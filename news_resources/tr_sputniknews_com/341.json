{
    "article_id": "647a6dfde520e418baae84a40c6284a5.1590266017.613944",
    "title": "Amerikan G\u00fczeli'ndeki sahtekar emlak\u00e7\u0131y\u0131 canland\u0131ran Gallagher: Trump'\u0131 temel ald\u0131m",
    "authors": [],
    "canonical_link": "https://tr.sputniknews.com/abd/202005201042083639-amerikan-guzelindeki-sahtekar-emlakciyi-canlandiran-gallegher--trumpi-temel-aldim/",
    "url": "https://tr.sputniknews.com/abd/202005201042083639-amerikan-guzelindeki-sahtekar-emlakciyi-canlandiran-gallegher--trumpi-temel-aldim/",
    "top_img": "https://cdntr2.img.sputniknews.com/images/104208/36/1042083609.jpg",
    "meta_img": "https://cdntr2.img.sputniknews.com/images/104208/36/1042083609.jpg",
    "movies": [
        "https://www.youtube.com/embed/orsqS7OniNI"
    ],
    "text": "\u0130ngiliz gazetesi The Guardian'\u0131n uzun bir m\u00fclakat yapt\u0131\u011f\u0131 Hollywood'un karakter oyuncular\u0131ndan Peter Gallagher, 20 y\u0131l \u00f6ncesinin k\u00fclt filmi 'American Beauty'de (Amerikan G\u00fczeli) canland\u0131rd\u0131\u011f\u0131 rol\u00fc emlak krall\u0131\u011f\u0131 ve reality \u015fov y\u0131ld\u0131zl\u0131\u011f\u0131ndan ABD Ba\u015fkanl\u0131\u011f\u0131na y\u00fckselmi\u015f bulunan Donald Trump'a dayand\u0131rd\u0131\u011f\u0131n\u0131 belirtti.\n\n\u2018It was a no brainer\u2019: American Beauty\u2019s sleazy real estate king was based on Trump, reveals Peter Gallagherhttps://t.co/okvryXLddB \u2014 The Independent (@Independent) May 20, 2020\n\nK\u00f6t\u00fc adamlar\u0131 canland\u0131rmada ustala\u015fan 64 ya\u015f\u0131ndaki akt\u00f6r, filmde hem evli olan hem de kendisi gibi evli i\u015f arkada\u015f\u0131yla ili\u015fki i\u00e7inde bulunan ve genel olarak hayata ahlaks\u0131z bak\u0131\u015f ve davran\u0131\u015f geli\u015ftiren Buddy Kane'in 'esin kayna\u011f\u0131n\u0131 Trump'ta aramak i\u00e7in \u00e7ok d\u00fc\u015f\u00fcnmek gerekmedi\u011fini, Trump'a bakman\u0131n akl\u0131na gelen ilk \u015fey oldu\u011funu' ifade etti.\n\n'Baba-o\u011ful Trump \u0131rk\u00e7\u0131d\u0131r'\n\n\"Emlak sekt\u00f6r\u00fcnde kendilerine a\u015f\u0131r\u0131 de\u011fer bi\u00e7enler kim diye d\u00fc\u015f\u00fcnd\u00fcm\" diyerek akl\u0131na hemen Trump'\u0131n geldi\u011fine i\u015faret eden oyuncu, do\u011fma b\u00fcy\u00fcme bir New Yorklu olarak \u015fu g\u00f6r\u00fc\u015fleri payla\u015ft\u0131:\n\n\"Babas\u0131n\u0131n beyaz \u0131rk\u0131n \u00fcst\u00fcnl\u00fc\u011f\u00fcn\u00fc savundu\u011funu biliyorduk. Donald'\u0131 kaale almazd\u0131k, ta ki, 1989'da yalan yanl\u0131\u015f \u015fekilde bir kad\u0131na tecav\u00fcz su\u00e7lamas\u0131yla mahkum edilen ve Central Park Be\u015flisi denilen siyah gen\u00e7lere sald\u0131rmaya ba\u015flayana dek. Fark ettik ki art\u0131k sadece alay malzemesi de\u011fildi, karanl\u0131k bir yan\u0131 ve zarar verme arzusu vard\u0131.\"\n\nPeter Gallagher: 'One of the most toxic things in the world is success' https://t.co/98JSzBylE3 \u2014 Guardian culture (@guardianculture) May 20, 2020\n\n'ABD'yi \u00fc\u00e7ka\u011f\u0131da getiren sahtekar'\n\n'American Beauty'nin g\u00f6sterilmesinden 20 y\u0131l sonra 'ABD'nin bu sahtekar (Trump) taraf\u0131ndan \u00fc\u00e7ka\u011f\u0131da getirilmesine \u00e7ok \u00fcz\u00fcld\u00fc\u011f\u00fcn\u00fc' dile getiren Gallagher, Trump'\u0131 takil ederek \"\u0130stedi\u011fin her \u015feyi al ve onlar seni yakalayamadan bas git\" dedi.\n\n'Bilimi a\u015fa\u011f\u0131lamas\u0131 ac\u0131 verici'\n\nKoronavir\u00fcs pandemisinde bunun \u00e7ok daha b\u00fcy\u00fck bir mesele haline geldi\u011fini belirten Gallagher, annesinin penisilin alan\u0131nda \u00f6nemli \u00e7al\u0131\u015fmalar\u0131 bulunan bir bakteriyolog oldu\u011funu hat\u0131rlatarak, 'Trump'\u0131n s\u00fcrekli bilimi a\u015fa\u011f\u0131layan a\u00e7\u0131klamalar\u0131n\u0131n kendisine ac\u0131 verdi\u011fini' vurgulad\u0131.",
    "keywords": [
        "trump\u0131",
        "canland\u0131ran",
        "\u00e7ok",
        "sahtekar",
        "bulunan",
        "emlak\u00e7\u0131y\u0131",
        "ald\u0131m",
        "gallagher",
        "temel",
        "trump\u0131n",
        "trump",
        "ve",
        "bir",
        "y\u0131l",
        "20",
        "amerikan",
        "g\u00fczelindeki",
        "\u00fc\u00e7ka\u011f\u0131da"
    ],
    "meta_keywords": [
        ""
    ],
    "publish_date": null,
    "summary": "\u0130ngiliz gazetesi The Guardian'\u0131n uzun bir m\u00fclakat yapt\u0131\u011f\u0131 Hollywood'un karakter oyuncular\u0131ndan Peter Gallagher, 20 y\u0131l \u00f6ncesinin k\u00fclt filmi 'American Beauty'de (Amerikan G\u00fczeli) canland\u0131rd\u0131\u011f\u0131 rol\u00fc emlak krall\u0131\u011f\u0131 ve reality \u015fov y\u0131ld\u0131zl\u0131\u011f\u0131ndan ABD Ba\u015fkanl\u0131\u011f\u0131na y\u00fckselmi\u015f bulunan Donald Trump'a dayand\u0131rd\u0131\u011f\u0131n\u0131 belirtti.\n\u2018It was a no brainer\u2019: American Beauty\u2019s sleazy real estate king was based on Trump, reveals Peter Gallagherhttps://t.co/okvryXLddB \u2014 The Independent (@Independent) May 20, 2020K\u00f6t\u00fc adamlar\u0131 canland\u0131rmada ustala\u015fan 64 ya\u015f\u0131ndaki akt\u00f6r, filmde hem evli olan hem de kendisi gibi evli i\u015f arkada\u015f\u0131yla ili\u015fki i\u00e7inde bulunan ve genel olarak hayata ahlaks\u0131z bak\u0131\u015f ve davran\u0131\u015f geli\u015ftiren Buddy Kane'in 'esin kayna\u011f\u0131n\u0131 Trump'ta aramak i\u00e7in \u00e7ok d\u00fc\u015f\u00fcnmek gerekmedi\u011fini, Trump'a bakman\u0131n akl\u0131na gelen ilk \u015fey oldu\u011funu' ifade etti.\n'Baba-o\u011ful Trump \u0131rk\u00e7\u0131d\u0131r'\"Emlak sekt\u00f6r\u00fcnde kendilerine a\u015f\u0131r\u0131 de\u011fer bi\u00e7enler kim diye d\u00fc\u015f\u00fcnd\u00fcm\" diyerek akl\u0131na hemen Trump'\u0131n geldi\u011fine i\u015faret eden oyuncu, do\u011fma b\u00fcy\u00fcme bir New Yorklu olarak \u015fu g\u00f6r\u00fc\u015fleri payla\u015ft\u0131:\"Babas\u0131n\u0131n beyaz \u0131rk\u0131n \u00fcst\u00fcnl\u00fc\u011f\u00fcn\u00fc savundu\u011funu biliyorduk.\nDonald'\u0131 kaale almazd\u0131k, ta ki, 1989'da yalan yanl\u0131\u015f \u015fekilde bir kad\u0131na tecav\u00fcz su\u00e7lamas\u0131yla mahkum edilen ve Central Park Be\u015flisi denilen siyah gen\u00e7lere sald\u0131rmaya ba\u015flayana dek.\nFark ettik ki art\u0131k sadece alay malzemesi de\u011fildi, karanl\u0131k bir yan\u0131 ve zarar verme arzusu vard\u0131.\"\nPeter Gallagher: 'One of the most toxic things in the world is success' https://t.co/98JSzBylE3 \u2014 Guardian culture (@guardianculture) May 20, 2020'ABD'yi \u00fc\u00e7ka\u011f\u0131da getiren sahtekar''American Beauty'nin g\u00f6sterilmesinden 20 y\u0131l sonra 'ABD'nin bu sahtekar (Trump) taraf\u0131ndan \u00fc\u00e7ka\u011f\u0131da getirilmesine \u00e7ok \u00fcz\u00fcld\u00fc\u011f\u00fcn\u00fc' dile getiren Gallagher, Trump'\u0131 takil ederek \"\u0130stedi\u011fin her \u015feyi al ve onlar seni yakalayamadan bas git\" dedi.\n'Bilimi a\u015fa\u011f\u0131lamas\u0131 ac\u0131 verici'Koronavir\u00fcs pandemisinde bunun \u00e7ok daha b\u00fcy\u00fck bir mesele haline geldi\u011fini belirten Gallagher, annesinin penisilin alan\u0131nda \u00f6nemli \u00e7al\u0131\u015fmalar\u0131 bulunan bir bakteriyolog oldu\u011funu hat\u0131rlatarak, 'Trump'\u0131n s\u00fcrekli bilimi a\u015fa\u011f\u0131layan a\u00e7\u0131klamalar\u0131n\u0131n kendisine ac\u0131 verdi\u011fini' vurgulad\u0131.",
    "article_html": "",
    "meta_description": "2000'de en iyi film dahil 5 dalda Oscar'la \u00f6d\u00fcllendirilmi\u015f 'American Beauty' (Amerikan G\u00fczeli) isimli filmin\u00a0oyuncular\u0131ndan Peter Gallagher,\u00a0canland\u0131rd\u0131\u011f\u0131 ahlaks\u0131z...",
    "meta_lang": "tr"
}