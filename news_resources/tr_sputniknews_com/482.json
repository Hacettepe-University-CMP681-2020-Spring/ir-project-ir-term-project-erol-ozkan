{
    "article_id": "dbfe3f60477ba2e2454664dff0ec9085.1590266158.135554",
    "title": "Fransa ile Madagaskar aras\u0131ndaki Da\u011f\u0131n\u0131k Adalar kavgas\u0131 b\u00fcy\u00fcyor",
    "authors": [],
    "canonical_link": "https://tr.sputniknews.com/afrika/202005221042100801-fransa-ile-madagaskar-arasindaki-daginik-adalar-kavgasi-buyuyor-/",
    "url": "https://tr.sputniknews.com/afrika/202005221042100801-fransa-ile-madagaskar-arasindaki-daginik-adalar-kavgasi-buyuyor-/",
    "top_img": "https://cdntr2.img.sputniknews.com/images/104182/24/1041822411.jpg",
    "meta_img": "https://cdntr2.img.sputniknews.com/images/104182/24/1041822411.jpg",
    "movies": [],
    "text": "Yeni tip koronavir\u00fcs\u00fc (Kovid-19) tedavi etti\u011fi iddias\u0131yla \u00fcretip piyasaya s\u00fcrd\u00fc\u011f\u00fc ve di\u011fer Afrika \u00fclkelerine ihra\u00e7 etti\u011fi 'Covid Organics' isimli yerl\u015f bitkisel ila\u00e7la g\u00fcndem olan Madagaskar ile Fransa aras\u0131nda zengin do\u011fal kaynaklar\u0131 olan tak\u0131madalar\u0131n hakimiyetiyle ilgili gerilim t\u0131rman\u0131yor.\n\nFransa ile 1897-1960 aras\u0131nda s\u00f6m\u00fcrgesi olmu\u015f Madagaskar aras\u0131nda 1970'den beri s\u00fcren Hint Okyanusu'ndaki tak\u0131madalar ihtilaf\u0131 yeniden alevlendi.\n\nAfrika'n\u0131n do\u011fusunda Hint Okyanusu'nda yer alan Madagaskar Adas\u0131'n\u0131n kara sular\u0131ndaki Da\u011f\u0131n\u0131k Adalar'\u0131 deniza\u015f\u0131r\u0131 ili ilan etmi\u015f bulunan Fransa, son olarak burada do\u011fal rezerv olu\u015fturma karar\u0131 ald\u0131.\n\nEuropa, Bassas da India, Juan de Nova, Glorieuses ve Tromelin adalar\u0131n\u0131 2007'den beri kendi ili sayan Fransa, 2005'te Juan da Nova Adas\u0131'nda 62 bin kilometrekarelik alanda petrol arama ad\u0131m\u0131yla yetinmedi.\n\nBu kez Glorieuses \u00fczerinde petrol ba\u015fta olmak \u00fczere do\u011fal kaynaklar\u0131n muhafaza edilece\u011fi Ulusal Do\u011fal Rezerv Merkezi in\u015fa etme plan\u0131n\u0131 devreye sokan Fransa, bir an \u00f6nce bu merkezi kurmak istiyor.\n\nGlorieuses another wonder of scattered islands explored these last 3 days under the lead of @Eva__Maire@cbenkwitt collecting samples for isotope analyses with @naj_graham\n\nThe challenge of catching some fish without damaging the reefs using small nets\n\nLast but not least Tromelin pic.twitter.com/QOuUz8HOmj \u2014 ReeFish (@ReeFishNews) April 25, 2019\n\nFransa Ekolojik Ge\u00e7i\u015f ve Dayan\u0131\u015fma Bakanl\u0131\u011f\u0131'n\u0131n 11 May\u0131s'ta Glorieuses'de Ulusal Do\u011fal Rezerv olu\u015fturulmas\u0131 karar\u0131 yay\u0131mlamas\u0131, iki \u00fclkenin y\u00f6netimlerini kar\u015f\u0131 kar\u015f\u0131ya getirdi.\n\n#Madagascar - Scattered Islands: Government \u2018strongly\u2019 opposes French project of a national nature reserve#Lesotho - Political crisis: Prime Minister #ThomasThabane officially resigned and more !\n\nVox News update- 7PM (BST) Daily on #voxafricauk pic.twitter.com/b3MzGkDVvl \u2014 Rita Kamkumo \ud83c\uddeb\ud83c\uddf7\ud83c\uddec\ud83c\udde7 (@rita_nefe) May 19, 2020\n\n12 Aral\u0131k 1979 tarihli BM Genel Kurulu karar\u0131n\u0131n bu adalar\u0131 Madagaskar topraklar\u0131n\u0131n ayr\u0131lmaz par\u00e7as\u0131 olarak tan\u0131d\u0131\u011f\u0131n\u0131 hat\u0131rlatarak Fransa'n\u0131n varl\u0131\u011f\u0131n\u0131n ve eylemlerinin uluslararas\u0131 hukuka ayk\u0131r\u0131 oldu\u011funu savunan Madagaskar, 18 May\u0131s'ta Fransa B\u00fcy\u00fckel\u00e7isi'ne protesto notas\u0131 verip projeden vazge\u00e7ilmesini talep etti.\n\nGe\u00e7en y\u0131l Fransa'y\u0131 ziyaretinde Cumhurba\u015fkan\u0131 Emmanuel Macron'dan '\u00e7ekilin' talebinde bulunan Madagaskar Cumhurba\u015fkan\u0131 Andry Rajoelina, ortak komisyon kurularak \u00fclkenin ba\u011f\u0131ms\u0131zl\u0131k y\u0131ld\u00f6n\u00fcm\u00fcn\u00fcn kutlanaca\u011f\u0131 26 Haziran'a kadar soruna \u00e7\u00f6z\u00fcm bulunmas\u0131n\u0131 istemi\u015fti.\n\nAfter Antananarivo meeting, France and Madagascar have agreed on a mixed sovereignty commission over the Scattered Islands. @RFI_En https://t.co/0mqDvb72i0 | Photo: TAAF pic.twitter.com/pYDrGVomSW \u2014 AMTI (@AsiaMTI) November 20, 2019\n\nAdalar\u0131n hakimiyet sorununa \u00e7\u00f6z\u00fcm i\u00e7in ge\u00e7en y\u0131l sonunda ilk defa bir araya gelen ortak komisyonun koronavir\u00fcs pandemisinde nas\u0131l toplanaca\u011f\u0131 ayr\u0131 bir sorun.\n\nMadagascar\u2014Meeting of the Joint Committee on Scattered Islands https://t.co/IJzrZKAVOw The first meeting of the joint commission on Scattered Islands will take place this Monday in Andafiavaratra. Twelve people including six French and six Madagascans, will be around a table ... https://t.co/ugYjpA7GrG \u2014 DWatchNews Africa (@dwatchnews_afr) November 19, 2019\n\nRajoelina, ge\u00e7en hafta France 24 kanal\u0131na verdi\u011fi m\u00fclakatta, 'Da\u011f\u0131n\u0131k Adalar'\u0131n kendi topraklar\u0131 oldu\u011funu' s\u00f6yleyip 'iadesini' talep etti.\n\nAncak Macron geri ad\u0131m atma i\u015fareti vermiyor.\n\nD\u00f6rt k\u00fc\u00e7\u00fck mercan adas\u0131 ve bir b\u00fcy\u00fck adadan olu\u015fan ve sakinleri olmad\u0131\u011f\u0131ndan y\u0131l\u0131n \u00e7o\u011fu zaman\u0131 \u0131ss\u0131z kalan bu adalarda Fransa, mevcudiyetinin sembol\u00fc olarak her hafta de\u011fi\u015fimli olarak bir asker bulunduruyor.\n\nMadagaskar'\u0131n adalar\u0131n hakimiyetini tamamen kendisine vermesini talep etti\u011fi 'i\u015fgalci' Fransa, adalar \u00fczerindeki varl\u0131\u011f\u0131n\u0131 peki\u015ftirme projelerini devreye sokuyor.",
    "keywords": [
        "rezerv",
        "talep",
        "adalar",
        "madagaskar",
        "islands",
        "fransa",
        "da\u011f\u0131n\u0131k",
        "aras\u0131ndaki",
        "ve",
        "ile",
        "b\u00fcy\u00fcyor",
        "scattered",
        "bir",
        "olarak",
        "do\u011fal",
        "kavgas\u0131"
    ],
    "meta_keywords": [
        ""
    ],
    "publish_date": null,
    "summary": "Yeni tip koronavir\u00fcs\u00fc (Kovid-19) tedavi etti\u011fi iddias\u0131yla \u00fcretip piyasaya s\u00fcrd\u00fc\u011f\u00fc ve di\u011fer Afrika \u00fclkelerine ihra\u00e7 etti\u011fi 'Covid Organics' isimli yerl\u015f bitkisel ila\u00e7la g\u00fcndem olan Madagaskar ile Fransa aras\u0131nda zengin do\u011fal kaynaklar\u0131 olan tak\u0131madalar\u0131n hakimiyetiyle ilgili gerilim t\u0131rman\u0131yor.\nFransa ile 1897-1960 aras\u0131nda s\u00f6m\u00fcrgesi olmu\u015f Madagaskar aras\u0131nda 1970'den beri s\u00fcren Hint Okyanusu'ndaki tak\u0131madalar ihtilaf\u0131 yeniden alevlendi.\nAfrika'n\u0131n do\u011fusunda Hint Okyanusu'nda yer alan Madagaskar Adas\u0131'n\u0131n kara sular\u0131ndaki Da\u011f\u0131n\u0131k Adalar'\u0131 deniza\u015f\u0131r\u0131 ili ilan etmi\u015f bulunan Fransa, son olarak burada do\u011fal rezerv olu\u015fturma karar\u0131 ald\u0131.\nEuropa, Bassas da India, Juan de Nova, Glorieuses ve Tromelin adalar\u0131n\u0131 2007'den beri kendi ili sayan Fransa, 2005'te Juan da Nova Adas\u0131'nda 62 bin kilometrekarelik alanda petrol arama ad\u0131m\u0131yla yetinmedi.\nBu kez Glorieuses \u00fczerinde petrol ba\u015fta olmak \u00fczere do\u011fal kaynaklar\u0131n muhafaza edilece\u011fi Ulusal Do\u011fal Rezerv Merkezi in\u015fa etme plan\u0131n\u0131 devreye sokan Fransa, bir an \u00f6nce bu merkezi kurmak istiyor.\nGlorieuses another wonder of scattered islands explored these last 3 days under the lead of @Eva__Maire@cbenkwitt collecting samples for isotope analyses with @naj_grahamThe challenge of catching some fish without damaging the reefs using small netsLast but not least Tromelin pic.twitter.com/QOuUz8HOmj \u2014 ReeFish (@ReeFishNews) April 25, 2019Fransa Ekolojik Ge\u00e7i\u015f ve Dayan\u0131\u015fma Bakanl\u0131\u011f\u0131'n\u0131n 11 May\u0131s'ta Glorieuses'de Ulusal Do\u011fal Rezerv olu\u015fturulmas\u0131 karar\u0131 yay\u0131mlamas\u0131, iki \u00fclkenin y\u00f6netimlerini kar\u015f\u0131 kar\u015f\u0131ya getirdi.\n#Madagascar - Scattered Islands: Government \u2018strongly\u2019 opposes French project of a national nature reserve#Lesotho - Political crisis: Prime Minister #ThomasThabane officially resigned and more !\nVox News update- 7PM (BST) Daily on #voxafricauk pic.twitter.com/b3MzGkDVvl \u2014 Rita Kamkumo \ud83c\uddeb\ud83c\uddf7\ud83c\uddec\ud83c\udde7 (@rita_nefe) May 19, 202012 Aral\u0131k 1979 tarihli BM Genel Kurulu karar\u0131n\u0131n bu adalar\u0131 Madagaskar topraklar\u0131n\u0131n ayr\u0131lmaz par\u00e7as\u0131 olarak tan\u0131d\u0131\u011f\u0131n\u0131 hat\u0131rlatarak Fransa'n\u0131n varl\u0131\u011f\u0131n\u0131n ve eylemlerinin uluslararas\u0131 hukuka ayk\u0131r\u0131 oldu\u011funu savunan Madagaskar, 18 May\u0131s'ta Fransa B\u00fcy\u00fckel\u00e7isi'ne protesto notas\u0131 verip projeden vazge\u00e7ilmesini talep etti.\nGe\u00e7en y\u0131l Fransa'y\u0131 ziyaretinde Cumhurba\u015fkan\u0131 Emmanuel Macron'dan '\u00e7ekilin' talebinde bulunan Madagaskar Cumhurba\u015fkan\u0131 Andry Rajoelina, ortak komisyon kurularak \u00fclkenin ba\u011f\u0131ms\u0131zl\u0131k y\u0131ld\u00f6n\u00fcm\u00fcn\u00fcn kutlanaca\u011f\u0131 26 Haziran'a kadar soruna \u00e7\u00f6z\u00fcm bulunmas\u0131n\u0131 istemi\u015fti.\nAfter Antananarivo meeting, France and Madagascar have agreed on a mixed sovereignty commission over the Scattered Islands.\n@RFI_En https://t.co/0mqDvb72i0 | Photo: TAAF pic.twitter.com/pYDrGVomSW \u2014 AMTI (@AsiaMTI) November 20, 2019Adalar\u0131n hakimiyet sorununa \u00e7\u00f6z\u00fcm i\u00e7in ge\u00e7en y\u0131l sonunda ilk defa bir araya gelen ortak komisyonun koronavir\u00fcs pandemisinde nas\u0131l toplanaca\u011f\u0131 ayr\u0131 bir sorun.\nMadagascar\u2014Meeting of the Joint Committee on Scattered Islands https://t.co/IJzrZKAVOw The first meeting of the joint commission on Scattered Islands will take place this Monday in Andafiavaratra.\nTwelve people including six French and six Madagascans, will be around a table ... https://t.co/ugYjpA7GrG \u2014 DWatchNews Africa (@dwatchnews_afr) November 19, 2019Rajoelina, ge\u00e7en hafta France 24 kanal\u0131na verdi\u011fi m\u00fclakatta, 'Da\u011f\u0131n\u0131k Adalar'\u0131n kendi topraklar\u0131 oldu\u011funu' s\u00f6yleyip 'iadesini' talep etti.\nAncak Macron geri ad\u0131m atma i\u015fareti vermiyor.\nD\u00f6rt k\u00fc\u00e7\u00fck mercan adas\u0131 ve bir b\u00fcy\u00fck adadan olu\u015fan ve sakinleri olmad\u0131\u011f\u0131ndan y\u0131l\u0131n \u00e7o\u011fu zaman\u0131 \u0131ss\u0131z kalan bu adalarda Fransa, mevcudiyetinin sembol\u00fc olarak her hafta de\u011fi\u015fimli olarak bir asker bulunduruyor.\nMadagaskar'\u0131n adalar\u0131n hakimiyetini tamamen kendisine vermesini talep etti\u011fi 'i\u015fgalci' Fransa, adalar \u00fczerindeki varl\u0131\u011f\u0131n\u0131 peki\u015ftirme projelerini devreye sokuyor.",
    "article_html": "",
    "meta_description": "Yeni tip\u00a0koronavir\u00fcs\u00fc (Kovid-19)\u00a0tedavi\u00a0etti\u011fi iddias\u0131yla \u00fcretip piyasaya s\u00fcrd\u00fc\u011f\u00fc ve di\u011fer Afrika \u00fclkelerine ihra\u00e7 etti\u011fi\u00a0'Covid Organics' isimli yerl\u015f bitkisel\u00a0ila\u00e7la...",
    "meta_lang": "tr"
}