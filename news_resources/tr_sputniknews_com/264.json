{
    "article_id": "bd601d10ca0b0d849b020a9e132e64cd.1590265915.5641482",
    "title": "AK Parti S\u00f6zc\u00fcs\u00fc \u00c7elik: Bu g\u00fcndemi bir a\u00e7mad\u0131k, siz darbeci s\u00f6zler sarf ettiniz biz de size cevap verdik",
    "authors": [],
    "canonical_link": "https://tr.sputniknews.com/turkiye/202005111042020112-ak-parti-sozcusu-celik-bu-gundemi-bir-acmadik-siz-darbeci-sozler-sarf-ettiniz-biz-de-size-cevap/",
    "url": "https://tr.sputniknews.com/turkiye/202005111042020112-ak-parti-sozcusu-celik-bu-gundemi-bir-acmadik-siz-darbeci-sozler-sarf-ettiniz-biz-de-size-cevap/",
    "top_img": "https://cdntr2.img.sputniknews.com/images/104175/14/1041751415.jpg",
    "meta_img": "https://cdntr2.img.sputniknews.com/images/104175/14/1041751415.jpg",
    "movies": [],
    "text": "AK Parti S\u00f6zc\u00fcs\u00fc \u00d6mer \u00c7elik, \"Darbeci s\u00f6zler sarf ederek T\u00fcrk Silahl\u0131 Kuvvetlerine iftira at\u0131yorsunuz. Ondan sonra 'Savunma Bakan\u0131n\u0131 g\u00f6revden al\u0131n.' diyerek kendi \u00fclkenizin ordusunu kendi antidemokratik g\u00fcndeminiz i\u00e7in hedef al\u0131yorsunuz.\" ifadesini kulland\u0131.\n\n\u00c7elik, Twitter'dan yapt\u0131\u011f\u0131 a\u00e7\u0131klamada, \"H\u00fck\u00fcmet se\u00e7imle yada ba\u015fka yollarla gidecek.\" diyerek \"darbeci s\u00f6zler\" sarf edenlerin \u015fimdi \"H\u00fck\u00fcmet darbe g\u00fcndemini konu\u015farak memleket meselelerinin konu\u015fulmas\u0131n\u0131 engelliyor.\" dedi\u011fini aktard\u0131.\n\n\"Bu g\u00fcndemi biz a\u00e7mad\u0131k. Siz darbeci s\u00f6zler sarf ettiniz biz de size cevap verdik.\" ifadesini kullanan \u00c7elik, \"Darbeci s\u00f6zleri her zaman oldu\u011fu gibi siz dillendirdiniz. Biz size demokratik namusu hat\u0131rlat\u0131nca, '\u00dclkede niye darbe konu\u015fuluyor?' diyorsunuz. T\u00fcrkiye'nin bir darbe g\u00fcndemi yok. Darbecilik sadece sizin g\u00fcndeminizde.\" de\u011ferlendirmesinde bulundu.\n\n\u201cH\u00fck\u00fcmet se\u00e7imle ya da ba\u015fka yollarla gidecek\u201d diyerek darbeci s\u00f6zler sarfedenler \u015fimdi \u00e7\u0131km\u0131\u015f \u201cH\u00fck\u00fcmet darbe g\u00fcndemini konu\u015farak memleket meselelerinin konu\u015fulmas\u0131n\u0131 engelliyor\u201d diyorlar.\n\nBu g\u00fcndemi biz a\u00e7mad\u0131k. Siz darbeci s\u00f6zler sarfettiniz biz de size cevap verdik. \u2014 \u00d6mer \u00c7elik (@omerrcelik) May 11, 2020\n\n\u00d6mer \u00c7elik, \u015f\u00f6yle devam etti:\n\n\"Darbeci s\u00f6zler sarf ederek T\u00fcrk Silahl\u0131 Kuvvetlerine iftira at\u0131yorsunuz. Ondan sonra 'Savunma Bakan\u0131n\u0131 g\u00f6revden al\u0131n.' diyerek kendi \u00fclkenizin ordusunu kendi antidemokratik g\u00fcndeminiz i\u00e7in hedef al\u0131yorsunuz. TSK, demokrasimize sald\u0131ran ter\u00f6rle m\u00fccadele ederken, Do\u011fu Akdeniz, Libya ve Suriye'de milli menfaatlerimizi korumak i\u00e7in yo\u011fun bir m\u00fccadelenin i\u00e7indeyken, sizin darbeci iftira kampanyan\u0131z sadece rakibimiz olan devletlere g\u00f6z k\u0131rp\u0131yor. Siz darbeci s\u00f6zler sarf ettiniz. Siz antidemokratik yollarla h\u00fck\u00fcmet de\u011fi\u015fikli\u011finden bahsettiniz. Biz size demokratik namusu hat\u0131rlatt\u0131k.\"\n\n'Milli iradeyi tehdit etmeden be\u015f dakikay\u0131 dolduram\u0131yorsunuz'\n\nKendilerinin \"Millet iradesi esast\u0131r.\" dedi\u011finin alt\u0131n\u0131 \u00e7izen \u00c7elik, \u015funlar\u0131 kaydetti:\n\n\"\u015eimdi \u00e7\u0131km\u0131\u015fs\u0131n\u0131z 'H\u00fck\u00fcmet darbeyi konu\u015farak \u00fclke g\u00fcndeminden ka\u00e7\u0131yor' diye yalan s\u00f6yl\u00fcyorsunuz. \u00dclke meseleleri hakk\u0131nda demokratik bir yakla\u015f\u0131mla konu\u015facak \u00fc\u00e7 paragraf c\u00fcmleniz yok. Darbecilik yapmadan, milli iradeyi tehdit etmeden be\u015f dakikay\u0131 dolduram\u0131yorsunuz. En ufak meseleden en b\u00fcy\u00fc\u011f\u00fcne kadar her i\u015fi demokratik rejimin yerine 'Yass\u0131ada rejimi' getirmeye ba\u011fl\u0131yorsunuz. Ondan sonra \u00e7\u0131k\u0131p 'Darbeye niye tedbir al\u0131nm\u0131yor' diyorsunuz. Memleketin darbe g\u00fcndemi yok. Sizin se\u00e7ilmi\u015f h\u00fck\u00fcmete kar\u015f\u0131 iflah olmaz darbecilik g\u00fcndeminiz var. Sizi iflah olmaz hastal\u0131\u011f\u0131n\u0131zla ba\u015f ba\u015fa b\u0131rak\u0131p milletimiz i\u00e7in \u00e7al\u0131\u015fmaya devam ediyoruz.\"",
    "keywords": [
        "darbeci",
        "siz",
        "sarf",
        "s\u00f6zc\u00fcs\u00fc",
        "darbe",
        "kendi",
        "parti",
        "size",
        "h\u00fck\u00fcmet",
        "s\u00f6zler",
        "\u00e7elik",
        "ettiniz",
        "g\u00fcndemi",
        "verdik",
        "biz"
    ],
    "meta_keywords": [
        "\u00d6mer \u00c7elik'ten a\u00e7\u0131klama",
        "AK Parti'den a\u00e7\u0131klama",
        "Darbe a\u00e7\u0131klamas\u0131",
        "TSK ve darbe"
    ],
    "publish_date": null,
    "summary": "AK Parti S\u00f6zc\u00fcs\u00fc \u00d6mer \u00c7elik, \"Darbeci s\u00f6zler sarf ederek T\u00fcrk Silahl\u0131 Kuvvetlerine iftira at\u0131yorsunuz.\nOndan sonra 'Savunma Bakan\u0131n\u0131 g\u00f6revden al\u0131n.'\ndiyerek kendi \u00fclkenizin ordusunu kendi antidemokratik g\u00fcndeminiz i\u00e7in hedef al\u0131yorsunuz.\"\nifadesini kulland\u0131.\n\u00c7elik, Twitter'dan yapt\u0131\u011f\u0131 a\u00e7\u0131klamada, \"H\u00fck\u00fcmet se\u00e7imle yada ba\u015fka yollarla gidecek.\"\ndiyerek \"darbeci s\u00f6zler\" sarf edenlerin \u015fimdi \"H\u00fck\u00fcmet darbe g\u00fcndemini konu\u015farak memleket meselelerinin konu\u015fulmas\u0131n\u0131 engelliyor.\"\ndedi\u011fini aktard\u0131.\n\"Bu g\u00fcndemi biz a\u00e7mad\u0131k.\nSiz darbeci s\u00f6zler sarf ettiniz biz de size cevap verdik.\"\nifadesini kullanan \u00c7elik, \"Darbeci s\u00f6zleri her zaman oldu\u011fu gibi siz dillendirdiniz.\nBiz size demokratik namusu hat\u0131rlat\u0131nca, '\u00dclkede niye darbe konu\u015fuluyor?'\ndiyorsunuz.\nT\u00fcrkiye'nin bir darbe g\u00fcndemi yok.\nDarbecilik sadece sizin g\u00fcndeminizde.\"\nde\u011ferlendirmesinde bulundu.\n\u201cH\u00fck\u00fcmet se\u00e7imle ya da ba\u015fka yollarla gidecek\u201d diyerek darbeci s\u00f6zler sarfedenler \u015fimdi \u00e7\u0131km\u0131\u015f \u201cH\u00fck\u00fcmet darbe g\u00fcndemini konu\u015farak memleket meselelerinin konu\u015fulmas\u0131n\u0131 engelliyor\u201d diyorlar.\nBu g\u00fcndemi biz a\u00e7mad\u0131k.\nSiz darbeci s\u00f6zler sarfettiniz biz de size cevap verdik.\n\u2014 \u00d6mer \u00c7elik (@omerrcelik) May 11, 2020\u00d6mer \u00c7elik, \u015f\u00f6yle devam etti:\"Darbeci s\u00f6zler sarf ederek T\u00fcrk Silahl\u0131 Kuvvetlerine iftira at\u0131yorsunuz.\nOndan sonra 'Savunma Bakan\u0131n\u0131 g\u00f6revden al\u0131n.'\ndiyerek kendi \u00fclkenizin ordusunu kendi antidemokratik g\u00fcndeminiz i\u00e7in hedef al\u0131yorsunuz.\nTSK, demokrasimize sald\u0131ran ter\u00f6rle m\u00fccadele ederken, Do\u011fu Akdeniz, Libya ve Suriye'de milli menfaatlerimizi korumak i\u00e7in yo\u011fun bir m\u00fccadelenin i\u00e7indeyken, sizin darbeci iftira kampanyan\u0131z sadece rakibimiz olan devletlere g\u00f6z k\u0131rp\u0131yor.\nSiz darbeci s\u00f6zler sarf ettiniz.\nSiz antidemokratik yollarla h\u00fck\u00fcmet de\u011fi\u015fikli\u011finden bahsettiniz.\nBiz size demokratik namusu hat\u0131rlatt\u0131k.\"\n'Milli iradeyi tehdit etmeden be\u015f dakikay\u0131 dolduram\u0131yorsunuz'Kendilerinin \"Millet iradesi esast\u0131r.\"\ndedi\u011finin alt\u0131n\u0131 \u00e7izen \u00c7elik, \u015funlar\u0131 kaydetti:\"\u015eimdi \u00e7\u0131km\u0131\u015fs\u0131n\u0131z 'H\u00fck\u00fcmet darbeyi konu\u015farak \u00fclke g\u00fcndeminden ka\u00e7\u0131yor' diye yalan s\u00f6yl\u00fcyorsunuz.\n\u00dclke meseleleri hakk\u0131nda demokratik bir yakla\u015f\u0131mla konu\u015facak \u00fc\u00e7 paragraf c\u00fcmleniz yok.\nDarbecilik yapmadan, milli iradeyi tehdit etmeden be\u015f dakikay\u0131 dolduram\u0131yorsunuz.\nEn ufak meseleden en b\u00fcy\u00fc\u011f\u00fcne kadar her i\u015fi demokratik rejimin yerine 'Yass\u0131ada rejimi' getirmeye ba\u011fl\u0131yorsunuz.\nOndan sonra \u00e7\u0131k\u0131p 'Darbeye niye tedbir al\u0131nm\u0131yor' diyorsunuz.\nMemleketin darbe g\u00fcndemi yok.\nSizin se\u00e7ilmi\u015f h\u00fck\u00fcmete kar\u015f\u0131 iflah olmaz darbecilik g\u00fcndeminiz var.\nSizi iflah olmaz hastal\u0131\u011f\u0131n\u0131zla ba\u015f ba\u015fa b\u0131rak\u0131p milletimiz i\u00e7in \u00e7al\u0131\u015fmaya devam ediyoruz.\"",
    "article_html": "",
    "meta_description": "AK Parti S\u00f6zc\u00fcs\u00fc \u00d6mer \u00c7elik, \"Darbeci s\u00f6zler sarf ederek T\u00fcrk Silahl\u0131 Kuvvetlerine iftira at\u0131yorsunuz. Ondan sonra 'Savunma Bakan\u0131n\u0131 g\u00f6revden al\u0131n.' diyerek kendi...",
    "meta_lang": "tr"
}