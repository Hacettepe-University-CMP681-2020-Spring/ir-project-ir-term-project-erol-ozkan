{
    "article_id": "e7a9932393a2ce7a0415dbd33735d288.1590265668.3150845",
    "title": "Oxford Economics'in se\u00e7im sim\u00fclasyonu: Trump koronavir\u00fcs y\u00fcz\u00fcnden kas\u0131mda hezimete u\u011frayacak",
    "authors": [],
    "canonical_link": "https://tr.sputniknews.com/abd/202005211042091255-oxford-economicsin-secim-simulasyonu-trump-koronavirus-yuzunden-kasimda-hezimete-ugrayacak/",
    "url": "https://tr.sputniknews.com/abd/202005211042091255-oxford-economicsin-secim-simulasyonu-trump-koronavirus-yuzunden-kasimda-hezimete-ugrayacak/",
    "top_img": "https://cdntr2.img.sputniknews.com/images/104190/25/1041902591.jpg",
    "meta_img": "https://cdntr2.img.sputniknews.com/images/104190/25/1041902591.jpg",
    "movies": [],
    "text": "Koronavir\u00fcs pandemisinde 'umursamaz' ve 'sorumsuz' performans g\u00f6sterdi\u011fi ele\u015ftirileri e\u015fli\u011finde Kas\u0131m 2020 se\u00e7imlerine do\u011fru yol alan ABD Ba\u015fkan\u0131 Donald Trump'\u0131n tarihi hezimete u\u011frayaca\u011f\u0131na dair se\u00e7im sim\u00fclasyonu yapan bir analiz yay\u0131mland\u0131.\n\n\u00c7in'in aral\u0131k ay\u0131nda ilan etti\u011fi koronavir\u00fcs salg\u0131n\u0131na kar\u015f\u0131 ocak ve \u015fubat aylar\u0131nda hi\u00e7bir \u00f6nlem almad\u0131ktan sonra rekor say\u0131da vaka ve \u00f6l\u00fcmlerin yan\u0131s\u0131ra ekonominin t\u00fcmden durmas\u0131yla ba\u015f ba\u015fa kalan Trump, Oxford Economics'in yapt\u0131\u011f\u0131 se\u00e7im sim\u00fclasyonunda, kas\u0131mda sand\u0131\u011fa g\u00f6m\u00fclme g\u00f6r\u00fcnt\u00fcs\u00fc \u00e7izdi.\n\nThe poor economic backdrop means our state-based & national election models both suggest President Trump will lose the popular vote. But while economic factors point to a clear Democrat win, voter turnout and the evolution of the pandemic could be crucial https://t.co/0OhzZgSOtj pic.twitter.com/H64pV4ymfL \u2014 Oxford Economics (@OxfordEconomics) May 20, 2020\n\nSebebi ekonomik kriz\n\nABD'de ba\u015fkan nispi temsil sistemiyle se\u00e7ilirken, Oxford Economics, Trump'\u0131n 'halk oyunun sadece y\u00fczde 35'ini al\u0131p tarihi hezimete u\u011frayarak se\u00e7imi kaybedece\u011fi' \u00f6ng\u00f6r\u00fcs\u00fcnde bulundu.\n\nBunu koronavir\u00fcs pandemisi kaynakl\u0131 ekonomik krizle gerek\u00e7elendiren analizde i\u015fsizlik, gelir ve enflasyon verileri kullan\u0131ld\u0131.\n\nPandemi \u00f6ncesi \u00f6ng\u00f6r\u00fcde rahat zafer kazan\u0131yordu\n\n1981'de kurulan ve 1500'den fazla uluslararas\u0131 \u015firket, mali kurum, h\u00fck\u00fcmet kurumu ve \u00fcniversiteye hizmet veren \u0130ngiliz k\u00fcresel \u00f6ng\u00f6r\u00fc ve analiz \u015firketinin pandemi \u00f6ncesi yine ayn\u0131 verilerle yapt\u0131\u011f\u0131 analiz ise Trump'\u0131n y\u00fczde 55 oyla a\u00e7\u0131k ara se\u00e7im zaferini \u00f6ng\u00f6r\u00fcyordu.\n\n\u015eirketin kulland\u0131\u011f\u0131 model, son 18 se\u00e7imin 16's\u0131nda halk oyunun galibini do\u011fru tahmin etmi\u015fti. Buna g\u00f6re 1948'ten beri kullan\u0131lan model, 1968 ve 1976 d\u0131\u015f\u0131nda her ba\u015fkanl\u0131k se\u00e7iminde halk oyuyla ilgili do\u011fru sonucu verdi.\n\nB\u00fcy\u00fck Buhran'dan beter\n\nSon analiziyle ilgili raporunda, ABD Ba\u015fkan\u0131'n\u0131n bu yeni \u015fartlar alt\u0131nda se\u00e7imi kazanmas\u0131 i\u00e7in 'mucizeye ihtiyac\u0131 oldu\u011funu', kas\u0131m gelip \u00e7att\u0131\u011f\u0131nda ekonominin Trump i\u00e7in 'a\u015f\u0131lmaz bir engel olu\u015fturaca\u011f\u0131n\u0131' dile getiren Oxford Economics, \u015f\u00f6yle dedi:\n\n\"Ekonomi, B\u00fcy\u00fck Buhran'\u0131n en dip g\u00fcnlerinden daha beter durumda olacak.\"\n\nEyalette temelli modelde de sonu\u00e7 hezimet\n\nNispi se\u00e7im sistemi kazan\u0131lan eyaletlerin delege say\u0131s\u0131 \u00fczerinden ba\u015fkan\u0131 belirlerken, Oxford Economics, eyalete dayal\u0131 yeni bir model de geli\u015ftirdi. Yine ekonomik veriler ve benzin fiyatlar\u0131n\u0131n haesaba kat\u0131ld\u0131\u011f\u0131 o model de Trump'\u0131n 318'e kar\u015f\u0131 sadece 210 delege alarak 538 se\u00e7ici \u00fcyeden meydana gelen kurulu da fena halde kaybedece\u011fini \u00f6ng\u00f6rd\u00fc. Bu \u00f6ng\u00f6r\u00fc, 7 karars\u0131z eyaletin -Iowa, Wisconsin, Michigan, Pennsylvania, Ohio, Missouri, Kuzey Carolina- Demokrat Parti aday\u0131na kayaca\u011f\u0131 tahminine dayand\u0131r\u0131ld\u0131.\n\nRaporda \"Bu eyaletlerin \u00f6nemli ekonomik k\u00fc\u00e7\u00fclme ve travmatik istihdam kayb\u0131 ya\u015famalar\u0131 ve bunun oy ibresinin y\u00f6n\u00fcn\u00fc de\u011fi\u015ftirmesini bekliyoruz\" denildi.\n\nUzmanlar: Pandeminin gidi\u015fat\u0131na g\u00f6re Trump kazanabilir\n\nCNN'in analizle ilgili g\u00f6r\u00fc\u015flerini ald\u0131\u011f\u0131 uzmanlar ise \u00f6ng\u00f6r\u00fcn\u00fcn tutmayabilece\u011fi, zira se\u00e7imin sonucunun gelecek 6 ayda pandeminin nas\u0131l geli\u015fece\u011fini ba\u011fl\u0131 oldu\u011funu belirtti. Yeni vaka say\u0131s\u0131nda d\u00fc\u015f\u00fc\u015f olmas\u0131 halinde bunun ABD Ba\u015fkan\u0131'n\u0131n hanesine art\u0131 olarak yaz\u0131laca\u011f\u0131na dikkat \u00e7eken uzmanlar, Trump'\u0131n 6 ayda Demokratlar\u0131n aday\u0131 olmas\u0131na kesin g\u00f6z\u00fcyle bak\u0131lan Joe Biden'a kar\u015f\u0131 strateji geli\u015ftirmek ve pandeminin su\u00e7unu \u00c7in'e y\u0131kmak suretiyle ba\u015far\u0131 elde edebilece\u011fini s\u00f6yledi.",
    "keywords": [
        "u\u011frayacak",
        "hezimete",
        "sim\u00fclasyonu",
        "y\u00fcz\u00fcnden",
        "koronavir\u00fcs",
        "trump\u0131n",
        "economicsin",
        "yeni",
        "model",
        "trump",
        "oxford",
        "kas\u0131mda",
        "ve",
        "ekonomik",
        "pandeminin",
        "economics",
        "se\u00e7im"
    ],
    "meta_keywords": [
        ""
    ],
    "publish_date": null,
    "summary": "Koronavir\u00fcs pandemisinde 'umursamaz' ve 'sorumsuz' performans g\u00f6sterdi\u011fi ele\u015ftirileri e\u015fli\u011finde Kas\u0131m 2020 se\u00e7imlerine do\u011fru yol alan ABD Ba\u015fkan\u0131 Donald Trump'\u0131n tarihi hezimete u\u011frayaca\u011f\u0131na dair se\u00e7im sim\u00fclasyonu yapan bir analiz yay\u0131mland\u0131.\n\u00c7in'in aral\u0131k ay\u0131nda ilan etti\u011fi koronavir\u00fcs salg\u0131n\u0131na kar\u015f\u0131 ocak ve \u015fubat aylar\u0131nda hi\u00e7bir \u00f6nlem almad\u0131ktan sonra rekor say\u0131da vaka ve \u00f6l\u00fcmlerin yan\u0131s\u0131ra ekonominin t\u00fcmden durmas\u0131yla ba\u015f ba\u015fa kalan Trump, Oxford Economics'in yapt\u0131\u011f\u0131 se\u00e7im sim\u00fclasyonunda, kas\u0131mda sand\u0131\u011fa g\u00f6m\u00fclme g\u00f6r\u00fcnt\u00fcs\u00fc \u00e7izdi.\nThe poor economic backdrop means our state-based & national election models both suggest President Trump will lose the popular vote.\nBut while economic factors point to a clear Democrat win, voter turnout and the evolution of the pandemic could be crucial https://t.co/0OhzZgSOtj pic.twitter.com/H64pV4ymfL \u2014 Oxford Economics (@OxfordEconomics) May 20, 2020Sebebi ekonomik krizABD'de ba\u015fkan nispi temsil sistemiyle se\u00e7ilirken, Oxford Economics, Trump'\u0131n 'halk oyunun sadece y\u00fczde 35'ini al\u0131p tarihi hezimete u\u011frayarak se\u00e7imi kaybedece\u011fi' \u00f6ng\u00f6r\u00fcs\u00fcnde bulundu.\nBunu koronavir\u00fcs pandemisi kaynakl\u0131 ekonomik krizle gerek\u00e7elendiren analizde i\u015fsizlik, gelir ve enflasyon verileri kullan\u0131ld\u0131.\nPandemi \u00f6ncesi \u00f6ng\u00f6r\u00fcde rahat zafer kazan\u0131yordu1981'de kurulan ve 1500'den fazla uluslararas\u0131 \u015firket, mali kurum, h\u00fck\u00fcmet kurumu ve \u00fcniversiteye hizmet veren \u0130ngiliz k\u00fcresel \u00f6ng\u00f6r\u00fc ve analiz \u015firketinin pandemi \u00f6ncesi yine ayn\u0131 verilerle yapt\u0131\u011f\u0131 analiz ise Trump'\u0131n y\u00fczde 55 oyla a\u00e7\u0131k ara se\u00e7im zaferini \u00f6ng\u00f6r\u00fcyordu.\n\u015eirketin kulland\u0131\u011f\u0131 model, son 18 se\u00e7imin 16's\u0131nda halk oyunun galibini do\u011fru tahmin etmi\u015fti.\nBuna g\u00f6re 1948'ten beri kullan\u0131lan model, 1968 ve 1976 d\u0131\u015f\u0131nda her ba\u015fkanl\u0131k se\u00e7iminde halk oyuyla ilgili do\u011fru sonucu verdi.\nB\u00fcy\u00fck Buhran'dan beterSon analiziyle ilgili raporunda, ABD Ba\u015fkan\u0131'n\u0131n bu yeni \u015fartlar alt\u0131nda se\u00e7imi kazanmas\u0131 i\u00e7in 'mucizeye ihtiyac\u0131 oldu\u011funu', kas\u0131m gelip \u00e7att\u0131\u011f\u0131nda ekonominin Trump i\u00e7in 'a\u015f\u0131lmaz bir engel olu\u015fturaca\u011f\u0131n\u0131' dile getiren Oxford Economics, \u015f\u00f6yle dedi:\"Ekonomi, B\u00fcy\u00fck Buhran'\u0131n en dip g\u00fcnlerinden daha beter durumda olacak.\"\nEyalette temelli modelde de sonu\u00e7 hezimetNispi se\u00e7im sistemi kazan\u0131lan eyaletlerin delege say\u0131s\u0131 \u00fczerinden ba\u015fkan\u0131 belirlerken, Oxford Economics, eyalete dayal\u0131 yeni bir model de geli\u015ftirdi.\nYine ekonomik veriler ve benzin fiyatlar\u0131n\u0131n haesaba kat\u0131ld\u0131\u011f\u0131 o model de Trump'\u0131n 318'e kar\u015f\u0131 sadece 210 delege alarak 538 se\u00e7ici \u00fcyeden meydana gelen kurulu da fena halde kaybedece\u011fini \u00f6ng\u00f6rd\u00fc.\nBu \u00f6ng\u00f6r\u00fc, 7 karars\u0131z eyaletin -Iowa, Wisconsin, Michigan, Pennsylvania, Ohio, Missouri, Kuzey Carolina- Demokrat Parti aday\u0131na kayaca\u011f\u0131 tahminine dayand\u0131r\u0131ld\u0131.\nRaporda \"Bu eyaletlerin \u00f6nemli ekonomik k\u00fc\u00e7\u00fclme ve travmatik istihdam kayb\u0131 ya\u015famalar\u0131 ve bunun oy ibresinin y\u00f6n\u00fcn\u00fc de\u011fi\u015ftirmesini bekliyoruz\" denildi.\nUzmanlar: Pandeminin gidi\u015fat\u0131na g\u00f6re Trump kazanabilirCNN'in analizle ilgili g\u00f6r\u00fc\u015flerini ald\u0131\u011f\u0131 uzmanlar ise \u00f6ng\u00f6r\u00fcn\u00fcn tutmayabilece\u011fi, zira se\u00e7imin sonucunun gelecek 6 ayda pandeminin nas\u0131l geli\u015fece\u011fini ba\u011fl\u0131 oldu\u011funu belirtti.\nYeni vaka say\u0131s\u0131nda d\u00fc\u015f\u00fc\u015f olmas\u0131 halinde bunun ABD Ba\u015fkan\u0131'n\u0131n hanesine art\u0131 olarak yaz\u0131laca\u011f\u0131na dikkat \u00e7eken uzmanlar, Trump'\u0131n 6 ayda Demokratlar\u0131n aday\u0131 olmas\u0131na kesin g\u00f6z\u00fcyle bak\u0131lan Joe Biden'a kar\u015f\u0131 strateji geli\u015ftirmek ve pandeminin su\u00e7unu \u00c7in'e y\u0131kmak suretiyle ba\u015far\u0131 elde edebilece\u011fini s\u00f6yledi.",
    "article_html": "",
    "meta_description": "Son 18 se\u00e7imin 16's\u0131nda halk oyunun galibini do\u011fru tahmin etmi\u015f modeli kullanan \u0130ngiliz \u00f6ng\u00f6r\u00fc-analiz \u015firketi, ekonomik verilere dayanan analizinde, kas\u0131mda Trump'\u0131n...",
    "meta_lang": "tr"
}