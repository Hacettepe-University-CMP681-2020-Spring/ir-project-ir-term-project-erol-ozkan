{
    "article_id": "c6a87c73e28487167b54401820891a75.1590265597.2272263",
    "title": "K\u0131l\u0131\u00e7daro\u011flu'ndan Erdo\u011fan'a \u00e7a\u011fr\u0131: Bantlar\u0131 yay\u0131nlay\u0131n, ABD'yi mah\u00e7up edin",
    "authors": [],
    "canonical_link": "https://tr.sputniknews.com/turkiye/201801261031975959-kilicdaroglu-erdogan-trump-gorusme-kayitlari/",
    "url": "https://tr.sputniknews.com/turkiye/201801261031975959-kilicdaroglu-erdogan-trump-gorusme-kayitlari/",
    "top_img": "https://cdntr1.img.sputniknews.com/images/103197/56/1031975696.jpg",
    "meta_img": "https://cdntr1.img.sputniknews.com/images/103197/56/1031975696.jpg",
    "movies": [],
    "text": "Sar\u0131yer Belediyesi ve \u00dclke Politikalar\u0131 Vakf\u0131 i\u015fbirli\u011fiyle, d\u00fczenlenen 'Yerel Y\u00f6netimler ve Adalet Sempozyumu'nda konu\u015fan K\u0131l\u0131\u00e7daro\u011flu, 15 Temmuz darbe giri\u015fimi sonras\u0131nda T\u00fcrkiye'nin BM'ye \u00fclkede adalet olmayaca\u011f\u0131n\u0131 garanti etti\u011fini belirterek, \u015funlar\u0131 s\u00f6yledi:\n\n\"15 Temmuz darbe giri\u015fiminden sonra BM'ye bir yaz\u0131 yaz\u0131ld\u0131. 21 Temmuz 2016'da. BM Medeni ve Siyasi Haklara \u0130li\u015fkin Uluslararas\u0131 S\u00f6zle\u015fme. Bu s\u00f6zle\u015fmenin 13 maddesine \u00e7ekince koyduk, 'OHAL d\u00f6neminde ask\u0131ya al\u0131yoruz' dedik. Uygulamayaca\u011f\u0131z. 2 madde var ki \u00e7ok ama \u00e7ok \u00f6nemli. Bunun \u00fczerinde hi\u00e7 kimse durmad\u0131. Adil yarg\u0131lama. Diyor ki, T\u00fcrkiye Cumhuriyeti H\u00fck\u00fcmeti BM'ye verdi\u011fi dilek\u00e7e ile 'Ben OHAL d\u00f6neminde adil yarg\u0131lama yapmayaca\u011f\u0131m' diyor. Bir ba\u015fka madde daha var. 'Tutulanlara insanca davranmayaca\u011f\u0131z' diyor. Yani, 'i\u015fkence yapaca\u011f\u0131m' diyor. Bizim anl\u0131 \u015fanl\u0131 medyam\u0131z var ya, CHP bir \u015fey s\u00f6yledi\u011finde, 'nas\u0131l ele\u015ftiririz' diye yazanlar var ya. Bu iki madde hakk\u0131nda kalem bile oynatamad\u0131lar.\"\n\n'ARA\u00c7LAR CHP'L\u0130 BELED\u0130YELERE DEVRED\u0130LM\u0130YOR'\n\n\n\n\"Bu \u00fclkede adalet yok. Biz adaletin m\u00fccadelesini veriyoruz. Devleti var eden adalet ve liyakatt\u0131r\" diyen K\u0131l\u0131\u00e7daro\u011flu, \u015f\u00f6yle devam etti:\n\n\"Adalet kavram\u0131 soylu bir kavram. Herkesin \u00fczerine titredi\u011fi bir kavram, adalet y\u00fcceltmek hepimizin g\u00f6revi. Yerel y\u00f6netimlerde adalet. Hangi adalet? Baz\u0131 kentler B\u00fcy\u00fck\u015fehir Belediye Ba\u015fkanl\u0131\u011f\u0131 yap\u0131ld\u0131. Oradaki il \u00f6zel idaresinin g\u00f6revi sona eriyor, mal varl\u0131klar\u0131n\u0131 tasfiye etmek zorunda. Bir bak\u0131yorsunuz belediye iktidar\u0131n elindeyse, vali karar al\u0131yor. \u0130l \u00f6zel idaresinin mal varl\u0131klar\u0131 belediyeye veriliyor. D\u00fcne kadar o hizmeti g\u00f6t\u00fcren ara\u00e7lar\u0131n normalde belediyeye devredilmesi laz\u0131m. CHP'li bir belediye varsa devredilmiyor. Bize d\u00f6n\u00fcp diyorlar ki, 'Biz adaletle \u00fclkeyi y\u00f6netiyoruz'.\"\n\n'\u0130K\u0130 H\u00dcK\u00dcMET VAR; B\u0130R\u0130 YASAL, D\u0130\u011eER\u0130 GAYR\u0130 YASAL'\n\n\u00dclkede iki h\u00fck\u00fcmet oldu\u011funu, bunun birinin yasal, di\u011ferinin ise gayri yasal oldu\u011funu s\u00f6yleyen K\u0131l\u0131\u00e7daro\u011flu, \"\u0130ki h\u00fck\u00fcmet var. Bir saray h\u00fck\u00fcmeti, bir Binali Y\u0131ld\u0131r\u0131m h\u00fck\u00fcmeti. Biri yasal, biri gayri yasal\" dedi.\n\nAfrin operasyonuna deste\u011fini yineleyen K\u0131l\u0131\u00e7daro\u011flu, \"Afrin'de operasyonlar yap\u0131lmal\u0131, hi\u00e7bir itiraz\u0131m\u0131z yok. Ordumuza sonuna kadar g\u00fcveniyoruz. Bu m\u00fccadelenin yan\u0131nday\u0131z ama beyler bundan rahats\u0131zlar. Bunu gayet iyi biliyorum. Biz \u00fclkemizin selameti i\u00e7in, '\u00f6nce T\u00fcrkiye' diyoruz. T\u00fcrkiye Cumhuriyeti s\u0131n\u0131rlar\u0131 pergelle \u00e7izilen bir \u00fclke de\u011fildir\" diye konu\u015ftu.\n\n'N\u0130YE G\u0130ZL\u0130YORSUNUZ?'\n\nABD Ba\u015fkan\u0131 Donald Trump ile g\u00f6r\u00fc\u015fmesine ili\u015fkinCumhurba\u015fkan\u0131 Recep Tayyip Erdo\u011fan'a \u00e7a\u011fr\u0131s\u0131n\u0131 bir kez daha yineleyen K\u0131l\u0131\u00e7daro\u011flu, \"A\u00e7\u0131klamalar yap\u0131l\u0131yor aralar\u0131nda b\u00fcy\u00fck farkl\u0131l\u0131klar var. Trump ile konu\u015ftuk. Anlatacaks\u0131n\u0131z ger\u00e7ekleri evet. Oras\u0131 farkl\u0131 buras\u0131 farkl\u0131 a\u00e7\u0131klama yap\u0131yor. Ben de diyorum ki, bantlar\u0131 yay\u0131nlay\u0131n, Amerikal\u0131lar\u0131 mah\u00e7up edin. Niye gizliyorsunuz bunu?\" dedi.\n\n'VEREMEYECE\u011e\u0130M\u0130Z HESAP YOK'\n\nK\u0131l\u0131\u00e7daro\u011flu, Ata\u015fehir ve Be\u015fikta\u015f belediyelerinde yap\u0131lan g\u00f6revden almalara y\u00f6nelik, \"Biz hi\u00e7bir zaman denetimde \u015fikayet etmedik. Hi\u00e7bir zaman. Bizim belediyelerimizin vermeyece\u011fi hesap yok. Gelip denetlesinler ama \u015fu ger\u00e7e\u011fi de herkese ifade etmek isterim. Belediye ba\u015fkanlar\u0131 zorla istifa ettirildi. Demokrasilerde b\u00f6yle bir \u015fey var m\u0131? Bir belediye ba\u015fkan\u0131 istifa ederken kendisini tutamay\u0131p a\u011fl\u0131yor. Kim yap\u0131yor? Saray h\u00fck\u00fcmeti yap\u0131yor\" ifadelerini kulland\u0131.",
    "keywords": [
        "abdyi",
        "k\u0131l\u0131\u00e7daro\u011flundan",
        "bantlar\u0131",
        "edin",
        "var",
        "mah\u00e7up",
        "ki",
        "yay\u0131nlay\u0131n",
        "adalet",
        "belediye",
        "k\u0131l\u0131\u00e7daro\u011flu",
        "ve",
        "bir",
        "erdo\u011fana",
        "h\u00fck\u00fcmeti",
        "yasal",
        "\u00e7a\u011fr\u0131",
        "diyor"
    ],
    "meta_keywords": [
        ""
    ],
    "publish_date": null,
    "summary": "Sar\u0131yer Belediyesi ve \u00dclke Politikalar\u0131 Vakf\u0131 i\u015fbirli\u011fiyle, d\u00fczenlenen 'Yerel Y\u00f6netimler ve Adalet Sempozyumu'nda konu\u015fan K\u0131l\u0131\u00e7daro\u011flu, 15 Temmuz darbe giri\u015fimi sonras\u0131nda T\u00fcrkiye'nin BM'ye \u00fclkede adalet olmayaca\u011f\u0131n\u0131 garanti etti\u011fini belirterek, \u015funlar\u0131 s\u00f6yledi:\"15 Temmuz darbe giri\u015fiminden sonra BM'ye bir yaz\u0131 yaz\u0131ld\u0131.\n21 Temmuz 2016'da.\nBM Medeni ve Siyasi Haklara \u0130li\u015fkin Uluslararas\u0131 S\u00f6zle\u015fme.\nBu s\u00f6zle\u015fmenin 13 maddesine \u00e7ekince koyduk, 'OHAL d\u00f6neminde ask\u0131ya al\u0131yoruz' dedik.\nUygulamayaca\u011f\u0131z.\n2 madde var ki \u00e7ok ama \u00e7ok \u00f6nemli.\nBunun \u00fczerinde hi\u00e7 kimse durmad\u0131.\nAdil yarg\u0131lama.\nDiyor ki, T\u00fcrkiye Cumhuriyeti H\u00fck\u00fcmeti BM'ye verdi\u011fi dilek\u00e7e ile 'Ben OHAL d\u00f6neminde adil yarg\u0131lama yapmayaca\u011f\u0131m' diyor.\nBir ba\u015fka madde daha var.\n'Tutulanlara insanca davranmayaca\u011f\u0131z' diyor.\nYani, 'i\u015fkence yapaca\u011f\u0131m' diyor.\nBizim anl\u0131 \u015fanl\u0131 medyam\u0131z var ya, CHP bir \u015fey s\u00f6yledi\u011finde, 'nas\u0131l ele\u015ftiririz' diye yazanlar var ya.\nBu iki madde hakk\u0131nda kalem bile oynatamad\u0131lar.\"\n'ARA\u00c7LAR CHP'L\u0130 BELED\u0130YELERE DEVRED\u0130LM\u0130YOR'\"Bu \u00fclkede adalet yok.\nBiz adaletin m\u00fccadelesini veriyoruz.\nDevleti var eden adalet ve liyakatt\u0131r\" diyen K\u0131l\u0131\u00e7daro\u011flu, \u015f\u00f6yle devam etti:\"Adalet kavram\u0131 soylu bir kavram.\nHerkesin \u00fczerine titredi\u011fi bir kavram, adalet y\u00fcceltmek hepimizin g\u00f6revi.\nYerel y\u00f6netimlerde adalet.\nHangi adalet?\nBaz\u0131 kentler B\u00fcy\u00fck\u015fehir Belediye Ba\u015fkanl\u0131\u011f\u0131 yap\u0131ld\u0131.\nOradaki il \u00f6zel idaresinin g\u00f6revi sona eriyor, mal varl\u0131klar\u0131n\u0131 tasfiye etmek zorunda.\nBir bak\u0131yorsunuz belediye iktidar\u0131n elindeyse, vali karar al\u0131yor.\n\u0130l \u00f6zel idaresinin mal varl\u0131klar\u0131 belediyeye veriliyor.\nD\u00fcne kadar o hizmeti g\u00f6t\u00fcren ara\u00e7lar\u0131n normalde belediyeye devredilmesi laz\u0131m.\nCHP'li bir belediye varsa devredilmiyor.\nBize d\u00f6n\u00fcp diyorlar ki, 'Biz adaletle \u00fclkeyi y\u00f6netiyoruz'.\"\n'\u0130K\u0130 H\u00dcK\u00dcMET VAR; B\u0130R\u0130 YASAL, D\u0130\u011eER\u0130 GAYR\u0130 YASAL'\u00dclkede iki h\u00fck\u00fcmet oldu\u011funu, bunun birinin yasal, di\u011ferinin ise gayri yasal oldu\u011funu s\u00f6yleyen K\u0131l\u0131\u00e7daro\u011flu, \"\u0130ki h\u00fck\u00fcmet var.\nBir saray h\u00fck\u00fcmeti, bir Binali Y\u0131ld\u0131r\u0131m h\u00fck\u00fcmeti.\nBiri yasal, biri gayri yasal\" dedi.\nAfrin operasyonuna deste\u011fini yineleyen K\u0131l\u0131\u00e7daro\u011flu, \"Afrin'de operasyonlar yap\u0131lmal\u0131, hi\u00e7bir itiraz\u0131m\u0131z yok.\nOrdumuza sonuna kadar g\u00fcveniyoruz.\nBu m\u00fccadelenin yan\u0131nday\u0131z ama beyler bundan rahats\u0131zlar.\nBunu gayet iyi biliyorum.\nBiz \u00fclkemizin selameti i\u00e7in, '\u00f6nce T\u00fcrkiye' diyoruz.\nT\u00fcrkiye Cumhuriyeti s\u0131n\u0131rlar\u0131 pergelle \u00e7izilen bir \u00fclke de\u011fildir\" diye konu\u015ftu.\nABD Ba\u015fkan\u0131 Donald Trump ile g\u00f6r\u00fc\u015fmesine ili\u015fkinCumhurba\u015fkan\u0131 Recep Tayyip Erdo\u011fan'a \u00e7a\u011fr\u0131s\u0131n\u0131 bir kez daha yineleyen K\u0131l\u0131\u00e7daro\u011flu, \"A\u00e7\u0131klamalar yap\u0131l\u0131yor aralar\u0131nda b\u00fcy\u00fck farkl\u0131l\u0131klar var.\nTrump ile konu\u015ftuk.\nAnlatacaks\u0131n\u0131z ger\u00e7ekleri evet.\nOras\u0131 farkl\u0131 buras\u0131 farkl\u0131 a\u00e7\u0131klama yap\u0131yor.\nBen de diyorum ki, bantlar\u0131 yay\u0131nlay\u0131n, Amerikal\u0131lar\u0131 mah\u00e7up edin.\nNiye gizliyorsunuz bunu?\"\n'VEREMEYECE\u011e\u0130M\u0130Z HESAP YOK'K\u0131l\u0131\u00e7daro\u011flu, Ata\u015fehir ve Be\u015fikta\u015f belediyelerinde yap\u0131lan g\u00f6revden almalara y\u00f6nelik, \"Biz hi\u00e7bir zaman denetimde \u015fikayet etmedik.\nBizim belediyelerimizin vermeyece\u011fi hesap yok.\nGelip denetlesinler ama \u015fu ger\u00e7e\u011fi de herkese ifade etmek isterim.\nBelediye ba\u015fkanlar\u0131 zorla istifa ettirildi.\nDemokrasilerde b\u00f6yle bir \u015fey var m\u0131?\nBir belediye ba\u015fkan\u0131 istifa ederken kendisini tutamay\u0131p a\u011fl\u0131yor.\nKim yap\u0131yor?\nSaray h\u00fck\u00fcmeti yap\u0131yor\" ifadelerini kulland\u0131.",
    "article_html": "",
    "meta_description": "CHP Genel Ba\u015fkan\u0131 Kemal K\u0131l\u0131\u00e7daro\u011flu, \u00e7eli\u015fkili a\u00e7\u0131klamalar\u0131n giderilmesi i\u00e7in Cumhurba\u015fkan\u0131 Recep Tayyip Erdo\u011fan'a, ABD Ba\u015fkan\u0131 Donald Trump'la yapt\u0131\u011f\u0131 g\u00f6r\u00fc\u015fme...",
    "meta_lang": "tr"
}