{
    "article_id": "9646bcacb604e097d4f5fed52c051040.1590266262.9242303",
    "title": "Afrika \u00fclkeleri kervana kat\u0131lmaya devam ediyor: Kenya ve Uganda da koronavir\u00fcsle m\u00fccadelede IMF'den bor\u00e7 alacak",
    "authors": [],
    "canonical_link": "https://tr.sputniknews.com/koronavirus-salgini/202005071041983098-afrika-ulkeleri-kervana-katilmaya-devam-ediyor-kenya-ve-uganda-da-koronavirusle-mucadelede-imfden/",
    "url": "https://tr.sputniknews.com/koronavirus-salgini/202005071041983098-afrika-ulkeleri-kervana-katilmaya-devam-ediyor-kenya-ve-uganda-da-koronavirusle-mucadelede-imfden/",
    "top_img": "https://cdntr2.img.sputniknews.com/images/103969/63/1039696347.jpg",
    "meta_img": "https://cdntr2.img.sputniknews.com/images/103969/63/1039696347.jpg",
    "movies": [],
    "text": "Afrika \u00fclkelerinden Kenya ve Uganda, yeni tip koronavir\u00fcs (Kovid-19) ile m\u00fccadele kapsam\u0131nda Uluslararas\u0131 Para Fonundan (IMF) bor\u00e7 alacak.\n\nIMF M\u00fcd\u00fcr Yard\u0131mc\u0131s\u0131 Tao Zhang, yapt\u0131\u011f\u0131 yaz\u0131l\u0131 a\u00e7\u0131klamada, \"Y\u00f6netim Kurulu, Kovid-19 ile m\u00fccadele kapsam\u0131nda 739 milyon ABD dolar\u0131n\u0131n Kenya h\u00fck\u00fcmetine verilmesini kabul etti\" ifadelerini kulland\u0131.\n\nA\u00e7\u0131klamada, Kovid-19'un Kenya ekonomisi \u00fczerindeki etkisinin a\u011f\u0131r olaca\u011f\u0131 kaydedilerek bundan hem yabanc\u0131 hem de yerli yat\u0131r\u0131mc\u0131n\u0131n olumsuz etkilenece\u011finin alt\u0131 \u00e7izildi.\n\nA\u00e7\u0131klamada ayr\u0131ca, \"Kenya h\u00fck\u00fcmeti Kovid-19'un sa\u011fl\u0131k ve ekonomi alan\u0131ndaki etkisiyle m\u00fccadele i\u00e7in kararl\u0131 ad\u0131mlar att\u0131 ancak s\u00fcre\u00e7 Kenya'y\u0131 d\u0131\u015f finansal destek ihtiyac\u0131na itti\" de\u011ferlendirmesinde bulunuldu.\n\nUganda'ya 491 milyon dolar bor\u00e7\n\nDo\u011fu Afrika \u00fclkesi Uganda'n\u0131n da Kovid-19 ile m\u00fccadele i\u00e7in IMF'den 491 milyon ABD dolar\u0131 bor\u00e7 alaca\u011f\u0131 bildirildi.\n\nUganda'ya verilecek bor\u00e7 ile b\u00fct\u00e7enin desteklenmesi ve acil \u00f6deme dengelerinin d\u00fczenlenmesi hedefleniyor.\n\nKenya ve Uganda'n\u0131n yan\u0131 s\u0131ra IMF'den bor\u00e7 alan Afrika \u00fclkeleri aras\u0131nda Malavi, Benin, Burkina Faso, Orta Afrika Cumhuriyeti, \u00c7ad, Komor Adalar\u0131, Demokratik Kongo Cumhuriyeti, Gambiya, Gine, Gine-Bissau, Liberya, Madagaskar, Mali, Mozambik, Nijer, Ruanda, Sao Tome ve Principe, Sierra Leone ve Togo da yer al\u0131yor.",
    "keywords": [
        "kenya",
        "uganda",
        "bor\u00e7",
        "kovid19un",
        "imfden",
        "\u00fclkeleri",
        "kervana",
        "ugandan\u0131n",
        "ediyor",
        "afrika",
        "kovid19",
        "milyon",
        "ve",
        "koronavir\u00fcsle",
        "m\u00fccadelede",
        "ile",
        "kat\u0131lmaya",
        "m\u00fccadele"
    ],
    "meta_keywords": [
        "Afrika \u00fclkeleri",
        "IMF'ten bor\u00e7 alma",
        "koronavir\u00fcs salg\u0131n\u0131",
        "Kenya",
        "Uganda"
    ],
    "publish_date": null,
    "summary": "Afrika \u00fclkelerinden Kenya ve Uganda, yeni tip koronavir\u00fcs (Kovid-19) ile m\u00fccadele kapsam\u0131nda Uluslararas\u0131 Para Fonundan (IMF) bor\u00e7 alacak.\nIMF M\u00fcd\u00fcr Yard\u0131mc\u0131s\u0131 Tao Zhang, yapt\u0131\u011f\u0131 yaz\u0131l\u0131 a\u00e7\u0131klamada, \"Y\u00f6netim Kurulu, Kovid-19 ile m\u00fccadele kapsam\u0131nda 739 milyon ABD dolar\u0131n\u0131n Kenya h\u00fck\u00fcmetine verilmesini kabul etti\" ifadelerini kulland\u0131.\nA\u00e7\u0131klamada, Kovid-19'un Kenya ekonomisi \u00fczerindeki etkisinin a\u011f\u0131r olaca\u011f\u0131 kaydedilerek bundan hem yabanc\u0131 hem de yerli yat\u0131r\u0131mc\u0131n\u0131n olumsuz etkilenece\u011finin alt\u0131 \u00e7izildi.\nA\u00e7\u0131klamada ayr\u0131ca, \"Kenya h\u00fck\u00fcmeti Kovid-19'un sa\u011fl\u0131k ve ekonomi alan\u0131ndaki etkisiyle m\u00fccadele i\u00e7in kararl\u0131 ad\u0131mlar att\u0131 ancak s\u00fcre\u00e7 Kenya'y\u0131 d\u0131\u015f finansal destek ihtiyac\u0131na itti\" de\u011ferlendirmesinde bulunuldu.\nUganda'ya 491 milyon dolar bor\u00e7Do\u011fu Afrika \u00fclkesi Uganda'n\u0131n da Kovid-19 ile m\u00fccadele i\u00e7in IMF'den 491 milyon ABD dolar\u0131 bor\u00e7 alaca\u011f\u0131 bildirildi.\nUganda'ya verilecek bor\u00e7 ile b\u00fct\u00e7enin desteklenmesi ve acil \u00f6deme dengelerinin d\u00fczenlenmesi hedefleniyor.\nKenya ve Uganda'n\u0131n yan\u0131 s\u0131ra IMF'den bor\u00e7 alan Afrika \u00fclkeleri aras\u0131nda Malavi, Benin, Burkina Faso, Orta Afrika Cumhuriyeti, \u00c7ad, Komor Adalar\u0131, Demokratik Kongo Cumhuriyeti, Gambiya, Gine, Gine-Bissau, Liberya, Madagaskar, Mali, Mozambik, Nijer, Ruanda, Sao Tome ve Principe, Sierra Leone ve Togo da yer al\u0131yor.",
    "article_html": "",
    "meta_description": "Afrika \u00fclkelerinden Kenya ve Uganda, yeni tip koronavir\u00fcs (Kovid-19) ile m\u00fccadele kapsam\u0131nda Uluslararas\u0131 Para Fonundan (IMF) bor\u00e7 alacak.",
    "meta_lang": "tr"
}