{
    "article_id": "bcc8eac04bddbcf6e67973d6cefa750d.1590266240.8521538",
    "title": "Varank: Reel sekt\u00f6rde iyile\u015fme ba\u015flad\u0131, olumlu sinyaller geliyor",
    "authors": [],
    "canonical_link": "https://tr.sputniknews.com/turkiye/202005201042082977-varanktan-reel-sektore-iliskin-aciklama/",
    "url": "https://tr.sputniknews.com/turkiye/202005201042082977-varanktan-reel-sektore-iliskin-aciklama/",
    "top_img": "https://cdntr2.img.sputniknews.com/images/104208/34/1042083401.jpg",
    "meta_img": "https://cdntr2.img.sputniknews.com/images/104208/34/1042083401.jpg",
    "movies": [],
    "text": "Sanayi ve Teknoloji Bakan\u0131 Mustafa Varank, reel sekt\u00f6rde iyile\u015fme ba\u015flad\u0131\u011f\u0131n\u0131 ve olumlu sinyaller geldi\u011fini belirterek, \"OSB'lerdeki elektrik t\u00fcketimi artmaya ba\u015flad\u0131. Otomotiv fabrikalar\u0131n\u0131n t\u00fcm\u00fc \u00e7al\u0131\u015f\u0131yor\" dedi.\n\nVarank, D\u0131\u015f Ekonomik \u0130li\u015fkiler Kurulu (DE\u0130K) taraf\u0131ndan video konferans ile d\u00fczenlenen DE\u0130K Talks program\u0131na kat\u0131ld\u0131. Varank, burada yapt\u0131\u011f\u0131 konu\u015fmada, b\u00fcy\u00fcmenin \u00f6nc\u00fc g\u00f6stergelerini d\u00fczenli bir \u015fekilde takip ettiklerini belirterek, sanayi \u00fcretimini, kapasite kullan\u0131m oranlar\u0131n\u0131, imalat sipari\u015flerini ve sanayideki elektrik t\u00fcketimi verilerini anl\u0131k izlediklerini s\u00f6yledi.\n\nEn temel \u00f6nceliklerinin; '\u00fcretim cephesinde kal\u0131c\u0131 bir toparlanmay\u0131 sa\u011flamak' oldu\u011funu dile getiren Varank, son iki haftal\u0131k d\u00f6nemde, reel sekt\u00f6rden normalle\u015fmeye ili\u015fkin olumlu sinyallerin geldi\u011fini anlatt\u0131.\n\nVarank, OSB'lerdeki elektrik t\u00fcketiminin may\u0131s ba\u015f\u0131ndan itibaren artmaya ba\u015flad\u0131\u011f\u0131n\u0131 ifade ederek, s\u00f6zlerini \u015f\u00f6yle s\u00fcrd\u00fcrd\u00fc:\n\n\"Otomotiv ana fabrikalar\u0131n\u0131n t\u00fcm\u00fc \u00e7al\u0131\u015f\u0131yor. Tekstilde de toparlanmalar var. G\u0131da, kimya, ila\u00e7 ve ambalaj sanayi, salg\u0131nla birlikte g\u00fcc\u00fcne g\u00fc\u00e7 katt\u0131. D\u00fczenli olarak sekt\u00f6r temsilcileri ve OSB y\u00f6netimleriyle bir araya geliyorum. Benim edindi\u011fim izlenim \u015fu: Reel sekt\u00f6r\u00fcn beklentileri iyile\u015fmeye ba\u015flad\u0131. Pek \u00e7ok \u00fcretici yat\u0131r\u0131mdan, ihracat imk\u00e2nlar\u0131ndan s\u00f6z ediyor. Tabii biz de Bakanl\u0131k olarak, bu potansiyeli hayata ge\u00e7irecek ad\u0131mlara odaklan\u0131yoruz. \u015eundan l\u00fctfen emin olun: Sanayimizi her t\u00fcrl\u00fc \u015foka kar\u015f\u0131 daha dayan\u0131kl\u0131 hale getirecek ve her durumda ayakta tutaca\u011f\u0131z.\"\n\n'K\u00fcresel ekonomi bu sene y\u00fczde \u00fc\u00e7 k\u00fc\u00e7\u00fclebilir'\n\nHerkesi ayn\u0131 anda etkileyen ola\u011fan \u00fcst\u00fc zamanlardan ge\u00e7ildi\u011fine i\u015faret eden Varank, pek \u00e7ok uluslararas\u0131 kurulu\u015fun, k\u00fcresel ekonominin bu seneyi en az y\u00fczde 3 k\u00fc\u00e7\u00fclmeyle kapataca\u011f\u0131n\u0131 tahmin etti\u011fini hat\u0131rlatt\u0131.\n\nVarank, pandemiye d\u00fcnyan\u0131n \u00e7ok da yabanc\u0131 olmad\u0131\u011f\u0131n\u0131 belirterek, yeni olan \u015feyin pandemi ile m\u00fccadelede nas\u0131l yol izlendi\u011fi ve hangi politikalar\u0131n uyguland\u0131\u011f\u0131 oldu\u011funu s\u00f6yledi.\n\nGe\u00e7mi\u015fte ya\u015fanan pandemilerde baz\u0131 ekonomilerin b\u00fcy\u00fcd\u00fc\u011f\u00fcn\u00fc anlatan Varank, \u015funlar\u0131 kaydetti:\n\n\"Tabi o d\u00f6nemin ekonomik modeli, sava\u015ftan besleniyordu. Bug\u00fcne bakt\u0131\u011f\u0131m\u0131zda, bamba\u015fka bir ekonomik modelle kar\u015f\u0131 kar\u015f\u0131yay\u0131z. Neoliberal d\u00fczen sorgulanmaya ba\u015flad\u0131. En temel sa\u011fl\u0131k ekipmanlar\u0131n\u0131n \u00fcretiminde bile, \u00fclkelerin nas\u0131l \u00e7\u0131kmaza girdi\u011fini g\u00f6rd\u00fck. Salg\u0131n\u0131n yay\u0131l\u0131m\u0131n\u0131 engellemek i\u00e7in fabrikalar kapat\u0131ld\u0131. En geli\u015fmi\u015f ekonomiler, olduk\u00e7a sert makro problemlerle kar\u015f\u0131la\u015ft\u0131.\n\n\u00d6rne\u011fin, Amerika'da i\u015fsizlik oran\u0131 sadece 1 ay i\u00e7inde, y\u00fczde 4'ler seviyesinden y\u00fczde 14'\u00fcn \u00fczerine s\u0131\u00e7rad\u0131. K\u00fcresel tedarik zincirleri \u00e7\u00f6kerken, uluslararas\u0131 ticaret, sermaye ak\u0131mlar\u0131 ve turizm durma noktas\u0131na geldi. Ve t\u00fcm bunlarla m\u00fccadelede \u00fclkeler, daha \u00f6nce \u00f6rne\u011fini g\u00f6rmedi\u011fimiz para ve maliye politikalar\u0131 uygulamaya ba\u015flad\u0131. 2020 y\u0131l\u0131na girerken, san\u0131r\u0131m hi\u00e7birimizin akl\u0131na bu senaryo gelmezdi.\"\n\n'T\u00fcrkiye, bu k\u00fcresel krizde hem emsallerine hem de geli\u015fmi\u015f \u00fclkelere g\u00f6re ba\u015far\u0131l\u0131 bir s\u0131nav veriyor'\n\nT\u00fcrkiye'nin vir\u00fcs\u00fcn ekonomik etkilerini nisan ay\u0131ndan itibaren yo\u011fun bir \u015fekilde hissetmeye ba\u015flad\u0131\u011f\u0131n\u0131 hat\u0131rlatan Varank, Avrupa Birli\u011fi ba\u015fta olmak \u00fczere neredeyse t\u00fcm b\u00fcy\u00fck pazarlarda talebin durma noktas\u0131na geldi\u011fini an\u0131msatt\u0131.\n\nVarank, halk sa\u011fl\u0131\u011f\u0131n\u0131 korumak i\u00e7in al\u0131nan tedbirlerin do\u011fal olarak i\u00e7 talebi etkiledi\u011fine dikkati \u00e7ekerek, \u015fu de\u011ferlendirmelerde bulundu:\n\n\"Ancak \u015funu \u00e7ok net bir bi\u00e7imde g\u00f6rmek gerekiyor. T\u00fcrkiye, bu k\u00fcresel krizde hem emsallerine hem de geli\u015fmi\u015f \u00fclkelere g\u00f6re ba\u015far\u0131l\u0131 bir s\u0131nav veriyor. \u0130n\u015fallah bundan sonra da vermeye devam edecek. Bu s\u00fcre\u00e7 bizlere, Cumhurba\u015fkanl\u0131\u011f\u0131 H\u00fck\u00fcmet Sistemi'nin de ne kadar etkin i\u015fledi\u011fini tekrar g\u00f6sterdi. \u0130lk g\u00fcnden itibaren, Say\u0131n Cumhurba\u015fkan\u0131m\u0131z\u0131n liderli\u011finde yerinde ve zaman\u0131nda ad\u0131mlar att\u0131k.\n\nDinamik, sonu\u00e7-odakl\u0131 ve b\u00fct\u00fcnc\u00fcl bir kamu y\u00f6netimi yakla\u015f\u0131m\u0131 izliyoruz. Sa\u011fl\u0131k tedbirlerinin yan\u0131 s\u0131ra, ekonomik s\u00fcrd\u00fcr\u00fclebilirli\u011fi de dikkate al\u0131yoruz. Gerek salg\u0131n\u0131n seyri, gerekse reel sekt\u00f6rden gelen talepler do\u011frultusunda \u00fcretimi tamamen durdurmad\u0131k.\"\n\nVarank, soka\u011fa \u00e7\u0131kma k\u0131s\u0131tlamas\u0131 varken dahi, kendileri ile irtibata ge\u00e7en firmalar\u0131n \u00e7al\u0131\u015fabilmesini sa\u011flad\u0131klar\u0131n\u0131, istihdam, finansman ve sosyal yard\u0131m alanlar\u0131nda kritik politikalar\u0131 hayata ge\u00e7irdiklerini anlatt\u0131.\n\n\u0130stihdam\u0131n s\u00fcreklili\u011fi i\u00e7in k\u0131sa \u00e7al\u0131\u015fma \u00f6dene\u011finden faydalanma \u015fartlar\u0131n\u0131 kolayla\u015ft\u0131rd\u0131klar\u0131n\u0131 belirten Varank, \u015fimdiye kadar 3 milyondan fazla \u00e7al\u0131\u015fan\u0131n hesaplar\u0131na 5 milyar liraya yak\u0131n k\u0131sa \u00e7al\u0131\u015fma \u00f6dene\u011fi yat\u0131r\u0131ld\u0131\u011f\u0131n\u0131, bu imkandan faydalanamayanlar i\u00e7in nakdi \u00fccret deste\u011fi sisteminin ba\u015flat\u0131ld\u0131\u011f\u0131n\u0131 dile getirdi.\n\n'10 milyon haneyi sosyal koruma kalkan\u0131 \u015femsiyesi alt\u0131na alarak nakit desteklerle destekledik'\n\nYap\u0131lan yard\u0131mlar, destekler ve \u00e7al\u0131\u015fmalar hakk\u0131nda bilgi veren Varank, bu d\u00f6nemde i\u015fsizlik \u00f6dene\u011finden yap\u0131lan \u00f6demelerin 730 milyon liray\u0131 buldu\u011funa dikkati \u00e7ekti.\n\nBakan Varank, \"Yani 10 milyon haneyi sosyal koruma kalkan\u0131 \u015femsiyesi alt\u0131na alarak nakit desteklerle destekledik. Kamu bankalar\u0131m\u0131z sekt\u00f6r ayr\u0131m\u0131 olmaks\u0131z\u0131n i\u015fe devam kredileri a\u00e7t\u0131 ve finansman destekleriyle \u015firketlerimizin, esnaf\u0131m\u0131z\u0131n yan\u0131nda durdu\" ifadelerini kulland\u0131.\n\n'En temel \u00f6nceli\u011fimiz, \u00fcretim cephesinde kal\u0131c\u0131 bir toparlanmay\u0131 sa\u011flamak'\n\nB\u00fcy\u00fcmenin \u00f6nc\u00fc g\u00f6stergelerini d\u00fczenli bir \u015fekilde takip ettiklerini bildiren Varank, \u015fu bilgileri verdi:\n\n\"Sanayi \u00fcretimi, kapasite kullan\u0131m oranlar\u0131, imalat sipari\u015fleri ve sanayideki elektrik t\u00fcketimi verilerini neredeyse anl\u0131k izliyoruz. Bizim en temel \u00f6nceli\u011fimiz, \u00fcretim cephesinde kal\u0131c\u0131 bir toparlanmay\u0131 sa\u011flamak. Son iki haftal\u0131k d\u00f6nemde, reel sekt\u00f6rden normalle\u015fmeye ili\u015fkin olumlu sinyaller geliyor. OSB'lerdeki elektrik t\u00fcketimi May\u0131s ba\u015f\u0131ndan itibaren artmaya ba\u015flad\u0131. Otomotiv ana fabrikalar\u0131n\u0131n t\u00fcm\u00fc \u00e7al\u0131\u015f\u0131yor. Tekstilde de toparlanmalar var. G\u0131da, kimya, ila\u00e7 ve ambalaj sanayi, salg\u0131nla birlikte g\u00fcc\u00fcne g\u00fc\u00e7 katt\u0131. D\u00fczenli olarak sekt\u00f6r temsilcileri ve OSB y\u00f6netimleriyle bir araya geliyorum. Benim edindi\u011fim izlenim \u015fu; reel sekt\u00f6r\u00fcn beklentileri iyile\u015fmeye ba\u015flad\u0131. Pek \u00e7ok \u00fcretici yat\u0131r\u0131mdan, ihracat imkanlar\u0131ndan s\u00f6z ediyor.\"\n\nBakanl\u0131k olarak, bu potansiyeli hayata ge\u00e7irecek ad\u0131mlara odakland\u0131klar\u0131n\u0131 belirten Varank, sanayiyi her t\u00fcrl\u00fc \u015foka kar\u015f\u0131 daha dayan\u0131kl\u0131 hale getireceklerini ve her durumda ayakta tutacaklar\u0131n\u0131 s\u00f6yledi.\n\nVarank, hasar\u0131n boyutlar\u0131n\u0131 minimuma indirmek ve bu d\u00f6nemin sundu\u011fu f\u0131rsatlar\u0131 en iyi \u015fekilde de\u011ferlendirmek istediklerini aktard\u0131.\n\n'Hassas bir dengeyi g\u00f6zetmek durumunday\u0131z'\n\n\u0130\u00e7inden ge\u00e7ilen aylar\u0131n en kritik zamanlar oldu\u011funa dikkati \u00e7eken Varank, \"Hassas bir dengeyi g\u00f6zetmek durumunday\u0131z. Bir taraftan salg\u0131nda ikinci dalgayla kar\u015f\u0131la\u015fmamak i\u00e7in tedbirlere azami seviyede uyulmas\u0131 \u015fart. Di\u011fer taraftan, de\u011fi\u015fen k\u00fcresel dengeleri de dikkate alarak yeni normale en iyi \u015fekilde haz\u0131rlanmak gerekiyor. Bu manada sizlerin en temel \u00f6nceli\u011fi, \u00e7al\u0131\u015fanlar\u0131n\u0131z\u0131n sa\u011fl\u0131\u011f\u0131n\u0131 g\u00fcvence alt\u0131na almak olmal\u0131.\" de\u011ferlendirmesinde bulundu.\n\n\u00dcretim \u00f6ncesi ve sonras\u0131n\u0131 en ince detay\u0131na kadar planlamak gerekti\u011fine i\u015faret eden Varank, sanayiciye yol g\u00f6stermesi i\u00e7in T\u00fcrk Standarlar\u0131 Enstit\u00fcs\u00fc ile haz\u0131rlad\u0131klar\u0131 k\u0131lavuz hakk\u0131nda bilgi verdi.\n\n'\u00d6n\u00fcm\u00fczdeki aylarda, di\u011fer \u00f6ncelikli sekt\u00f6rler i\u00e7in de Hamle Program\u0131 devrede olacak'\n\nYeni normale ge\u00e7i\u015fte i\u015f g\u00fcvenli\u011finin yan\u0131 s\u0131ra, \u00fcretim kabiliyetlerinin geli\u015ftirilmesinin de son derece kritik oldu\u011funu dile getiren Varank, salg\u0131n\u0131n, kendi kendine yetmenin ne kadar \u00f6nemli oldu\u011funu hat\u0131rlatt\u0131\u011f\u0131 de\u011ferlendirmesinde bulundu.\n\nBakan Varank, \u015funlar\u0131 s\u00f6yledi:\n\n\"Ham maddeyi ve ara-mal\u0131n\u0131 yurt i\u00e7i kaynaklardan kar\u015f\u0131lad\u0131\u011f\u0131n\u0131zda, d\u0131\u015f \u015foklara kar\u015f\u0131 daha diren\u00e7li oluyorsunuz. Ge\u00e7en sene Teknoloji Odakl\u0131 Sanayi Hamlesi Program\u0131'n\u0131 ba\u015flatt\u0131k. U\u00e7tan uca bir destek mekanizmas\u0131 tasarlad\u0131k. Al\u0131c\u0131 ve sat\u0131c\u0131y\u0131 ayn\u0131 anda destekliyoruz. Makine sekt\u00f6r\u00fcnde a\u00e7t\u0131\u011f\u0131m\u0131z \u00e7a\u011fr\u0131y\u0131 yak\u0131nda sonu\u00e7land\u0131raca\u011f\u0131z. \u00d6n\u00fcm\u00fczdeki aylarda, di\u011fer \u00f6ncelikli sekt\u00f6rler i\u00e7in de Hamle Program\u0131 devrede olacak. A\u00e7aca\u011f\u0131m\u0131z \u00e7a\u011fr\u0131lara yerli ya da yabanc\u0131 ortaklar\u0131n\u0131zla ba\u015fvurman\u0131z\u0131 bekliyoruz.\n\nBiliyorsunuz k\u00fcresel \u015firketler, \u00fcretim merkezlerini yeniden yap\u0131land\u0131rma y\u00f6n\u00fcnde bir aray\u0131\u015f i\u00e7ine girdi. Muhtemelen \u00f6n\u00fcm\u00fczdeki d\u00f6nemde \u00fcretimde, tek kutuplu d\u00fcnya d\u00fczeninden, \u00e7ok kutuplu d\u00fcnya d\u00fczenine do\u011fru ge\u00e7i\u015f olacak. Yeni merkezler ortaya \u00e7\u0131kacak, g\u00fc\u00e7 dengeleri de\u011fi\u015fecek. Dolay\u0131s\u0131yla bu b\u00f6l\u00fc\u015f\u00fcmden y\u00fcksek pay almaya odaklanmam\u0131z gerekiyor.\"\n\n'T\u00fcrkiye, yeni d\u00f6nemde d\u00fcnyan\u0131n say\u0131l\u0131 b\u00f6lgesel tedarik merkezlerinden biri olabilir'\n\nT\u00fcrkiye'nin yeni d\u00fczende \u00e7ok say\u0131da art\u0131s\u0131 oldu\u011funu belirten Varank, savunma sanayi, otomotiv, tekstil ve beyaz e\u015fyada sahip olunan \u00fcst\u00fcnl\u00fckleri, daha fazla sekt\u00f6re yaymak istediklerini s\u00f6yledi.\n\nBakan Varank, T\u00fcrkiye'nin yeni d\u00f6nemde d\u00fcnyan\u0131n say\u0131l\u0131 b\u00f6lgesel tedarik merkezlerinden biri olabilece\u011fini dile getirerek, yol haritas\u0131n\u0131 payda\u015flarla birlikte \u015fekillendireceklerini, aktif bir ekonomi diplomasisi izleyeceklerini aktard\u0131.\n\nH\u00fck\u00fcmet olarak sanayicinin yan\u0131nda olduklar\u0131n\u0131 vurgulayan Varank, konu\u015fmas\u0131n\u0131 \u015f\u00f6yle tamamlad\u0131:\n\n\"Faaliyetini \u00e7e\u015fitlendirmek isteyen, \u00fcretken yat\u0131r\u0131mlara odaklanan ve istihdam olu\u015fturan herkesin yan\u0131nda olmaya da devam edece\u011fiz. Sizlerden beklentimiz tedarik\u00e7ilerinize sahip \u00e7\u0131kman\u0131z ve dijital d\u00f6n\u00fc\u015f\u00fcme h\u0131zla adapte olman\u0131z. Birlikte \u00e7al\u0131\u015ft\u0131\u011f\u0131n\u0131z KOB\u0130'lere de l\u00fctfen destek olun. Talep canland\u0131\u011f\u0131nda, onlar\u0131n yetkinli\u011fi size g\u00fc\u00e7 katacak.\n\nEsnek yap\u0131lar\u0131 ve inovatif i\u015f g\u00f6rme tarzlar\u0131yla startuplar'dan en iyi \u015fekilde faydalan\u0131n. Gelecek vadeden \u00e7ok parlak gen\u00e7 giri\u015fimler var. Dijitalle\u015fmeye yat\u0131r\u0131m yapman\u0131z\u0131 \u015fiddetle \u00f6neriyorum. Ba\u015far\u0131n\u0131n anahtar\u0131, sizlerin teknolojik de\u011fi\u015fime ayak uydurma kabiliyetinizle do\u011frudan ili\u015fkili. \u00dcretimde, tedarikte ve sat\u0131\u015fta dijital imkanlardan yararland\u0131k\u00e7a, benzeri salg\u0131nlara kar\u015f\u0131 i\u015fletmelerinizi daha dayan\u0131kl\u0131 hale getirmi\u015f olacaks\u0131n\u0131z.\"",
    "keywords": [
        "\u00e7ok",
        "en",
        "bu",
        "sekt\u00f6rde",
        "reel",
        "olumlu",
        "yeni",
        "sanayi",
        "i\u00e7in",
        "ve",
        "bir",
        "sinyaller",
        "varank",
        "iyile\u015fme",
        "geliyor",
        "\u015fekilde",
        "ba\u015flad\u0131"
    ],
    "meta_keywords": [
        "varank reel sekt\u00f6r",
        "varank OSB"
    ],
    "publish_date": null,
    "summary": "Sanayi ve Teknoloji Bakan\u0131 Mustafa Varank, reel sekt\u00f6rde iyile\u015fme ba\u015flad\u0131\u011f\u0131n\u0131 ve olumlu sinyaller geldi\u011fini belirterek, \"OSB'lerdeki elektrik t\u00fcketimi artmaya ba\u015flad\u0131.\nVarank, D\u0131\u015f Ekonomik \u0130li\u015fkiler Kurulu (DE\u0130K) taraf\u0131ndan video konferans ile d\u00fczenlenen DE\u0130K Talks program\u0131na kat\u0131ld\u0131.\nVarank, burada yapt\u0131\u011f\u0131 konu\u015fmada, b\u00fcy\u00fcmenin \u00f6nc\u00fc g\u00f6stergelerini d\u00fczenli bir \u015fekilde takip ettiklerini belirterek, sanayi \u00fcretimini, kapasite kullan\u0131m oranlar\u0131n\u0131, imalat sipari\u015flerini ve sanayideki elektrik t\u00fcketimi verilerini anl\u0131k izlediklerini s\u00f6yledi.\nEn temel \u00f6nceliklerinin; '\u00fcretim cephesinde kal\u0131c\u0131 bir toparlanmay\u0131 sa\u011flamak' oldu\u011funu dile getiren Varank, son iki haftal\u0131k d\u00f6nemde, reel sekt\u00f6rden normalle\u015fmeye ili\u015fkin olumlu sinyallerin geldi\u011fini anlatt\u0131.\nVarank, OSB'lerdeki elektrik t\u00fcketiminin may\u0131s ba\u015f\u0131ndan itibaren artmaya ba\u015flad\u0131\u011f\u0131n\u0131 ifade ederek, s\u00f6zlerini \u015f\u00f6yle s\u00fcrd\u00fcrd\u00fc:\"Otomotiv ana fabrikalar\u0131n\u0131n t\u00fcm\u00fc \u00e7al\u0131\u015f\u0131yor.\nG\u0131da, kimya, ila\u00e7 ve ambalaj sanayi, salg\u0131nla birlikte g\u00fcc\u00fcne g\u00fc\u00e7 katt\u0131.\nD\u00fczenli olarak sekt\u00f6r temsilcileri ve OSB y\u00f6netimleriyle bir araya geliyorum.\nBenim edindi\u011fim izlenim \u015fu: Reel sekt\u00f6r\u00fcn beklentileri iyile\u015fmeye ba\u015flad\u0131.\nPek \u00e7ok \u00fcretici yat\u0131r\u0131mdan, ihracat imk\u00e2nlar\u0131ndan s\u00f6z ediyor.\nTabii biz de Bakanl\u0131k olarak, bu potansiyeli hayata ge\u00e7irecek ad\u0131mlara odaklan\u0131yoruz.\n\u015eundan l\u00fctfen emin olun: Sanayimizi her t\u00fcrl\u00fc \u015foka kar\u015f\u0131 daha dayan\u0131kl\u0131 hale getirecek ve her durumda ayakta tutaca\u011f\u0131z.\"\n'K\u00fcresel ekonomi bu sene y\u00fczde \u00fc\u00e7 k\u00fc\u00e7\u00fclebilir'Herkesi ayn\u0131 anda etkileyen ola\u011fan \u00fcst\u00fc zamanlardan ge\u00e7ildi\u011fine i\u015faret eden Varank, pek \u00e7ok uluslararas\u0131 kurulu\u015fun, k\u00fcresel ekonominin bu seneyi en az y\u00fczde 3 k\u00fc\u00e7\u00fclmeyle kapataca\u011f\u0131n\u0131 tahmin etti\u011fini hat\u0131rlatt\u0131.\nVarank, pandemiye d\u00fcnyan\u0131n \u00e7ok da yabanc\u0131 olmad\u0131\u011f\u0131n\u0131 belirterek, yeni olan \u015feyin pandemi ile m\u00fccadelede nas\u0131l yol izlendi\u011fi ve hangi politikalar\u0131n uyguland\u0131\u011f\u0131 oldu\u011funu s\u00f6yledi.\nGe\u00e7mi\u015fte ya\u015fanan pandemilerde baz\u0131 ekonomilerin b\u00fcy\u00fcd\u00fc\u011f\u00fcn\u00fc anlatan Varank, \u015funlar\u0131 kaydetti:\"Tabi o d\u00f6nemin ekonomik modeli, sava\u015ftan besleniyordu.\nEn temel sa\u011fl\u0131k ekipmanlar\u0131n\u0131n \u00fcretiminde bile, \u00fclkelerin nas\u0131l \u00e7\u0131kmaza girdi\u011fini g\u00f6rd\u00fck.\n\u00d6rne\u011fin, Amerika'da i\u015fsizlik oran\u0131 sadece 1 ay i\u00e7inde, y\u00fczde 4'ler seviyesinden y\u00fczde 14'\u00fcn \u00fczerine s\u0131\u00e7rad\u0131.\nK\u00fcresel tedarik zincirleri \u00e7\u00f6kerken, uluslararas\u0131 ticaret, sermaye ak\u0131mlar\u0131 ve turizm durma noktas\u0131na geldi.\nVe t\u00fcm bunlarla m\u00fccadelede \u00fclkeler, daha \u00f6nce \u00f6rne\u011fini g\u00f6rmedi\u011fimiz para ve maliye politikalar\u0131 uygulamaya ba\u015flad\u0131.\nVarank, halk sa\u011fl\u0131\u011f\u0131n\u0131 korumak i\u00e7in al\u0131nan tedbirlerin do\u011fal olarak i\u00e7 talebi etkiledi\u011fine dikkati \u00e7ekerek, \u015fu de\u011ferlendirmelerde bulundu:\"Ancak \u015funu \u00e7ok net bir bi\u00e7imde g\u00f6rmek gerekiyor.\nT\u00fcrkiye, bu k\u00fcresel krizde hem emsallerine hem de geli\u015fmi\u015f \u00fclkelere g\u00f6re ba\u015far\u0131l\u0131 bir s\u0131nav veriyor.\nBu s\u00fcre\u00e7 bizlere, Cumhurba\u015fkanl\u0131\u011f\u0131 H\u00fck\u00fcmet Sistemi'nin de ne kadar etkin i\u015fledi\u011fini tekrar g\u00f6sterdi.\n\u0130lk g\u00fcnden itibaren, Say\u0131n Cumhurba\u015fkan\u0131m\u0131z\u0131n liderli\u011finde yerinde ve zaman\u0131nda ad\u0131mlar att\u0131k.\nDinamik, sonu\u00e7-odakl\u0131 ve b\u00fct\u00fcnc\u00fcl bir kamu y\u00f6netimi yakla\u015f\u0131m\u0131 izliyoruz.\nGerek salg\u0131n\u0131n seyri, gerekse reel sekt\u00f6rden gelen talepler do\u011frultusunda \u00fcretimi tamamen durdurmad\u0131k.\"\nVarank, soka\u011fa \u00e7\u0131kma k\u0131s\u0131tlamas\u0131 varken dahi, kendileri ile irtibata ge\u00e7en firmalar\u0131n \u00e7al\u0131\u015fabilmesini sa\u011flad\u0131klar\u0131n\u0131, istihdam, finansman ve sosyal yard\u0131m alanlar\u0131nda kritik politikalar\u0131 hayata ge\u00e7irdiklerini anlatt\u0131.\n'10 milyon haneyi sosyal koruma kalkan\u0131 \u015femsiyesi alt\u0131na alarak nakit desteklerle destekledik'Yap\u0131lan yard\u0131mlar, destekler ve \u00e7al\u0131\u015fmalar hakk\u0131nda bilgi veren Varank, bu d\u00f6nemde i\u015fsizlik \u00f6dene\u011finden yap\u0131lan \u00f6demelerin 730 milyon liray\u0131 buldu\u011funa dikkati \u00e7ekti.\nBakan Varank, \"Yani 10 milyon haneyi sosyal koruma kalkan\u0131 \u015femsiyesi alt\u0131na alarak nakit desteklerle destekledik.\nKamu bankalar\u0131m\u0131z sekt\u00f6r ayr\u0131m\u0131 olmaks\u0131z\u0131n i\u015fe devam kredileri a\u00e7t\u0131 ve finansman destekleriyle \u015firketlerimizin, esnaf\u0131m\u0131z\u0131n yan\u0131nda durdu\" ifadelerini kulland\u0131.\n'En temel \u00f6nceli\u011fimiz, \u00fcretim cephesinde kal\u0131c\u0131 bir toparlanmay\u0131 sa\u011flamak'B\u00fcy\u00fcmenin \u00f6nc\u00fc g\u00f6stergelerini d\u00fczenli bir \u015fekilde takip ettiklerini bildiren Varank, \u015fu bilgileri verdi:\"Sanayi \u00fcretimi, kapasite kullan\u0131m oranlar\u0131, imalat sipari\u015fleri ve sanayideki elektrik t\u00fcketimi verilerini neredeyse anl\u0131k izliyoruz.\nBizim en temel \u00f6nceli\u011fimiz, \u00fcretim cephesinde kal\u0131c\u0131 bir toparlanmay\u0131 sa\u011flamak.\nSon iki haftal\u0131k d\u00f6nemde, reel sekt\u00f6rden normalle\u015fmeye ili\u015fkin olumlu sinyaller geliyor.\nG\u0131da, kimya, ila\u00e7 ve ambalaj sanayi, salg\u0131nla birlikte g\u00fcc\u00fcne g\u00fc\u00e7 katt\u0131.\nD\u00fczenli olarak sekt\u00f6r temsilcileri ve OSB y\u00f6netimleriyle bir araya geliyorum.\nBenim edindi\u011fim izlenim \u015fu; reel sekt\u00f6r\u00fcn beklentileri iyile\u015fmeye ba\u015flad\u0131.\nBakanl\u0131k olarak, bu potansiyeli hayata ge\u00e7irecek ad\u0131mlara odakland\u0131klar\u0131n\u0131 belirten Varank, sanayiyi her t\u00fcrl\u00fc \u015foka kar\u015f\u0131 daha dayan\u0131kl\u0131 hale getireceklerini ve her durumda ayakta tutacaklar\u0131n\u0131 s\u00f6yledi.\nVarank, hasar\u0131n boyutlar\u0131n\u0131 minimuma indirmek ve bu d\u00f6nemin sundu\u011fu f\u0131rsatlar\u0131 en iyi \u015fekilde de\u011ferlendirmek istediklerini aktard\u0131.\n'Hassas bir dengeyi g\u00f6zetmek durumunday\u0131z'\u0130\u00e7inden ge\u00e7ilen aylar\u0131n en kritik zamanlar oldu\u011funa dikkati \u00e7eken Varank, \"Hassas bir dengeyi g\u00f6zetmek durumunday\u0131z.\nBir taraftan salg\u0131nda ikinci dalgayla kar\u015f\u0131la\u015fmamak i\u00e7in tedbirlere azami seviyede uyulmas\u0131 \u015fart.\nDi\u011fer taraftan, de\u011fi\u015fen k\u00fcresel dengeleri de dikkate alarak yeni normale en iyi \u015fekilde haz\u0131rlanmak gerekiyor.\nBu manada sizlerin en temel \u00f6nceli\u011fi, \u00e7al\u0131\u015fanlar\u0131n\u0131z\u0131n sa\u011fl\u0131\u011f\u0131n\u0131 g\u00fcvence alt\u0131na almak olmal\u0131.\"\n\u00dcretim \u00f6ncesi ve sonras\u0131n\u0131 en ince detay\u0131na kadar planlamak gerekti\u011fine i\u015faret eden Varank, sanayiciye yol g\u00f6stermesi i\u00e7in T\u00fcrk Standarlar\u0131 Enstit\u00fcs\u00fc ile haz\u0131rlad\u0131klar\u0131 k\u0131lavuz hakk\u0131nda bilgi verdi.\nBakan Varank, \u015funlar\u0131 s\u00f6yledi:\"Ham maddeyi ve ara-mal\u0131n\u0131 yurt i\u00e7i kaynaklardan kar\u015f\u0131lad\u0131\u011f\u0131n\u0131zda, d\u0131\u015f \u015foklara kar\u015f\u0131 daha diren\u00e7li oluyorsunuz.\nBiliyorsunuz k\u00fcresel \u015firketler, \u00fcretim merkezlerini yeniden yap\u0131land\u0131rma y\u00f6n\u00fcnde bir aray\u0131\u015f i\u00e7ine girdi.\nMuhtemelen \u00f6n\u00fcm\u00fczdeki d\u00f6nemde \u00fcretimde, tek kutuplu d\u00fcnya d\u00fczeninden, \u00e7ok kutuplu d\u00fcnya d\u00fczenine do\u011fru ge\u00e7i\u015f olacak.\n'T\u00fcrkiye, yeni d\u00f6nemde d\u00fcnyan\u0131n say\u0131l\u0131 b\u00f6lgesel tedarik merkezlerinden biri olabilir'T\u00fcrkiye'nin yeni d\u00fczende \u00e7ok say\u0131da art\u0131s\u0131 oldu\u011funu belirten Varank, savunma sanayi, otomotiv, tekstil ve beyaz e\u015fyada sahip olunan \u00fcst\u00fcnl\u00fckleri, daha fazla sekt\u00f6re yaymak istediklerini s\u00f6yledi.\nBakan Varank, T\u00fcrkiye'nin yeni d\u00f6nemde d\u00fcnyan\u0131n say\u0131l\u0131 b\u00f6lgesel tedarik merkezlerinden biri olabilece\u011fini dile getirerek, yol haritas\u0131n\u0131 payda\u015flarla birlikte \u015fekillendireceklerini, aktif bir ekonomi diplomasisi izleyeceklerini aktard\u0131.\nH\u00fck\u00fcmet olarak sanayicinin yan\u0131nda olduklar\u0131n\u0131 vurgulayan Varank, konu\u015fmas\u0131n\u0131 \u015f\u00f6yle tamamlad\u0131:\"Faaliyetini \u00e7e\u015fitlendirmek isteyen, \u00fcretken yat\u0131r\u0131mlara odaklanan ve istihdam olu\u015fturan herkesin yan\u0131nda olmaya da devam edece\u011fiz.\nSizlerden beklentimiz tedarik\u00e7ilerinize sahip \u00e7\u0131kman\u0131z ve dijital d\u00f6n\u00fc\u015f\u00fcme h\u0131zla adapte olman\u0131z.\nEsnek yap\u0131lar\u0131 ve inovatif i\u015f g\u00f6rme tarzlar\u0131yla startuplar'dan en iyi \u015fekilde faydalan\u0131n.\n\u00dcretimde, tedarikte ve sat\u0131\u015fta dijital imkanlardan yararland\u0131k\u00e7a, benzeri salg\u0131nlara kar\u015f\u0131 i\u015fletmelerinizi daha dayan\u0131kl\u0131 hale getirmi\u015f olacaks\u0131n\u0131z.\"",
    "article_html": "",
    "meta_description": "Sanayi ve Teknoloji Bakan\u0131 Mustafa\u00a0Varank, reel sekt\u00f6rde iyile\u015fme ba\u015flad\u0131\u011f\u0131n\u0131 ve olumlu\u00a0sinyaller geldi\u011fini\u00a0belirterek, \"OSB'lerdeki elektrik t\u00fcketimi artmaya ba\u015flad\u0131....",
    "meta_lang": "tr"
}