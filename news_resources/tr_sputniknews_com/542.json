{
    "article_id": "f31537f19ea7597591588ea76e06cf8a.1590266236.4249134",
    "title": "BM: K\u00fcresel ekonomi, koronavir\u00fcs nedeniyle y\u00fczde 1 daralabilir",
    "authors": [],
    "canonical_link": "https://tr.sputniknews.com/dunya/202004021041737194-bm-kuresel-ekonomi-koronavirus-nedeniyle-yuzde-1-daralabilir/",
    "url": "https://tr.sputniknews.com/dunya/202004021041737194-bm-kuresel-ekonomi-koronavirus-nedeniyle-yuzde-1-daralabilir/",
    "top_img": "https://cdntr2.img.sputniknews.com/images/102326/20/1023262007.jpg",
    "meta_img": "https://cdntr2.img.sputniknews.com/images/102326/20/1023262007.jpg",
    "movies": [],
    "text": "BM Ekonomik ve Sosyal \u0130\u015fler Departman\u0131ndan a\u00e7\u0131klanan raporda, vir\u00fcs salg\u0131n\u0131 nedeniyle karantina ve hareket k\u0131s\u0131tlamalar\u0131n\u0131n giderek artt\u0131\u011f\u0131na; bunun \u00f6zellikle ticaret, e\u011flence ve ula\u015f\u0131m gibi fiziksel etkile\u015fim gerektiren sekt\u00f6rleri vurdu\u011funa dikkat \u00e7ekildi.\n\nRaporda, salg\u0131n nedeniyle k\u00fcresel ekonominin yakla\u015f\u0131k y\u00fczde 1 daralabilece\u011fi belirtildi.\n\n\u0130\u015fsizlik oran\u0131 sert bir \u015fekilde artabilir\n\nK\u0131s\u0131tlamalar\u0131n y\u0131l\u0131n \u00fc\u00e7\u00fcnc\u00fc \u00e7eyre\u011fine uzat\u0131lmas\u0131 ve gelir ve harcamalar\u0131n mali \u00f6nlemlerle desteklenmemesi halinde d\u00fcnya ekonomisinin daha fazla k\u00fc\u00e7\u00fclebilece\u011fi uyar\u0131s\u0131 yap\u0131lan raporda, i\u015fletmeler gelir kaybettik\u00e7e i\u015fsizli\u011fin de sert bir \u015fekilde artabilece\u011fi ifade edildi.\n\nRaporda, ekonomik krizin boyutunun da salg\u0131n nedeniyle uygulanan k\u0131s\u0131tlamalar\u0131n ne kadar s\u00fcrece\u011fine ve b\u00fcy\u00fck ekonomilerin faaliyetlerine ve mali \u00f6nlemlere ba\u011fl\u0131 oldu\u011fu kaydedildi.\n\nSa\u011fl\u0131k harcamalar\u0131na \u00f6ncelik verilmeli\n\nVir\u00fcs\u00fcn yay\u0131lmas\u0131n\u0131n kontrol alt\u0131na al\u0131nmas\u0131 i\u00e7in sa\u011fl\u0131k harcamalar\u0131na \u00f6ncelik verilmesi gerekti\u011fi vurgulanan raporda, salg\u0131ndan en fazla etkilenen hanelere gelir deste\u011fi verilmesine y\u00f6nelik ekonomik te\u015fvik paketinin ise b\u00fcy\u00fck bir ekonomik kriz olas\u0131l\u0131\u011f\u0131n\u0131 azaltabilece\u011fi ifade edildi.\n\nAcil ve cesur \u00f6nlemler al\u0131nmal\u0131\n\nRaporda ayr\u0131ca sadece salg\u0131n\u0131 kontrol alt\u0131na almak ve hayat kurtarmak i\u00e7in de\u011fil ayn\u0131 zamanda salg\u0131na kar\u015f\u0131 en savunmas\u0131z toplumlar\u0131 ekonomik y\u0131k\u0131mdan korumak ve ekonomik b\u00fcy\u00fcme ve finansal istikrar\u0131 s\u00fcrd\u00fcrmek i\u00e7in acil ve cesur \u00f6nlemlere ihtiya\u00e7 duyuldu\u011fu vurguland\u0131.",
    "keywords": [
        "k\u00fcresel",
        "ekonomi",
        "y\u00fczde",
        "daralabilir",
        "koronavir\u00fcs",
        "bm",
        "nedeniyle",
        "raporda",
        "\u00f6nlemlere",
        "ekonomik",
        "i\u00e7in",
        "ve",
        "gelir",
        "bir",
        "\u015fekilde",
        "\u00f6ncelik"
    ],
    "meta_keywords": [
        "BM'den koronavir\u00fcs a\u00e7\u0131klamas\u0131",
        "K\u00fcresel ekonomi",
        "Koronavir\u00fcs\u00fcn ekonomiye etkisi",
        "Koronavir\u00fcs tedavisi"
    ],
    "publish_date": null,
    "summary": "BM Ekonomik ve Sosyal \u0130\u015fler Departman\u0131ndan a\u00e7\u0131klanan raporda, vir\u00fcs salg\u0131n\u0131 nedeniyle karantina ve hareket k\u0131s\u0131tlamalar\u0131n\u0131n giderek artt\u0131\u011f\u0131na; bunun \u00f6zellikle ticaret, e\u011flence ve ula\u015f\u0131m gibi fiziksel etkile\u015fim gerektiren sekt\u00f6rleri vurdu\u011funa dikkat \u00e7ekildi.\nRaporda, salg\u0131n nedeniyle k\u00fcresel ekonominin yakla\u015f\u0131k y\u00fczde 1 daralabilece\u011fi belirtildi.\n\u0130\u015fsizlik oran\u0131 sert bir \u015fekilde artabilirK\u0131s\u0131tlamalar\u0131n y\u0131l\u0131n \u00fc\u00e7\u00fcnc\u00fc \u00e7eyre\u011fine uzat\u0131lmas\u0131 ve gelir ve harcamalar\u0131n mali \u00f6nlemlerle desteklenmemesi halinde d\u00fcnya ekonomisinin daha fazla k\u00fc\u00e7\u00fclebilece\u011fi uyar\u0131s\u0131 yap\u0131lan raporda, i\u015fletmeler gelir kaybettik\u00e7e i\u015fsizli\u011fin de sert bir \u015fekilde artabilece\u011fi ifade edildi.\nRaporda, ekonomik krizin boyutunun da salg\u0131n nedeniyle uygulanan k\u0131s\u0131tlamalar\u0131n ne kadar s\u00fcrece\u011fine ve b\u00fcy\u00fck ekonomilerin faaliyetlerine ve mali \u00f6nlemlere ba\u011fl\u0131 oldu\u011fu kaydedildi.\nSa\u011fl\u0131k harcamalar\u0131na \u00f6ncelik verilmeliVir\u00fcs\u00fcn yay\u0131lmas\u0131n\u0131n kontrol alt\u0131na al\u0131nmas\u0131 i\u00e7in sa\u011fl\u0131k harcamalar\u0131na \u00f6ncelik verilmesi gerekti\u011fi vurgulanan raporda, salg\u0131ndan en fazla etkilenen hanelere gelir deste\u011fi verilmesine y\u00f6nelik ekonomik te\u015fvik paketinin ise b\u00fcy\u00fck bir ekonomik kriz olas\u0131l\u0131\u011f\u0131n\u0131 azaltabilece\u011fi ifade edildi.\nAcil ve cesur \u00f6nlemler al\u0131nmal\u0131Raporda ayr\u0131ca sadece salg\u0131n\u0131 kontrol alt\u0131na almak ve hayat kurtarmak i\u00e7in de\u011fil ayn\u0131 zamanda salg\u0131na kar\u015f\u0131 en savunmas\u0131z toplumlar\u0131 ekonomik y\u0131k\u0131mdan korumak ve ekonomik b\u00fcy\u00fcme ve finansal istikrar\u0131 s\u00fcrd\u00fcrmek i\u00e7in acil ve cesur \u00f6nlemlere ihtiya\u00e7 duyuldu\u011fu vurguland\u0131.",
    "article_html": "",
    "meta_description": "Birle\u015fmi\u015f Milletler (BM), yeni tip koronavir\u00fcs (Kovid-19) salg\u0131n\u0131 nedeniyle k\u00fcresel ekonominin y\u00fczde 1 daralabilece\u011fini bildirdi.",
    "meta_lang": "tr"
}