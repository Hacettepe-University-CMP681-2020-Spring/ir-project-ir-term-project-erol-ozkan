{
    "article_id": "25eaed76ca3758e9680a4b89cbdc03de.1590266139.5198426",
    "title": "D\u00fcnyan\u0131n ilk y\u00fczen n\u00fckleer santrali ticari i\u015fletmeye al\u0131nd\u0131",
    "authors": [],
    "canonical_link": "https://tr.sputniknews.com/rusya/202005221042101325-dunyanin-ilk-yuzen-nukleer-santrali-ticari-isletmeye-alindi/",
    "url": "https://tr.sputniknews.com/rusya/202005221042101325-dunyanin-ilk-yuzen-nukleer-santrali-ticari-isletmeye-alindi/",
    "top_img": "https://cdntr2.img.sputniknews.com/images/104004/21/1040042191.jpg",
    "meta_img": "https://cdntr2.img.sputniknews.com/images/104004/21/1040042191.jpg",
    "movies": [],
    "text": "Rusya\u2019daki t\u00fcm n\u00fckleer santrallerin i\u015fletmesini y\u00fcr\u00fcten Rosenergoatom\u2019un CEO\u2019su Andrey Petrov, \u201c\u00c7ukotka \u00f6zerk b\u00f6lgesinin Pevek kentinde y\u00fczen n\u00fckleer termik santralin yap\u0131m projesi bug\u00fcn itibariyle ba\u015far\u0131yla tamamlanm\u0131\u015ft\u0131r. Akademik Lomonosov, Rusya\u2019n\u0131n ticari i\u015fletmeye al\u0131nan 11. ve d\u00fcnyan\u0131n en kuzey n\u00fckleer santrali oldu\u201d diye a\u00e7\u0131klad\u0131.\n\nSantralin ticari i\u015fletmeye al\u0131nmas\u0131 i\u00e7in gereken t\u00fcm izinlerin al\u0131nd\u0131\u011f\u0131n\u0131 hat\u0131rlatan Petrov, Akademik Lomonosov\u2019un epidemiyoloji, \u00e7evre, yang\u0131n, in\u015faat gereksinimleri ve devlet standartlar\u0131 dahil mevcut t\u00fcm kurallara ve normlara tamamen uygun oldu\u011funu kaydetti.\n\nD\u00fcnyan\u0131n ilk y\u00fczen n\u00fckleer santrali kara altyap\u0131s\u0131ndan ve her biri 35 megavat g\u00fcce sahip 2 adet KLT-40S reakt\u00f6r\u00fcyle donat\u0131lan Akademik Lomonosov y\u00fczen enerji blo\u011fundan olu\u015fuyor. Santralin elektrik kapasitesi 70 megavat, \u0131s\u0131 kapasitesi de saatte 50 gigakalori.\n\nAkademik Lomonosov ilk elektri\u011fini, 19 Aral\u0131k 2019 tarihinde Rusya\u2019n\u0131n en kuzeydo\u011fu kesiminde bulunan \u00c7ukotka \u00d6zerk Okrugu\u2019nun izole olan \u00c7aun-Bilibin enerji sistemine vermi\u015fti. Santralin o g\u00fcnden bu yana \u00fcretti\u011fi elektri\u011fin 47.3 milyon kilowatt saat oldu\u011fu belirtiliyor. Halihaz\u0131rda \u00c7aun-Bilibin enerji sisteminin ihtiyac\u0131n\u0131n y\u00fczde 20\u2019sini kar\u015f\u0131layan santral, Bilibin n\u00fckleer g\u00fc\u00e7 santralinin emekli edilmesiyle \u00c7ukotka b\u00f6lgesinin temel enerji kayna\u011f\u0131 haline gelecek.",
    "keywords": [
        "santrali",
        "\u00e7ukotka",
        "al\u0131nd\u0131",
        "d\u00fcnyan\u0131n",
        "santralin",
        "i\u015fletmeye",
        "t\u00fcm",
        "n\u00fckleer",
        "enerji",
        "ilk",
        "lomonosov",
        "ve",
        "\u00f6zerk",
        "ticari",
        "akademik",
        "y\u00fczen"
    ],
    "meta_keywords": [
        "D\u00fcnyan\u0131n ilk y\u00fczen n\u00fckleer santral",
        "Akademik Lomonosov",
        "N\u00fckleer santraller",
        "Rusya'n\u0131n n\u00fckleer santralleri"
    ],
    "publish_date": null,
    "summary": "Rusya\u2019daki t\u00fcm n\u00fckleer santrallerin i\u015fletmesini y\u00fcr\u00fcten Rosenergoatom\u2019un CEO\u2019su Andrey Petrov, \u201c\u00c7ukotka \u00f6zerk b\u00f6lgesinin Pevek kentinde y\u00fczen n\u00fckleer termik santralin yap\u0131m projesi bug\u00fcn itibariyle ba\u015far\u0131yla tamamlanm\u0131\u015ft\u0131r.\nAkademik Lomonosov, Rusya\u2019n\u0131n ticari i\u015fletmeye al\u0131nan 11. ve d\u00fcnyan\u0131n en kuzey n\u00fckleer santrali oldu\u201d diye a\u00e7\u0131klad\u0131.\nSantralin ticari i\u015fletmeye al\u0131nmas\u0131 i\u00e7in gereken t\u00fcm izinlerin al\u0131nd\u0131\u011f\u0131n\u0131 hat\u0131rlatan Petrov, Akademik Lomonosov\u2019un epidemiyoloji, \u00e7evre, yang\u0131n, in\u015faat gereksinimleri ve devlet standartlar\u0131 dahil mevcut t\u00fcm kurallara ve normlara tamamen uygun oldu\u011funu kaydetti.\nD\u00fcnyan\u0131n ilk y\u00fczen n\u00fckleer santrali kara altyap\u0131s\u0131ndan ve her biri 35 megavat g\u00fcce sahip 2 adet KLT-40S reakt\u00f6r\u00fcyle donat\u0131lan Akademik Lomonosov y\u00fczen enerji blo\u011fundan olu\u015fuyor.\nSantralin elektrik kapasitesi 70 megavat, \u0131s\u0131 kapasitesi de saatte 50 gigakalori.\nAkademik Lomonosov ilk elektri\u011fini, 19 Aral\u0131k 2019 tarihinde Rusya\u2019n\u0131n en kuzeydo\u011fu kesiminde bulunan \u00c7ukotka \u00d6zerk Okrugu\u2019nun izole olan \u00c7aun-Bilibin enerji sistemine vermi\u015fti.\nSantralin o g\u00fcnden bu yana \u00fcretti\u011fi elektri\u011fin 47.3 milyon kilowatt saat oldu\u011fu belirtiliyor.\nHalihaz\u0131rda \u00c7aun-Bilibin enerji sisteminin ihtiyac\u0131n\u0131n y\u00fczde 20\u2019sini kar\u015f\u0131layan santral, Bilibin n\u00fckleer g\u00fc\u00e7 santralinin emekli edilmesiyle \u00c7ukotka b\u00f6lgesinin temel enerji kayna\u011f\u0131 haline gelecek.",
    "article_html": "",
    "meta_description": "D\u00fcnyan\u0131n ilk y\u00fczen n\u00fckleer termik santrali \u2018Akademik Lomonosov\u2019 ticari i\u015fletmeye al\u0131nd\u0131.",
    "meta_lang": "tr"
}