{
    "article_id": "d99586efe5964bc2370f49797e611ad4.1590265893.3192434",
    "title": "'T\u00fcrkiye, Do\u011fu Akdeniz'de 'yaln\u0131z kurt' politikas\u0131 yerine i\u015fbirli\u011fine y\u00f6nelmeli'",
    "authors": [
        "Ceyda Karan. Sputnik T\u00fcrkiye",
        "Ceyda Karan"
    ],
    "canonical_link": "https://tr.sputniknews.com/ceyda_karan_eksen/202005211042102027-turkiye-dogu-akdenizde-yalniz-kurt-politikasi-yerine-isbirligine-yonelmeli/",
    "url": "https://tr.sputniknews.com/ceyda_karan_eksen/202005211042102027-turkiye-dogu-akdenizde-yalniz-kurt-politikasi-yerine-isbirligine-yonelmeli/",
    "top_img": "https://cdntr2.img.sputniknews.com/images/104148/52/1041485255.png",
    "meta_img": "https://cdntr2.img.sputniknews.com/images/104148/52/1041485255.png",
    "movies": [],
    "text": "'T\u00fcrkiye, Do\u011fu Akdeniz'de 'yaln\u0131z kurt' politikas\u0131 yerine i\u015fbirli\u011fine y\u00f6nelmeli'\n\nD\u00fcnya \u00e7ap\u0131nda koronavir\u00fcs pandemisi sonras\u0131 'normalle\u015fme' s\u00fcreci ba\u015flarken, uluslararas\u0131 politikan\u0131n ba\u015fl\u0131klar\u0131 da hareketleniyor. T\u00fcrk d\u0131\u015f politikas\u0131 a\u00e7\u0131s\u0131ndan son d\u00f6nemlerin g\u00f6zde meselesi Do\u011fu Akdeniz, Libya'daki geli\u015fmeler \u00fczerinden yeniden g\u00fcndemde. T\u00fcrkiye'nin Libya'da destekledi\u011fi Trablus'taki Sarraj h\u00fck\u00fcmeti, Ankara'n\u0131n yapt\u0131\u011f\u0131 anla\u015fman\u0131n uzand\u0131\u011f\u0131 hat olan Libya'n\u0131n do\u011fusunda hakim olan Hafter g\u00fc\u00e7leri kar\u015f\u0131s\u0131nda ba\u015fkent civarlar\u0131nda \u00f6nemli kazan\u0131mlar elde etti. Ankara ile Hafter aras\u0131nda s\u00f6z dala\u015f\u0131 devam ederken, AB ve Yunanistan'\u0131n Do\u011fu Akdeniz'deki giri\u015fimleri devam ediyor. Bu ko\u015fullarda T\u00fcrkiye'nin Libya'daki Sarraj h\u00fck\u00fcmetiyle anla\u015fmas\u0131n\u0131n benzerini \u0130srail ile yapabilece\u011fi konu\u015fulurken, Do\u011fu Akdeniz/Libya stratejisinin mimar\u0131 g\u00f6sterilen komutan Cihat Yayc\u0131'n\u0131n g\u00f6revden al\u0131nmas\u0131 da tart\u0131\u015fmalara eklendi.\n\nDo\u011fu Akdeniz ve enerji kaynaklar\u0131n\u0131n \u00f6nemi nedir? De\u011ferlendirilebilmesi nas\u0131l fizibil olabilir? T\u00fcrkiye'nin nas\u0131l bir siyasi \u00e7izgi izlemesi gerekir? Son geli\u015fmeler e\u015fli\u011finde Do\u011fu Akdeniz politikalar\u0131n\u0131 Medya G\u00fcnl\u00fc\u011f\u00fc yazar\u0131 ve ba\u011f\u0131ms\u0131z siyaset\u00e7i Ayd\u0131n Sezer ile konu\u015ftuk.\n\n'Rumlar arama ve sondaj ruhsatlar\u0131 vermese T\u00fcrkiye i\u00e7in tali konu olacakt\u0131'\n\nAyd\u0131n Sezer'e g\u00f6re T\u00fcrkiye'nin Do\u011fu Akdeniz'e olan ilgisi G\u00fcney K\u0131br\u0131s Rum Cumhuriyeti'nin adan\u0131n g\u00fcneyindeki parseller i\u00e7in enerji \u015firketlerine arama ve sondaj ruhsatlar\u0131 vermesiyle ba\u015flad\u0131. Aksi halde Do\u011fu Akdeniz'in Ankara a\u00e7\u0131s\u0131ndan tali konu olaca\u011f\u0131n\u0131 s\u00f6yleyen Sezer, olup bitenlerin de ancak 2003'te M\u0131s\u0131r'\u0131n Rumlarla MEB ilan\u0131yla fark edilmeye ba\u015fland\u0131\u011f\u0131n\u0131 s\u00f6yledi. 2007-8'den itibar\u0131n ba\u015flat\u0131lan aramalar\u0131n ilk ba\u015flarda ekonomik mant\u0131\u011f\u0131n\u0131n bulundu\u011funu anlatan Sezer, ancak s\u00fcre\u00e7 i\u00e7inde petrol fiyatlar\u0131ndaki d\u00fc\u015f\u00fc\u015fe paralel olarak \u0130srail gibi \u00fclkelerin meseleyi daha ziyade 'i\u00e7 t\u00fcketime' \u00e7evirdiklerini an\u0131msatt\u0131:\n\n\u201cG\u00fcney K\u0131br\u0131s Rum Cumhuriyeti e\u011fer adan\u0131n g\u00fcneyinde parseller ilan edip enerji \u015firketlerine arama ve sondaj ruhsatlar\u0131 vermeseydi, Do\u011fu Akdeniz konusu bizim a\u00e7\u0131m\u0131zdan ikinci planda kalacak olan bir konuydu. T\u00fcrk d\u0131\u015f politikas\u0131nda \u00f6zellikle 2003\u2019te M\u0131s\u0131r\u2019\u0131n G\u00fcney K\u0131br\u0131s ile yapt\u0131\u011f\u0131 m\u00fcnhas\u0131r ekonomik b\u00f6lge s\u0131n\u0131rlar\u0131n\u0131 belirleme anla\u015fmas\u0131 ve akabinde b\u00f6lgeyi ilan etmesinden sonra biz b\u00f6lgede ne olup bitti\u011fini fark etmeye ve ilgilenmeye ba\u015flad\u0131k. 2000\u2019lerin ba\u015f\u0131nda hala biz Ege ile, 90\u2019lar\u0131n ortas\u0131ndan itibaren Kardak ve karasular\u0131n\u0131n uzunlu\u011fuyla ilgiliydik. T\u00fcrk d\u0131\u015f politikas\u0131n\u0131 y\u00f6nlendiren ve politika yap\u0131c\u0131lar\u0131n uyanmas\u0131na neden olan G\u00fcney K\u0131br\u0131s Rum Cumhuriyeti\u2019nden geldi. 2007-08\u2019den itibaren b\u00f6lgedeki hidrokarbon yataklar\u0131na y\u00f6nelik aramalar\u0131n o zamanki enerji fiyatlar\u0131 g\u00f6z \u00f6n\u00fcne al\u0131nd\u0131\u011f\u0131nda bir mant\u0131\u011f\u0131 vard\u0131. \u00d6zellikle iktisadi a\u00e7\u0131dan fizibil olmas\u0131yla ilgili de bir mant\u0131\u011f\u0131 vard\u0131. Ba\u015fta \u0130srail olmak \u00fczere b\u00f6lge \u00fclkelerinin t\u00fcm\u00fcn\u00fcn de enerji ihtiya\u00e7lar\u0131 vard\u0131. O s\u00fcre\u00e7te zamanlama son derece do\u011fruydu. Hem K\u0131br\u0131s hem \u0130srail hatta M\u0131s\u0131r a\u00e7\u0131s\u0131ndan. Ancak s\u00fcre\u00e7 i\u00e7erisinde petrol fiyatlar\u0131ndaki d\u00fc\u015f\u00fc\u015fe paralel olarak enerjinin \u00e7\u0131kart\u0131lmas\u0131 ve d\u00fcnya piyasalar\u0131na sunulmas\u0131yla ilgili maliyetlerin mevcut fiyatlarla k\u0131yaslanamayaca\u011f\u0131, bunun d\u00fcnya piyasalar\u0131na sat\u0131\u015f\u0131n\u0131n pek ger\u00e7ekle\u015fmeyece\u011fi anla\u015f\u0131lmaya ba\u015flad\u0131. O nedenle de ba\u015fta \u0130srail \u00e7\u0131kartt\u0131klar\u0131 do\u011falgaz\u0131 kendi i\u00e7 kullan\u0131mlar\u0131 ve c\u00fczi miktar\u0131n\u0131 \u00dcrd\u00fcn i\u00e7in kullanmaya ba\u015flad\u0131lar.\"\n\n'T\u00fcrkiye'nin enerji perspektifiyle hak iddias\u0131 enerji fiyatlar\u0131 d\u00fc\u015ferken ba\u015flad\u0131, \u00fczerine pandeminin etkisi geldi'\n\nSezer, T\u00fcrkiye'nin ise Do\u011fu Akdeniz'de enerji perspektifiyle hak iddias\u0131nda bulunmas\u0131n\u0131n petrol fiyatlar\u0131 d\u00fc\u015ferken ba\u015flad\u0131\u011f\u0131n\u0131 an\u0131msatt\u0131. T\u00fcrkiye'nin Do\u011fu Akdeniz'de sadece K\u0131br\u0131s adas\u0131 civar\u0131nda de\u011fil Do\u011fu Akdeniz'in tamam\u0131nda Yunanistan'\u0131n maksimalist yakla\u015f\u0131m\u0131na kar\u015f\u0131 kendi tezlerini g\u00fcndeme ta\u015f\u0131d\u0131\u011f\u0131n\u0131 belirten Sezer, korona \u00f6ncesinde bile d\u00fc\u015f\u00fck olan enerji maliyetlerine pandeminin de etkisinin eklenmesiyle durumun de\u011fi\u015fti\u011fini vurgulad\u0131:\n\n'Do\u011fu Akdeniz'in \u00f6nemi salt enerji boyutuna indirgenemez ancak \u00f6nceli\u011fi ka\u00e7\u0131n\u0131lmaz, bu i\u015fin maliyeti de var'\n\n\"Burada \u00f6nemli olan nokta \u015fu. Petrol fiyatlar\u0131 d\u00fc\u015ferken enerji perspektifiyle Do\u011fu Akdeniz\u2019de hak iddias\u0131nda bulunmaya ba\u015flad\u0131k. Enerji yataklar\u0131 ku\u015fkusuz T\u00fcrk d\u0131\u015f politikas\u0131n\u0131 bu anlamda k\u0131\u015fk\u0131rtan bir etki yapt\u0131. Ama biz onun da \u00f6tesinde sadece K\u0131br\u0131s civar\u0131nda de\u011fil Do\u011fu Akdeniz\u2019in tamam\u0131ndaki Yunanistan\u2019\u0131n maksimalist yakla\u015f\u0131m\u0131na y\u00f6nelik olarak kendi tezlerimizi ve konumumuzu g\u00fcndeme getirdik. D\u00fcnya petrol fiyatlar\u0131 45 dolarlar seviyesindeyken, yani korona \u00f6ncesi d\u00f6nemde bile Akdeniz\u2019den \u00e7\u0131kart\u0131lacak enerjinin maliyeti ve ister boru hatt\u0131 ister LNG olarak sat\u0131\u015f\u0131n\u0131n rekabet\u00e7i olmad\u0131\u011f\u0131n\u0131 biliyorduk. Kald\u0131 ki Kovid ile birlikte petroldeki talep d\u00fc\u015f\u00fckl\u00fc\u011f\u00fc ve fiyatlar\u0131n da d\u00fc\u015fmesiyle bu konu art\u0131k hi\u00e7bir \u015fekilde g\u00fcndemde \u00f6ncelik arz etmeyen bir konu haline geldi. Koronadan sonra petrol fiyatlar\u0131 y\u00fckselmeye ba\u015flad\u0131ktan sonra bu i\u015flere tekrar d\u00f6n\u00fclecek. Ama teknik uzmanlara g\u00f6re, petrol fiyatlar\u0131n\u0131n varil ba\u015f\u0131nda 100 dolar seviyesine \u00e7\u0131kmas\u0131 durumunda Do\u011fu Akdeniz enerji kaynaklar\u0131n\u0131n fizibil olaca\u011f\u0131 ve d\u00fcnya pazarlar\u0131nda rekabet edebilecek konuma gelece\u011fi s\u00f6yleniyor.\"\n\nDo\u011fu Akdeniz'in \u00f6neminin salt enerji boyutuna indirgemek istemedi\u011fini ancak \u00f6nceliklerinin de ka\u00e7\u0131n\u0131lmaz oldu\u011funu kaydeden Sezer, enerji d\u00fcnyas\u0131ndaki duruma i\u015faret etti. B\u00f6lgedeki \u015firketlerinin hi\u00e7 birisinin b\u00f6lge \u00fclkelerine ait olmad\u0131\u011f\u0131n\u0131 an\u0131msatan Sezer, petrol yahut do\u011falgaz bulunabilece\u011fini, sondaj yap\u0131labilece\u011fini, rezerv saptanabilece\u011fini ancak hemen ard\u0131ndan yat\u0131r\u0131m gerekti\u011fini ve b\u0131rakal\u0131m \u00fclkeleri firmalar\u0131n bile tek ba\u015flar\u0131na bu pahal\u0131 i\u015flere giri\u015femeyece\u011finin alt\u0131n\u0131 \u00e7izdi. T\u00fcrkiye'nin ise bu i\u015flere TPAO ile giri\u015fmekle kalmad\u0131\u011f\u0131n\u0131, yabanc\u0131 \u015firketlerin bile \u015fu ko\u015fullarda gitmek istemedi\u011fi alanlara girdi\u011fini anlatan Sezer, bu ya\u015fananlar \u00fczerine geli\u015ftirilen s\u00f6ylemlerin ticari a\u00e7\u0131dan ger\u00e7ek\u00e7i olmad\u0131\u011f\u0131 ancak 'i\u00e7 t\u00fcketime y\u00f6nelik' oldu\u011funu dile getirdi:\n\n\u201cDo\u011fu Akdeniz\u2019in \u00f6nemini salt enerji boyutuna indirgemek istemiyorum. Ancak enerji yataklar\u0131 konusu da son derece \u00f6ncelikli ve \u00f6nemli bir konu. Burada bizim d\u0131\u015f politika yap\u0131c\u0131lar\u0131n\u0131n ihmal etti\u011fi ya da belki de bilin\u00e7li olarak dikkate almad\u0131klar\u0131 husus \u015fu. Do\u011fu Akdeniz\u2019de enerji yat\u0131r\u0131m\u0131 yapan \u015firketlerin hi\u00e7birisi b\u00f6lge \u00fclkelerine ait de\u011fil. \u0130srail, M\u0131s\u0131r, K\u0131br\u0131s ya da L\u00fcbnan firmalar\u0131 \u00e7ok k\u00fc\u00e7\u00fck paylar\u0131 olabilir. Ne arama ne sondaj ne \u00e7\u0131kartma faaliyetlerine soyunuyorlar. Bu i\u015f uluslararas\u0131 petrol \u015firketlerinin b\u00fcy\u00fck sermaye gerektiren ama sermayeden \u00f6te \u00e7\u0131kacak enerjinin petrol veya do\u011falgaz\u0131n, daha ba\u015flang\u0131\u00e7tan sat\u0131m\u0131yla ilgili yani bu i\u015fin pazarlamas\u0131yla ilgili boyutlar\u0131 garanti, g\u00fcvence alt\u0131na ald\u0131\u011f\u0131 bir s\u00fcre\u00e7. Petrol ya da do\u011falgaz bulabilirsiniz, sondaj yapabilirsiniz, rezerv saptayabilirsiniz. Hatta rezervin hukuki ve ticari a\u00e7\u0131dan fizibil oldu\u011funu da ispatlayabilirsiniz (ticari rezerv ile bulunan rezerv aras\u0131nda hem anlam hem miktar olarak da\u011flar kadar fark var). Bunu bulduktan sonra yat\u0131r\u0131m gerekiyor. O noktada hi\u00e7bir \u00fclke hi\u00e7bir b\u00fcy\u00fck \u015firket tek ba\u015f\u0131na bu i\u015fe soyunacak durumda de\u011fil. EXXON ile Katar gidiyor, TOTAL ile bir ba\u015fkas\u0131 gidiyor. T\u00fcrkiye b\u00fct\u00fcn bu operasyonu a\u2019dan z\u2019ye TPAO yani bir kamu \u015firketi \u00fczerinden ve hatta bunun \u00e7\u0131kart\u0131lmas\u0131 dahil olmak \u00fczere bence \u00e7ok garip ve \u00e7a\u011fa uygun olmayan bir arama ve sondaj faaliyeti yap\u0131yor. Bunu siyasi ya da politik m\u00fclahazalarla bir anlamda k\u0131sas anlam\u0131nda de\u011ferlendirmek m\u00fcmk\u00fcn. Ama bunu abartmamak gerekiyor. Bu sekt\u00f6re bunca yat\u0131r\u0131m\u0131 yap\u0131p d\u00fcnyan\u0131n her taraf\u0131nda bug\u00fcn arama ve sondaj gemileri kiralanarak bu i\u015fler yap\u0131ld\u0131\u011f\u0131 halde \u00f6zellikle de bulunduktan sonra yat\u0131r\u0131mc\u0131 arand\u0131\u011f\u0131 halde bizim bunlara y\u00f6nelik yat\u0131r\u0131mlar yap\u0131yor olmam\u0131z durumu vard\u0131. Bu gemilerde yabanc\u0131 personelin \u00e7al\u0131\u015ft\u0131r\u0131ld\u0131\u011f\u0131n\u0131, \u00e7ok b\u00fcy\u00fck maliyetler oldu\u011funu hatta sondajlar\u0131 T\u00fcrkiye\u2019de analizinin yap\u0131l\u0131p yap\u0131lmad\u0131\u011f\u0131 bile tart\u0131\u015fma konusu, bunu d\u00fcnyada yapan 3-5 tane ABD \u015firketi var. Datan\u0131n yurtd\u0131\u015f\u0131na g\u00f6t\u00fcr\u00fcl\u00fcp payla\u015f\u0131lmas\u0131 riski de var. T\u00fcrkiye\u2019nin bu konudaki son g\u00fcncel durumunu bilmiyorum. Ama ki\u015fisel olarak sanm\u0131yorum. Dolay\u0131s\u0131yla b\u00f6yle bir i\u015f zaten fizibil de\u011fil. K\u0131br\u0131s\u2019\u0131n bat\u0131s\u0131nda ya da do\u011fusunda TPAO buldu, ticari a\u00e7\u0131dan da anlaml\u0131 bir rezerv oldu\u011funu varsayal\u0131m. Bunun T\u00fcrkiye\u2019ye getirilmesi, maliyeti meselesi var. Bunun en basitinden TANAP ile, bir T\u00fcrkAk\u0131m ile hatta bir LNG ile k\u0131yaslad\u0131\u011f\u0131m\u0131zda bu fizibil olacak m\u0131? Bunu yapmaya gerek olacak m\u0131 olmayacak m\u0131? Bu bir tarafa TPAO Libya a\u00e7\u0131klar\u0131nda, Girit g\u00fcneyinde, baz\u0131 Afrika \u00fclkelerinde aray\u0131\u015flarda bulunmaya \u00e7al\u0131\u015f\u0131yor. Bu i\u015fin maliyetli y\u00f6n\u00fc. Yabanc\u0131 \u015firketlerin gerek g\u00f6rmedi\u011fi ya da bu ortamda gitmek istemedi\u011fi alanlarda T\u00fcrkiye\u2019nin b\u00f6yle faaliyetler yap\u0131yor olmas\u0131n\u0131n mant\u0131\u011f\u0131n\u0131 alg\u0131lamakta g\u00fc\u00e7l\u00fck \u00e7ekiyorum. Bunu sadece ticari a\u00e7\u0131dan s\u00f6yl\u00fcyorum. Albayrak yak\u0131nda petrol bulup, \u2018\u00d6demeler dengesini kapataca\u011f\u0131z Do\u011fu Akdeniz\u2019de\u2019 gibi mesajlar veriyor. Ama bu mesajlar tamamen i\u00e7 t\u00fcketime y\u00f6nelik ve realist, ger\u00e7ek\u00e7i bir hedef \u00f6ng\u00f6rm\u00fcyor. Sadece \u00f6ylesine s\u00f6ylenmi\u015f bir ifade.\u201d\n\n'T\u00fcrkiye kendi f\u0131rsat penceresini g\u00f6rmek yerine tehditlere odakl\u0131 yakla\u015f\u0131m sergiliyor'\n\nSezer, T\u00fcrkiye'nin jeostratejik konum a\u00e7\u0131s\u0131nda, Avrupa'ya giden hatlar \u00fczerinde bulunmak ve en b\u00fcy\u00fck t\u00fcketici pazarlar\u0131ndan birisi olarak b\u00fct\u00fcn enerji \u015firketlerinin g\u00f6z dikti\u011fi bir \u00fclke oldu\u011funu an\u0131msat\u0131rken kendi f\u0131rsat penceresini g\u00f6rmek yerine tehditlere odakl\u0131 yakla\u015f\u0131m sergiledi\u011fi g\u00f6r\u00fc\u015f\u00fcnde. T\u00fcrkiye'nin KKTC'yi korumak s\u00f6ylemini kullan\u0131rken, asl\u0131nda yakla\u015f\u0131m\u0131yla BM'nin K\u0131br\u0131sl\u0131 T\u00fcrkleri e\u015fit siyasi toplum olarak g\u00f6rd\u00fc\u011f\u00fcne ve enerji kaynaklar\u0131ndaki yar\u0131 yar\u0131ya haklar\u0131n\u0131 ilkesel olarak tan\u0131d\u0131\u011f\u0131n\u0131n dikkatten ka\u00e7\u0131rd\u0131\u011f\u0131n\u0131 s\u00f6yleyen Sezer, b\u00f6lgede \u00f6nleyici ve engelleyici faaliyetlerin ayn\u0131 zamanda K\u0131br\u0131sl\u0131 T\u00fcrklere de zarar verdi\u011fini kaydetti:\n\n\u201cDo\u011fu Akdeniz\u2019deki t\u00fcm enerji \u015firketlerinin faaliyetlerinden de g\u00f6r\u00fclece\u011fi \u00fczere bu kolektif bir \u00e7aba, bir ortakl\u0131k. \u00d6zellikle teknoloji ve yat\u0131r\u0131m ba\u011flam\u0131nda \u00f6nem arz eden bir konu. \u00c7\u00fcnk\u00fc bunun teknolojisi de \u00e7ok \u00f6nemli. Deniz dibinin ka\u00e7 metre dibinden do\u011falgaz \u00e7\u0131kart\u0131lmas\u0131 bekleniyor. B\u00f6yle bir noktada T\u00fcrkiye, Do\u011fu Akdeniz politikas\u0131n\u0131 olu\u015ftururken herhalde bir SWOT Analizi, g\u00fc\u00e7l\u00fc-zay\u0131f y\u00f6nler, f\u0131rsatlar gibi. Burada tehditlere odakl\u0131 bir yakla\u015f\u0131m sergilenmeye ba\u015flad\u0131. \u00d6zellikle de zay\u0131f y\u00f6nler ve tehditler ba\u011flam\u0131nda o tablo dolduruldu. Oysa buras\u0131 bir f\u0131rsat penceresi T\u00fcrkiye a\u00e7\u0131s\u0131ndan. \u00c7\u00fcnk\u00fc T\u00fcrkiye sahip oldu\u011fu jeostratejik konuma istinaden Avrupa\u2019ya giden do\u011falgaz ve petrol boru hatlar\u0131 \u00fczerinde olmas\u0131yla ve daha \u00f6nemlisi b\u00f6lgenin en b\u00fcy\u00fck t\u00fcketicisi ve pazar\u0131 en b\u00fcy\u00fck olan bir \u00fclke olmas\u0131 nedeniyle b\u00fct\u00fcn bu petrol ve enerji \u015firketlerini g\u00f6zlerini dikti\u011fi ve i\u015fbirli\u011fi kollad\u0131\u011f\u0131 bir \u00fclke konumunda. Onlar da biliyorlar ki Do\u011fu Akdeniz\u2019de, Afrodit\u2019te veya \u0130srail\u2019in Leviathan\u2019\u0131nda \u00e7\u0131kan gaz\u0131n LNG\u2019le\u015ftirilip \u00c7in\u2019de sat\u0131lmas\u0131 da bir hayal, EastMed ile Avrupa\u2019ya g\u00f6t\u00fcr\u00fcl\u00fcp Rus gaz\u0131yla rekabet ettirilmesi de bir hayal. Burada kilit \u00fclke T\u00fcrkiye. Bu noktay\u0131 hi\u00e7bir \u015fekilde \u00f6n plana \u00e7\u0131kart\u0131p, pazar\u0131n\u0131 ve i\u015fbirli\u011fi olanaklar\u0131n\u0131 a\u00e7acak \u015fekilde bir tav\u0131r sergilemiyor. \u00d6zellikle G\u00fcney K\u0131br\u0131s Rum Y\u00f6netimi\u2019nin ve adan\u0131n g\u00fcneyindeki faaliyetlere y\u00f6nelik ald\u0131\u011f\u0131 \u00f6nleyici, engelleyici ya da arama sondaj faaliyetleriyle asl\u0131nda G\u00fcney K\u0131br\u0131s Rum Y\u00f6netimi\u2019nden \u00e7ok orada yat\u0131r\u0131m yapan \u00e7ok uluslu petrol ve enerji \u015firketlerine zarar veriyor. Bunlar K\u0131br\u0131s Rum Y\u00f6netimi olarak b\u00f6lgede Kuzey K\u0131br\u0131s T\u00fcrk toplumunun haklar\u0131n\u0131 gasp eden bir perspektifte g\u00f6r\u00fcnd\u00fc\u011f\u00fc i\u00e7in bunu b\u00f6yle yap\u0131yoruz, bunun mant\u0131\u011f\u0131 da do\u011fru olabilir. \u00d6te taraftan o kaynaklar\u0131n yar\u0131s\u0131n\u0131n Birle\u015fmi\u015f Milletler hukuku temelinde K\u0131br\u0131s T\u00fcrklerine ait oldu\u011fu tezinin \u00fczerine gitmiyor. Bizim resmi politikam\u0131z yar\u0131s\u0131 T\u00fcrklere aittir idi. BM G\u00fcvenlik Konseyi\u2019nin K\u0131br\u0131s T\u00fcrk toplumunu e\u015fit siyasi toplum olarak g\u00f6rd\u00fc\u011f\u00fcne y\u00f6nelik resmen karar\u0131 var. Burada bu perspektiften gidilmesi durumunda b\u00f6lge \u00fclkelerinin T\u00fcrkiye ile i\u015fbirli\u011fine y\u00f6nelik \u00e7abalar\u0131, arzular\u0131 \u00e7ok daha kolay bir \u015fekilde sonu\u00e7land\u0131racak. K\u0131br\u0131s sorunu da bug\u00fcnk\u00fc resmi politikam\u0131z \u00e7er\u00e7evesinde \u00e7ok kolay bir \u015fekilde \u00e7\u00f6z\u00fclecektir. Son d\u00f6nemlerde \u015funu kar\u0131\u015ft\u0131rmaya ba\u015flad\u0131k. Bizim bir resmi politikam\u0131z bir de farkl\u0131 siyasi partilerin g\u00fcndeme getirdi\u011fi K\u0131br\u0131s T\u00fcrkt\u00fcr, T\u00fcrkiye\u2019ye ba\u011flans\u0131n, ba\u011f\u0131ms\u0131z olsun gibi \u00e7e\u015fitli perspektifler var. Bunlar\u0131n hepsinin bir arada tart\u0131\u015f\u0131l\u0131yor olmas\u0131 son derece normal ve sa\u011fl\u0131kl\u0131. Ama K\u0131br\u0131s\u2019\u0131 T\u00fcrkiye\u2019ye ba\u011flayacak ya da Kuzey K\u0131br\u0131s\u2019\u0131n ba\u011f\u0131ms\u0131z bir devlet olarak kalaca\u011f\u0131na y\u00f6nelik bir politikay\u0131 bug\u00fcn g\u00fctmeye kalkarsan\u0131z, masada yer ararken bunu yaparsan\u0131z bu \u00e7eli\u015fki oluyor. Her politikan\u0131n, her stratejinin kendine g\u00f6re alt stratejisinin olmas\u0131 gerekiyor.\"\n\n\u2018Libya ve Do\u011fu Akdeniz\u2019de \u2018yaln\u0131z kurt\u2019 politikas\u0131 ile ba\u015far\u0131l\u0131 olunamaz, TPAO 1980-90'larda M\u0131s\u0131r'da aramalar yapt\u0131\u2019\n\nAyd\u0131n Sezer Rum Y\u00f6netimi ile gerilim s\u00fcrerken Libya'n\u0131n da i\u015fin i\u00e7ine girdi\u011fini belirtirken, bu \u00fclkenin Alman \u015firketlerinden Rus \u015firketlerine herkesin y\u0131llard\u0131r m\u00fcdahil oldu\u011fu bir alan oldu\u011funu an\u0131msatt\u0131. TPAO'nun burada oyun kurucu devletlerin yan\u0131nda olabilece\u011fini s\u00f6ylerken, bu faaliyetlerin yeni de olmad\u0131\u011f\u0131n\u0131 1980-90'larda TPAO'nun M\u0131s\u0131r'da aramalar yapt\u0131\u011f\u0131n\u0131 kaydeden Sezer, bug\u00fcn Libya ile \u00e7izilen s\u0131n\u0131r\u0131n ise Hafter'in b\u00f6lgesinde oldu\u011funa i\u015faret etti. Libya'da Prof. Serhat G\u00fcven\u00e7'e at\u0131fla 'yaln\u0131z kurt' politikas\u0131yla bir yere varman\u0131n m\u00fcmk\u00fcn olmad\u0131\u011f\u0131n\u0131 belirten Sezer, bunun yerine yap\u0131c\u0131 ve f\u0131rsatlara odakl\u0131 bir yol tutulmas\u0131 gerekti\u011fini kaydetti:\n\n\"Durum b\u00f6yleyken Libya konusu da i\u015fin i\u00e7ine girdi. Libya Do\u011fu Akdeniz\u2019den farkl\u0131 olarak enerji kaynaklar\u0131 a\u00e7\u0131s\u0131ndan son derece geli\u015fmi\u015f. Bu konuda d\u00fcnyan\u0131n t\u00fcm enerji \u015firketlerini zaman\u0131nda \u00e7ekmi\u015f hala da ilgisini \u00e7eken hala anla\u015fmalar yapan, Gazpromu'ndan Alman \u015firketlerine kadar herkesin g\u00f6z dikti\u011fi bir saha. T\u00fcrkiye burada mevcut gemileriyle bir \u015feyler yapma iste\u011findeyse, g\u00fcc\u00fcn\u00fc bu enerji \u015firketleriyle bir \u015fekilde ortakla\u015fa ya da bir ortakl\u0131k \u00e7er\u00e7evesinde harekete ge\u00e7irebilir. Son tahlilde o \u015firketler de gemi kiralayacaklar. TPAO burada oyun kurucu devlerin yan\u0131nda yer alabilir. Bunu TPAO daha \u00f6nce bunu yapt\u0131. 80-90\u2019larda M\u0131s\u0131r\u2019da petrol bile arad\u0131. Son d\u00f6nemde yap\u0131lan her eylemi sanki T\u00fcrkiye Cumhuriyeti\u2019nde bu tip faaliyetler yeni yap\u0131l\u0131yormu\u015f ya da hen\u00fcz ke\u015ffetmi\u015f gibi alg\u0131l\u0131yor ya da alg\u0131lat\u0131lmaya \u00e7al\u0131\u015f\u0131yorlar. Libya a\u00e7\u0131klar\u0131nda giri\u015filecek faaliyetlerde sahadaki lokasyonu bilmiyorum. Libya anla\u015fmas\u0131nda \u00e7izdi\u011fimiz s\u0131n\u0131r asl\u0131nda Hafter g\u00fc\u00e7lerinin kontrol\u00fc alt\u0131ndaki kara par\u00e7as\u0131n\u0131n uzant\u0131s\u0131 \u015feklinde. Orada da bir soru i\u015fareti var. Libya\u2019da da Do\u011fu Akdeniz\u2019de de Serhat G\u00fcven\u00e7 hocan\u0131n tabiriyle yaln\u0131z kurt politikas\u0131n\u0131 oynayarak mevcut iktisadi ve askeri yap\u0131m\u0131zla, bizim bir yere varmam\u0131z m\u00fcmk\u00fcn de\u011fil. Sadece i\u00e7 politika malzemesi ve \u2018\u015fovenizm\u2019 \u00fcretilir. Buradan ba\u015fka bir \u015fey \u00e7\u0131kmaz. Dolay\u0131s\u0131yla daha yap\u0131c\u0131, daha f\u0131rsatlara odakl\u0131 T\u00fcrkiye\u2019nin konumunu daha net ortaya koyan ve sadece \u00fclkeleri de\u011fil \u015firketleri de buna bir anlamda te\u015fvik eden dahas\u0131 mecbur eden yakla\u015f\u0131mlar sergilenmesinin do\u011fru olaca\u011f\u0131n\u0131 d\u00fc\u015f\u00fcn\u00fcyorum.\u201d\n\n'\u0130srail \u00e7ok \u00f6nceden bu i\u015fin T\u00fcrkiyesiz olmayaca\u011f\u0131n\u0131 anlad\u0131, ama K\u0131br\u0131sl\u0131 Rumlar, Yunanistan ve M\u0131s\u0131r'la giri\u015fimi geri \u00e7evirmek m\u00fcmk\u00fcn de\u011fil'\n\nSon d\u00f6nemde \u0130srail'in T\u00fcrkiye ile anla\u015fmaya haz\u0131r oldu\u011fu yolundaki iddialar\u0131 da de\u011ferlendiren Sezer, \u0130srail taraf\u0131n\u0131n enerji aramalar\u0131na ba\u015flad\u0131\u011f\u0131 andan itibar\u0131n bu i\u015fin T\u00fcrkiyesiz olmayaca\u011f\u0131n\u0131 idrak etti\u011fini ancak Ankara'n\u0131n siyasi sebeplerle bu meseleyi geri plana att\u0131\u011f\u0131n\u0131 kaydetti. Enerji \u00e7\u0131kartma meselesinin siyasetin \u00f6tesinde matematik ve mant\u0131k i\u015fi oldu\u011funu belirtirken, \u0130srail'in meseleyi T\u00fcrkiye\u2019den \u00e7ok daha iyi bilen, anlayan ve takdir eden bir \u00fclke olarak siyaseten \u00e7\u0131kmaza girdi\u011fi T\u00fcrkiye yerine Rum Y\u00f6netimi, Yunanistan ve M\u0131s\u0131r'a y\u00f6neldi\u011fini ve MEB anla\u015fmalar\u0131 imzalad\u0131\u011f\u0131n\u0131 belirten Sezer, bunun geriye \u00e7evrilmesinin m\u00fcmk\u00fcn g\u00f6r\u00fcnmedi\u011fini vurgulad\u0131:\n\n\u201c\u0130srail konusu g\u00fcndeme gelince Mavi Ak\u0131m Rus do\u011falgaz\u0131 projesinden konuyu almak isterim, 95\u2019lerden... \u00c7ok uzun s\u00fcre tart\u0131\u015fmalar yap\u0131ld\u0131. Mavi Ak\u0131m\u2019\u0131n bir kolunun \u0130srail\u2019e uzat\u0131lmas\u0131 projelendirildi bile. Bu konuda da \u00e7al\u0131\u015fma ve \u00e7abalar vard\u0131. Gerek Rusya\u2019n\u0131n pozisyonu ve konumu gerekse Refah Yolu h\u00fck\u00fcmetinin o d\u00f6nemki yakla\u015f\u0131m\u0131yla bunlar geli\u015ftirilemedi. \u0130srail Do\u011fu Akdeniz\u2019de enerji kaynaklar\u0131yla ilgili arama faaliyetlerine ba\u015flad\u0131\u011f\u0131 andan itibaren bu i\u015fin T\u00fcrkiyesiz olmayaca\u011f\u0131n\u0131 anlayan bilen ve bu y\u00f6nde politikalar geli\u015ftirmeye \u00e7al\u0131\u015fan bir seyir izledi. \u00d6zellikle Tamar\u2019da do\u011falgaz bulunmas\u0131ndan sonra Leviathan\u2019da da do\u011falgaz rezervlerinin zengin oldu\u011fu anla\u015f\u0131lmas\u0131yla birlikte novel enerji yat\u0131r\u0131mc\u0131 arama s\u00fcrecinde bu do\u011falgaz\u0131n boru hatt\u0131yla ba\u011flanmas\u0131n\u0131n en fizibil yol oldu\u011funu g\u00f6rd\u00fc\u011f\u00fc anlad\u0131 ve buna yat\u0131r\u0131mc\u0131 aramak \u00fczere aralar\u0131nda HSBC\u2019nin oldu\u011fu bankalar\u0131 g\u00f6revlendirdi. Fakat petrol fiyatlar\u0131ndaki d\u00fc\u015f\u00fc\u015fe paralel olarak Leviathan sahas\u0131 2010\u2019lar\u0131n ba\u015f\u0131nda i\u015fletmeci, yat\u0131r\u0131mc\u0131 ya da teknoloji bulma konusunda s\u0131k\u0131nt\u0131yla kar\u015f\u0131la\u015ft\u0131. Bizim me\u015fhur Davos s\u00fcreci de bu d\u00f6neme denk geliyor, Ocak 2009. Dolay\u0131s\u0131yla \u0130srail ile bizim bir ili\u015fkilerde ya\u015fanan gerginlik enerji alan\u0131ndaki i\u015fbirli\u011fi projesini de ikinci plana at\u0131ld\u0131. E\u011fer her \u015fey d\u00fczg\u00fcn gidiyor olsayd\u0131, eminim Leviathan\u2019dan hatta gelirken Afrofit\u2019ten de gaz\u0131 toplayarak T\u00fcrkiye\u2019ye 500 km\u2019lik bor hatt\u0131yla gaz gelmesi belki de K\u0131br\u0131s sorunun \u00e7\u00f6z\u00fcm\u00fcnde de elini g\u00fc\u00e7lendirecek sonuca ula\u015ft\u0131racakt\u0131. B\u00fct\u00fcn bunlar olmad\u0131 ancak petrol fiyatlar\u0131n\u0131n d\u00fc\u015f\u00fc\u015f\u00fcyle birlikte Leviathan\u2019\u0131n da fizibilitesi kaybolmaya ba\u015flad\u0131\u011f\u0131nda \u0130srail bunu tekrar T\u00fcrkiye perspektifiyle g\u00fcndeme getirdi. Hatta Gazprom ve Rusya perspektifini ekleyerek tekrar g\u00fcndeme getirdi. Mavi Marmara ile anla\u015fma s\u00fcrecinden hemen sonra bu konu tekrar g\u00fcndeme getirildi. \u0130srail Enerji Bakan\u0131 T\u00fcrkiye\u2019ye geldi. \u2018T\u00fcrkiye f\u0131rsatlara odaklanmal\u0131\u2019 dedi\u011fimiz noktada bunu T\u00fcrkiye\u2019den \u00e7ok daha iyi bilen, anlayan ve takdir eden \u00fclkenin \u0130srail oldu\u011funu net olarak s\u00f6yleyebiliriz, iktisadi anlamda s\u00f6yl\u00fcyorum. Bu siyasetin \u00f6tesinde enerji \u00e7\u0131kartma i\u015fi bir matematik i\u015fi, bir karl\u0131l\u0131k i\u015fi. 2009 Davos\u2019dan sonra \u0130srail, T\u00fcrkiye ile olan ili\u015fkilerini g\u00f6zden ge\u00e7irerek G\u00fcney K\u0131br\u0131s ile m\u00fcnhas\u0131r ekonomik b\u00f6lge anla\u015fmas\u0131 imzalad\u0131. Bu anla\u015fmayla birlikte K\u0131br\u0131s, L\u00fcbnan ve M\u0131s\u0131r ile daha \u00f6nce yapm\u0131\u015f oldu\u011fu anla\u015fmalarla bu halkay\u0131 asl\u0131nda tamamen kapatm\u0131\u015f oldu. Bu tart\u0131\u015f\u0131lacak bir konu de\u011fil.\"\n\n'T\u00fcrkiye ve \u0130srail b\u00f6yle bir anla\u015fmay\u0131 istese bile G\u00fcney K\u0131br\u0131s ve M\u0131s\u0131r sahalar\u0131n\u0131 bypas ederek yapmalar\u0131 m\u00fcmk\u00fcn de\u011fil'\n\nT\u00fcrkiye'nin Libya\u2019ya y\u00f6nelik k\u0131ta sahanl\u0131\u011f\u0131n\u0131 belirleyen d\u0131\u015f s\u0131n\u0131r anla\u015fmas\u0131n\u0131n benzerinin \u0130srail ile de yap\u0131labilece\u011fine y\u00f6nelik savlar bulundu\u011funu belirten Ayd\u0131n Sezer, bunun teknik, co\u011frafi, jeolojik, hukuki ve siyasi olarak hi\u00e7bir a\u00e7\u0131dan m\u00fcmk\u00fcn olmayan bir perspektif oldu\u011funu s\u00f6yledi. Sezer'e g\u00f6re, T\u00fcrkiye ve \u0130srail b\u00f6ylesi bir anla\u015fmay\u0131 isteseler bile, G\u00fcney K\u0131br\u0131s ya da K\u0131br\u0131s adas\u0131n\u0131 ve M\u0131s\u0131r sahalar\u0131n\u0131n bir b\u00f6l\u00fcm\u00fcn\u00fc bypas ederek yapmalar\u0131 m\u00fcmk\u00fcn de\u011fil. Sezer, bug\u00fcn \u0130srail'in de M\u0131s\u0131r'\u0131n da T\u00fcrkiye'ye y\u00f6nelik bir s\u0131n\u0131r anla\u015fmas\u0131yla ilgili bir aray\u0131\u015f\u0131n\u0131n bulunmad\u0131\u011f\u0131n\u0131 belirtirken T\u00fcrkiye'nin b\u00f6ylesi bir pencere a\u00e7ma giri\u015fiminin ise reddedilmeyece\u011fi g\u00f6r\u00fc\u015f\u00fcnde:\n\n\"Bizim bug\u00fcn Libya\u2019ya y\u00f6nelik olarak k\u0131ta sahanl\u0131\u011f\u0131n\u0131 belirleyen d\u0131\u015f s\u0131n\u0131r anla\u015fmas\u0131n\u0131n benzerinin \u0130srail ile de yap\u0131labilece\u011fine y\u00f6nelik savlar var. Yayc\u0131 da Libya\u2019da oldu\u011fu gibi \u0130srail anla\u015fmas\u0131n\u0131n da yap\u0131lmas\u0131 gerekti\u011fini belirtiyor. Mimarlar\u0131ndan biri oldu\u011funu da s\u00f6ylememiz laz\u0131m. Ama bu teknik, co\u011frafi, jeolojik, hukuki ve siyasi olarak hi\u00e7bir a\u00e7\u0131dan m\u00fcmk\u00fcn olmayan bir perspektif, bir hayal. E\u011fer T\u00fcrkiye ve \u0130srail bu anla\u015fmaya taraf olsa bile, isteseler bile, G\u00fcney K\u0131br\u0131s ya da K\u0131br\u0131s adas\u0131n\u0131 ve M\u0131s\u0131r sahalar\u0131n\u0131n bir b\u00f6l\u00fcm\u00fcn\u00fc bypass ederek T\u00fcrkiye ile b\u00f6yle bir anla\u015fma yap\u0131lmas\u0131 hukuki ba\u011flamda teknik olarak m\u00fcmk\u00fcn de\u011fil. Zaten \u0130srail de b\u00f6yle bir \u015feye hi\u00e7bir zaman ye\u015fil \u0131\u015f\u0131k yakmad\u0131. \u0130srail\u2019in T\u00fcrkiye\u2019ye y\u00f6nelik enerji i\u015fbirli\u011fi aray\u0131\u015f\u0131n\u0131n arkas\u0131ndaki evveliyat\u0131 olan eski konular. Bir s\u0131n\u0131r anla\u015fmas\u0131yla ilgili aray\u0131\u015fla ilgili bir boyut oldu\u011funu pe\u015finen reddedelim. T\u00fcrkiye Cumhuriyeti D\u0131\u015fi\u015fleri Bakanl\u0131\u011f\u0131n\u0131n bu konudaki g\u00f6revlisi 2.5 ay \u00f6nce Washington\u2019da bunu s\u00f6yledi. Bu bizim resmi politikam\u0131zda olan bir \u015fey de de\u011fil. Bu baz\u0131 think tank'lerin ve Yayc\u0131\u2019n\u0131n g\u00f6r\u00fc\u015flerini payla\u015fan \u00e7evrelerin bir \u2018arzusu\u2019, bir hayali. Ad\u0131mdan emin oldu\u011fum gibi T\u00fcrkiye ile \u0130srail aras\u0131nda Rodos\u2019un \u00fczerinden bypass edilerek \u00e7apraz \u00e7izilecek bir m\u00fcnhas\u0131r ekonomik b\u00f6lge s\u0131n\u0131r\u0131 anla\u015fmas\u0131na imkan tan\u0131m\u0131yorum. E\u011fer bunun olas\u0131 oldu\u011fu d\u00fc\u015f\u00fcn\u00fcl\u00fcyorsa, haritay\u0131 tam 180 derece \u00e7evirirseniz Suriye ile M\u0131s\u0131r\u2019\u0131 da bu anla\u015fmay\u0131 yapacak kadar birbirine k\u0131y\u0131lardan ba\u011flayabilirsiniz, bu da m\u00fcmk\u00fcn olabilir. Hem M\u0131s\u0131r hem \u0130srail\u2019de T\u00fcrkiye\u2019ye y\u00f6nelik bir i\u015fbirli\u011fi ya da diplomatik ili\u015fkilerin tekrar eski seviyesine \u00e7\u0131kart\u0131lma arzusu oldu\u011funa y\u00f6nelik i\u00e7 kamuoyunda bir alg\u0131 yaratma \u00e7abas\u0131 var. Burada ne \u0130srail ne M\u0131s\u0131r T\u00fcrkiye ile olan ili\u015fkilerinin bu seviyeye gelmesi konusunda ad\u0131m atan taraf de\u011fil. Hakl\u0131 haks\u0131z meselesinden \u00f6te bu T\u00fcrkiye Cumhuriyeti devletinin kendi siyasi iradesiyle biri Sisi esprisiyle, birinde de Filistin esprisiyle, arka planda bir yerde ideolojik d\u0131\u015f politika temelli bir yakla\u015f\u0131mla \u2018Bizim karar\u0131m\u0131z, bizim tasarrufumuz, bizim tercihimizdi. E\u011fer biz bu g\u00f6r\u00fc\u015flerde revizyona bir yenilenmeye ya da yeni bir pencere a\u00e7maya yelteniyorsak \u0130srail de M\u0131s\u0131r da bizimle i\u015fbirli\u011fini kesinlikle reddetmezler. Ama bu onlardan gelen bir \u0131\u015f\u0131k de\u011fil bizden oraya gitmesi gereken bir sinyal.\u201d\n\n'Yunanistan da T\u00fcrkiye de i\u00e7 kamuoylar\u0131na y\u00f6nelik maksimalist tezlerden vazge\u00e7erek f\u0131rsat ve i\u015fbirli\u011fi odakl\u0131 anlay\u0131\u015fa girmeli'\n\nT\u00fcrkiye'nin Ege ile Akdeniz'i siyasi, diplomatik ve hukuki ba\u011flamda ay\u0131ramayaca\u011f\u0131n\u0131, her iki denizde de ayn\u0131 muhatapla, Yunanistan'la kar\u015f\u0131 kar\u015f\u0131ya oldu\u011funu an\u0131msatan Sezer, meselenin de Ege-Akdeniz ayr\u0131m\u0131 de\u011fil K\u0131br\u0131s, \u0130srail, M\u0131s\u0131r, L\u00fcbnan gibi egemen devletlerin s\u0131n\u0131rlar\u0131yla ilgili oldu\u011funu belirtti. Sezer, Yunanistan'\u0131n da T\u00fcrkiye'nin de i\u00e7 kamuoylar\u0131na y\u00f6nelik maksimalist tezlerden vazge\u00e7erek f\u0131rsat ve i\u015fbirli\u011fi odakl\u0131 anlay\u0131\u015fa girmelerinin \u00f6nemine at\u0131f yapt\u0131. Bu konuda aray\u0131\u015flar\u0131n eski oldu\u011fu ve \u0130smail Cem d\u00f6neminde yap\u0131lan a\u00e7\u0131l\u0131mlara dikkat \u00e7eken Sezer, asl\u0131nda T\u00fcrk d\u0131\u015f politikas\u0131nda bu a\u00e7\u0131dan yeni hi\u00e7bir \u015fey olmad\u0131\u011f\u0131, ancak b\u00f6yle bir alg\u0131 yarat\u0131ld\u0131\u011f\u0131na dikkat \u00e7ekti:\n\n\u201cT\u00fcrkiye\u2019nin Ege ile Akdeniz\u2019i politik, diplomatik ve hukuki ba\u011flamda ay\u0131rd\u0131\u011f\u0131n\u0131 d\u00fc\u015f\u00fcnm\u00fcyorum. Ay\u0131rabilece\u011fini de d\u00fc\u015f\u00fcnm\u00fcyorum. \u00c7\u00fcnk\u00fc her iki denizde de muhatap Yunanistan oldu\u011fu m\u00fcddet\u00e7e Girit, Rodos ya da etraf\u0131ndaki adalar\u0131n Yunanistan\u2019a g\u00f6re Akdeniz\u2019de bize g\u00f6re Ege\u2019de olup olmamas\u0131 tart\u0131\u015fmas\u0131 da bir tarafa olay bir b\u00fct\u00fcnl\u00fck arz ediyor. Bu asl\u0131nda sadece Ege-Akdeniz ayr\u0131m\u0131 meselesinde de\u011fil K\u0131br\u0131s, \u0130srail, M\u0131s\u0131r, L\u00fcbnan gibi egemen devletlerin s\u0131n\u0131rlar\u0131ndan bahsediyoruz, oradaki ayr\u0131mlarda bile \u015firketler kolektif bir \u00e7abayla b\u00f6lgenin enerjisini toptan de\u011ferlendirmek \u00fczere i\u015fbirli\u011fi ve aray\u0131\u015f i\u00e7erisindeler. T\u00fcrkiye ve Yunanistan kendi aras\u0131nda Ege ile Akdeniz\u2019in s\u0131n\u0131r\u0131n\u0131 belirleyerek devam edip etmemesinin de bir esprisi yok. Yunanistan ile ili\u015fkilerde b\u00fct\u00fcnc\u00fcl bir politika izlemek gerekiyor. \u00c7ok garip, T\u00fcrkiye-Yunanistan ili\u015fkileri 50 y\u0131ld\u0131r Ege ve K\u0131br\u0131s sorunuyla \u2018zehirlenmi\u015f\u2019 olmas\u0131na ra\u011fmen ikim \u00fclke aras\u0131ndaki farkl\u0131 sahalarda i\u015fbirli\u011fi olanaklar\u0131n\u0131n ara\u015ft\u0131r\u0131lmas\u0131 da ayn\u0131 \u015fekilde devam ediyor. Son g\u00fcnlerde turizm konusunda Kovid sonras\u0131 adalarla ilgili ne yap\u0131labilir tart\u0131\u015fmalar\u0131 var. Yunanistan\u2019\u0131n da kendi i\u00e7 kamuoyuna y\u00f6nelik maksimalist tezlerinden, T\u00fcrkiye\u2019nin de maksimalist tezlerinden vazge\u00e7erek, yani bunu i\u00e7 politika malzemesi yapmaktan ve kamuoyunu bu y\u00f6nde konumland\u0131rmaktan vazge\u00e7erek daha f\u0131rsat ve i\u015fbirli\u011fi odakl\u0131 bir aray\u0131\u015fa girmeleri her iki \u00fclke a\u00e7\u0131s\u0131ndan da \u00e7ok \u00f6nemli. \u00c7\u00fcnk\u00fc bu b\u00f6lgelerde \u00e7\u0131kacak enerjinin T\u00fcrkiye\u2019den sonra gidece\u011fi ikinci \u00fclke de Yunanistan. Yani Yunanistan ve T\u00fcrkiye\u2019nin \u00e7\u0131karlar\u0131na hizmet edecek bir perspektif geli\u015ftirilmesi gerekiyor. Bu da zaten bizim 30 y\u0131l \u00f6nceden s\u00f6yledi\u011fimiz t\u00fcm deniz alanlar\u0131n\u0131n ortak i\u015fletilmesine y\u00f6nelik bir perspektif bu, T\u00fcrk \u00f6nerisidir ayr\u0131ca. Yunanistan\u2019\u0131n bu noktaya gelerek s\u0131n\u0131rlar, sahalar ayr\u0131 ama b\u00f6lgede tek yetkili otorite olarak ortaya \u00e7\u0131kartabilecekleri bir dev enerji \u015firketi, Bat\u0131l\u0131 enerji \u015firketleriyle i\u015fbirli\u011fi halinde bu b\u00f6lgeyi K\u0131br\u0131s a\u00e7\u0131klar\u0131ndan Girit\u2019in g\u00fcneyine kadar, Ege\u2019nin tamam\u0131 Karadeniz\u2019i de dahil ederek \u00e7ok rahat ve kolayl\u0131kla i\u015fbirli\u011fi yap\u0131lacak bir saha olur diye d\u00fc\u015f\u00fcn\u00fcyorum. Buna zaman zaman \u00e7ok yakla\u015ft\u0131k, 2000\u2019lerin ba\u015f\u0131nda \u0130smail Can d\u00f6neminde. Her iki \u00fclkenin akil adamlar\u0131 ki kurmay ba\u015fkanlar\u0131ndan genelkurmay ba\u015fkanlar\u0131na, akademisyenlerden profes\u00f6rlere kadar her iki \u00fclkenin komiteleri topland\u0131 ve kendi h\u00fck\u00fcmetlerine telkinlerde bulundular. Bu deneyimimiz de var. Bug\u00fcn Ege\u2019de bu hakk\u0131m\u0131z var gibi \u015feyleri 50 sene \u00f6nce tart\u0131\u015ft\u0131k. T\u00fcrk d\u0131\u015f politikas\u0131nda son 50 senede efsane d\u0131\u015fi\u015fleri bakanlar\u0131 ve kadrolar\u0131 geldi. T\u00fcrkiye\u2019nin d\u0131\u015f politikas\u0131nda yeni ke\u015ffedilen hi\u00e7bir \u015fey yok. Ama yeniymi\u015f gibi alg\u0131 yarat\u0131lmaya \u00e7al\u0131\u015f\u0131l\u0131yor. Bu s\u00f6ylediklerimin hepsi de d\u0131\u015fi\u015fleri bakanl\u0131\u011f\u0131 ar\u015fivinde ve medyada var. Sadece biraz odaklanabilmek ve konuyu hangi ama\u00e7la tart\u0131\u015ft\u0131\u011f\u0131m\u0131z\u0131 netle\u015ftirebilmek gerekiyor.\u201d",
    "keywords": [
        "t\u00fcrkiye",
        "kurt",
        "y\u00f6nelmeli",
        "i\u015fbirli\u011fine",
        "yerine",
        "bu",
        "yaln\u0131z",
        "k\u0131br\u0131s",
        "enerji",
        "i\u0307srail",
        "olarak",
        "akdenizde",
        "do\u011fu",
        "bir",
        "ve",
        "politikas\u0131",
        "ile",
        "da"
    ],
    "meta_keywords": [
        "Do\u011fu Akdeniz'de T\u00fcrkiye",
        "T\u00fcrkiye'den K\u0131br\u0131s a\u00e7\u0131klamas\u0131",
        "T\u00fcrkiye-\u0130srail anla\u015fmas\u0131",
        "Libya gerilimi"
    ],
    "publish_date": null,
    "summary": "'T\u00fcrkiye, Do\u011fu Akdeniz'de 'yaln\u0131z kurt' politikas\u0131 yerine i\u015fbirli\u011fine y\u00f6nelmeli'D\u00fcnya \u00e7ap\u0131nda koronavir\u00fcs pandemisi sonras\u0131 'normalle\u015fme' s\u00fcreci ba\u015flarken, uluslararas\u0131 politikan\u0131n ba\u015fl\u0131klar\u0131 da hareketleniyor.\nT\u00fcrk d\u0131\u015f politikas\u0131 a\u00e7\u0131s\u0131ndan son d\u00f6nemlerin g\u00f6zde meselesi Do\u011fu Akdeniz, Libya'daki geli\u015fmeler \u00fczerinden yeniden g\u00fcndemde.\nAnkara ile Hafter aras\u0131nda s\u00f6z dala\u015f\u0131 devam ederken, AB ve Yunanistan'\u0131n Do\u011fu Akdeniz'deki giri\u015fimleri devam ediyor.\nBu ko\u015fullarda T\u00fcrkiye'nin Libya'daki Sarraj h\u00fck\u00fcmetiyle anla\u015fmas\u0131n\u0131n benzerini \u0130srail ile yapabilece\u011fi konu\u015fulurken, Do\u011fu Akdeniz/Libya stratejisinin mimar\u0131 g\u00f6sterilen komutan Cihat Yayc\u0131'n\u0131n g\u00f6revden al\u0131nmas\u0131 da tart\u0131\u015fmalara eklendi.\nDo\u011fu Akdeniz ve enerji kaynaklar\u0131n\u0131n \u00f6nemi nedir?\nSon geli\u015fmeler e\u015fli\u011finde Do\u011fu Akdeniz politikalar\u0131n\u0131 Medya G\u00fcnl\u00fc\u011f\u00fc yazar\u0131 ve ba\u011f\u0131ms\u0131z siyaset\u00e7i Ayd\u0131n Sezer ile konu\u015ftuk.\nT\u00fcrk d\u0131\u015f politikas\u0131nda \u00f6zellikle 2003\u2019te M\u0131s\u0131r\u2019\u0131n G\u00fcney K\u0131br\u0131s ile yapt\u0131\u011f\u0131 m\u00fcnhas\u0131r ekonomik b\u00f6lge s\u0131n\u0131rlar\u0131n\u0131 belirleme anla\u015fmas\u0131 ve akabinde b\u00f6lgeyi ilan etmesinden sonra biz b\u00f6lgede ne olup bitti\u011fini fark etmeye ve ilgilenmeye ba\u015flad\u0131k.\n2007-08\u2019den itibaren b\u00f6lgedeki hidrokarbon yataklar\u0131na y\u00f6nelik aramalar\u0131n o zamanki enerji fiyatlar\u0131 g\u00f6z \u00f6n\u00fcne al\u0131nd\u0131\u011f\u0131nda bir mant\u0131\u011f\u0131 vard\u0131.\nO nedenle de ba\u015fta \u0130srail \u00e7\u0131kartt\u0131klar\u0131 do\u011falgaz\u0131 kendi i\u00e7 kullan\u0131mlar\u0131 ve c\u00fczi miktar\u0131n\u0131 \u00dcrd\u00fcn i\u00e7in kullanmaya ba\u015flad\u0131lar.\"\n'T\u00fcrkiye'nin enerji perspektifiyle hak iddias\u0131 enerji fiyatlar\u0131 d\u00fc\u015ferken ba\u015flad\u0131, \u00fczerine pandeminin etkisi geldi'Sezer, T\u00fcrkiye'nin ise Do\u011fu Akdeniz'de enerji perspektifiyle hak iddias\u0131nda bulunmas\u0131n\u0131n petrol fiyatlar\u0131 d\u00fc\u015ferken ba\u015flad\u0131\u011f\u0131n\u0131 an\u0131msatt\u0131.\nPetrol fiyatlar\u0131 d\u00fc\u015ferken enerji perspektifiyle Do\u011fu Akdeniz\u2019de hak iddias\u0131nda bulunmaya ba\u015flad\u0131k.\nAma biz onun da \u00f6tesinde sadece K\u0131br\u0131s civar\u0131nda de\u011fil Do\u011fu Akdeniz\u2019in tamam\u0131ndaki Yunanistan\u2019\u0131n maksimalist yakla\u015f\u0131m\u0131na y\u00f6nelik olarak kendi tezlerimizi ve konumumuzu g\u00fcndeme getirdik.\nKald\u0131 ki Kovid ile birlikte petroldeki talep d\u00fc\u015f\u00fckl\u00fc\u011f\u00fc ve fiyatlar\u0131n da d\u00fc\u015fmesiyle bu konu art\u0131k hi\u00e7bir \u015fekilde g\u00fcndemde \u00f6ncelik arz etmeyen bir konu haline geldi.\nAma teknik uzmanlara g\u00f6re, petrol fiyatlar\u0131n\u0131n varil ba\u015f\u0131nda 100 dolar seviyesine \u00e7\u0131kmas\u0131 durumunda Do\u011fu Akdeniz enerji kaynaklar\u0131n\u0131n fizibil olaca\u011f\u0131 ve d\u00fcnya pazarlar\u0131nda rekabet edebilecek konuma gelece\u011fi s\u00f6yleniyor.\"\nDo\u011fu Akdeniz'in \u00f6neminin salt enerji boyutuna indirgemek istemedi\u011fini ancak \u00f6nceliklerinin de ka\u00e7\u0131n\u0131lmaz oldu\u011funu kaydeden Sezer, enerji d\u00fcnyas\u0131ndaki duruma i\u015faret etti.\nAncak enerji yataklar\u0131 konusu da son derece \u00f6ncelikli ve \u00f6nemli bir konu.\n\u0130srail, M\u0131s\u0131r, K\u0131br\u0131s ya da L\u00fcbnan firmalar\u0131 \u00e7ok k\u00fc\u00e7\u00fck paylar\u0131 olabilir.\nEXXON ile Katar gidiyor, TOTAL ile bir ba\u015fkas\u0131 gidiyor.\nK\u0131br\u0131s\u2019\u0131n bat\u0131s\u0131nda ya da do\u011fusunda TPAO buldu, ticari a\u00e7\u0131dan da anlaml\u0131 bir rezerv oldu\u011funu varsayal\u0131m.\nBunun en basitinden TANAP ile, bir T\u00fcrkAk\u0131m ile hatta bir LNG ile k\u0131yaslad\u0131\u011f\u0131m\u0131zda bu fizibil olacak m\u0131?\nBu bir tarafa TPAO Libya a\u00e7\u0131klar\u0131nda, Girit g\u00fcneyinde, baz\u0131 Afrika \u00fclkelerinde aray\u0131\u015flarda bulunmaya \u00e7al\u0131\u015f\u0131yor.\nYabanc\u0131 \u015firketlerin gerek g\u00f6rmedi\u011fi ya da bu ortamda gitmek istemedi\u011fi alanlarda T\u00fcrkiye\u2019nin b\u00f6yle faaliyetler yap\u0131yor olmas\u0131n\u0131n mant\u0131\u011f\u0131n\u0131 alg\u0131lamakta g\u00fc\u00e7l\u00fck \u00e7ekiyorum.\nB\u00f6yle bir noktada T\u00fcrkiye, Do\u011fu Akdeniz politikas\u0131n\u0131 olu\u015ftururken herhalde bir SWOT Analizi, g\u00fc\u00e7l\u00fc-zay\u0131f y\u00f6nler, f\u0131rsatlar gibi.\nOnlar da biliyorlar ki Do\u011fu Akdeniz\u2019de, Afrodit\u2019te veya \u0130srail\u2019in Leviathan\u2019\u0131nda \u00e7\u0131kan gaz\u0131n LNG\u2019le\u015ftirilip \u00c7in\u2019de sat\u0131lmas\u0131 da bir hayal, EastMed ile Avrupa\u2019ya g\u00f6t\u00fcr\u00fcl\u00fcp Rus gaz\u0131yla rekabet ettirilmesi de bir hayal.\nBurada bu perspektiften gidilmesi durumunda b\u00f6lge \u00fclkelerinin T\u00fcrkiye ile i\u015fbirli\u011fine y\u00f6nelik \u00e7abalar\u0131, arzular\u0131 \u00e7ok daha kolay bir \u015fekilde sonu\u00e7land\u0131racak.\nBizim bir resmi politikam\u0131z bir de farkl\u0131 siyasi partilerin g\u00fcndeme getirdi\u011fi K\u0131br\u0131s T\u00fcrkt\u00fcr, T\u00fcrkiye\u2019ye ba\u011flans\u0131n, ba\u011f\u0131ms\u0131z olsun gibi \u00e7e\u015fitli perspektifler var.\nLibya Do\u011fu Akdeniz\u2019den farkl\u0131 olarak enerji kaynaklar\u0131 a\u00e7\u0131s\u0131ndan son derece geli\u015fmi\u015f.\nT\u00fcrkiye burada mevcut gemileriyle bir \u015feyler yapma iste\u011findeyse, g\u00fcc\u00fcn\u00fc bu enerji \u015firketleriyle bir \u015fekilde ortakla\u015fa ya da bir ortakl\u0131k \u00e7er\u00e7evesinde harekete ge\u00e7irebilir.\nSon d\u00f6nemde yap\u0131lan her eylemi sanki T\u00fcrkiye Cumhuriyeti\u2019nde bu tip faaliyetler yeni yap\u0131l\u0131yormu\u015f ya da hen\u00fcz ke\u015ffetmi\u015f gibi alg\u0131l\u0131yor ya da alg\u0131lat\u0131lmaya \u00e7al\u0131\u015f\u0131yorlar.\nOrada da bir soru i\u015fareti var.\nLibya\u2019da da Do\u011fu Akdeniz\u2019de de Serhat G\u00fcven\u00e7 hocan\u0131n tabiriyle yaln\u0131z kurt politikas\u0131n\u0131 oynayarak mevcut iktisadi ve askeri yap\u0131m\u0131zla, bizim bir yere varmam\u0131z m\u00fcmk\u00fcn de\u011fil.\n\u0130srail Do\u011fu Akdeniz\u2019de enerji kaynaklar\u0131yla ilgili arama faaliyetlerine ba\u015flad\u0131\u011f\u0131 andan itibaren bu i\u015fin T\u00fcrkiyesiz olmayaca\u011f\u0131n\u0131 anlayan bilen ve bu y\u00f6nde politikalar geli\u015ftirmeye \u00e7al\u0131\u015fan bir seyir izledi.\nDolay\u0131s\u0131yla \u0130srail ile bizim bir ili\u015fkilerde ya\u015fanan gerginlik enerji alan\u0131ndaki i\u015fbirli\u011fi projesini de ikinci plana at\u0131ld\u0131.\nB\u00fct\u00fcn bunlar olmad\u0131 ancak petrol fiyatlar\u0131n\u0131n d\u00fc\u015f\u00fc\u015f\u00fcyle birlikte Leviathan\u2019\u0131n da fizibilitesi kaybolmaya ba\u015flad\u0131\u011f\u0131nda \u0130srail bunu tekrar T\u00fcrkiye perspektifiyle g\u00fcndeme getirdi.\n\u0130srail Enerji Bakan\u0131 T\u00fcrkiye\u2019ye geldi.\n\u2018T\u00fcrkiye f\u0131rsatlara odaklanmal\u0131\u2019 dedi\u011fimiz noktada bunu T\u00fcrkiye\u2019den \u00e7ok daha iyi bilen, anlayan ve takdir eden \u00fclkenin \u0130srail oldu\u011funu net olarak s\u00f6yleyebiliriz, iktisadi anlamda s\u00f6yl\u00fcyorum.\n2009 Davos\u2019dan sonra \u0130srail, T\u00fcrkiye ile olan ili\u015fkilerini g\u00f6zden ge\u00e7irerek G\u00fcney K\u0131br\u0131s ile m\u00fcnhas\u0131r ekonomik b\u00f6lge anla\u015fmas\u0131 imzalad\u0131.\nBu anla\u015fmayla birlikte K\u0131br\u0131s, L\u00fcbnan ve M\u0131s\u0131r ile daha \u00f6nce yapm\u0131\u015f oldu\u011fu anla\u015fmalarla bu halkay\u0131 asl\u0131nda tamamen kapatm\u0131\u015f oldu.\nSezer'e g\u00f6re, T\u00fcrkiye ve \u0130srail b\u00f6ylesi bir anla\u015fmay\u0131 isteseler bile, G\u00fcney K\u0131br\u0131s ya da K\u0131br\u0131s adas\u0131n\u0131 ve M\u0131s\u0131r sahalar\u0131n\u0131n bir b\u00f6l\u00fcm\u00fcn\u00fc bypas ederek yapmalar\u0131 m\u00fcmk\u00fcn de\u011fil.\nAma bu teknik, co\u011frafi, jeolojik, hukuki ve siyasi olarak hi\u00e7bir a\u00e7\u0131dan m\u00fcmk\u00fcn olmayan bir perspektif, bir hayal.\nE\u011fer T\u00fcrkiye ve \u0130srail bu anla\u015fmaya taraf olsa bile, isteseler bile, G\u00fcney K\u0131br\u0131s ya da K\u0131br\u0131s adas\u0131n\u0131 ve M\u0131s\u0131r sahalar\u0131n\u0131n bir b\u00f6l\u00fcm\u00fcn\u00fc bypass ederek T\u00fcrkiye ile b\u00f6yle bir anla\u015fma yap\u0131lmas\u0131 hukuki ba\u011flamda teknik olarak m\u00fcmk\u00fcn de\u011fil.\nBu baz\u0131 think tank'lerin ve Yayc\u0131\u2019n\u0131n g\u00f6r\u00fc\u015flerini payla\u015fan \u00e7evrelerin bir \u2018arzusu\u2019, bir hayali.\nAd\u0131mdan emin oldu\u011fum gibi T\u00fcrkiye ile \u0130srail aras\u0131nda Rodos\u2019un \u00fczerinden bypass edilerek \u00e7apraz \u00e7izilecek bir m\u00fcnhas\u0131r ekonomik b\u00f6lge s\u0131n\u0131r\u0131 anla\u015fmas\u0131na imkan tan\u0131m\u0131yorum.\nE\u011fer bunun olas\u0131 oldu\u011fu d\u00fc\u015f\u00fcn\u00fcl\u00fcyorsa, haritay\u0131 tam 180 derece \u00e7evirirseniz Suriye ile M\u0131s\u0131r\u2019\u0131 da bu anla\u015fmay\u0131 yapacak kadar birbirine k\u0131y\u0131lardan ba\u011flayabilirsiniz, bu da m\u00fcmk\u00fcn olabilir.\nBurada ne \u0130srail ne M\u0131s\u0131r T\u00fcrkiye ile olan ili\u015fkilerinin bu seviyeye gelmesi konusunda ad\u0131m atan taraf de\u011fil.\nE\u011fer biz bu g\u00f6r\u00fc\u015flerde revizyona bir yenilenmeye ya da yeni bir pencere a\u00e7maya yelteniyorsak \u0130srail de M\u0131s\u0131r da bizimle i\u015fbirli\u011fini kesinlikle reddetmezler.\n\u00c7\u00fcnk\u00fc her iki denizde de muhatap Yunanistan oldu\u011fu m\u00fcddet\u00e7e Girit, Rodos ya da etraf\u0131ndaki adalar\u0131n Yunanistan\u2019a g\u00f6re Akdeniz\u2019de bize g\u00f6re Ege\u2019de olup olmamas\u0131 tart\u0131\u015fmas\u0131 da bir tarafa olay bir b\u00fct\u00fcnl\u00fck arz ediyor.\nT\u00fcrkiye ve Yunanistan kendi aras\u0131nda Ege ile Akdeniz\u2019in s\u0131n\u0131r\u0131n\u0131 belirleyerek devam edip etmemesinin de bir esprisi yok.\n\u00c7ok garip, T\u00fcrkiye-Yunanistan ili\u015fkileri 50 y\u0131ld\u0131r Ege ve K\u0131br\u0131s sorunuyla \u2018zehirlenmi\u015f\u2019 olmas\u0131na ra\u011fmen ikim \u00fclke aras\u0131ndaki farkl\u0131 sahalarda i\u015fbirli\u011fi olanaklar\u0131n\u0131n ara\u015ft\u0131r\u0131lmas\u0131 da ayn\u0131 \u015fekilde devam ediyor.\nBu da zaten bizim 30 y\u0131l \u00f6nceden s\u00f6yledi\u011fimiz t\u00fcm deniz alanlar\u0131n\u0131n ortak i\u015fletilmesine y\u00f6nelik bir perspektif bu, T\u00fcrk \u00f6nerisidir ayr\u0131ca.",
    "article_html": "",
    "meta_description": "Ayd\u0131n Sezer'e g\u00f6re, T\u00fcrkiye Do\u011fu Akdeniz'de f\u0131rsat penceresini g\u00f6rmek yerine tehditlere odaklan\u0131yor. Libya ve Do\u011fu Akdeniz'de 'yaln\u0131z kurt' politikas\u0131n\u0131n i\u015flemeyece\u011fini...",
    "meta_lang": "tr"
}