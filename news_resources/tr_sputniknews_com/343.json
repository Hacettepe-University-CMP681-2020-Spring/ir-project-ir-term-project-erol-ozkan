{
    "article_id": "e8323630c66a5b65ebf2fb9821917d98.1590266019.1630075",
    "title": "Stephen King: ABD'deki 90 bin koronavir\u00fcs \u00f6l\u00fcm\u00fcnden 'MAGA' taraftarlar\u0131 sorumlu",
    "authors": [],
    "canonical_link": "https://tr.sputniknews.com/abd/202005191042077829-stephen-king-abddeki-90-bin-koronavirus-olumunden-maga-taraftarlari-sorumlu/",
    "url": "https://tr.sputniknews.com/abd/202005191042077829-stephen-king-abddeki-90-bin-koronavirus-olumunden-maga-taraftarlari-sorumlu/",
    "top_img": "https://cdntr2.img.sputniknews.com/images/102987/29/1029872919.jpg",
    "meta_img": "https://cdntr2.img.sputniknews.com/images/102987/29/1029872919.jpg",
    "movies": [],
    "text": "Donald Trump'\u0131n ba\u015fkanl\u0131\u011f\u0131 alt\u0131ndaki ABD koronavir\u00fcs pandemisinde a\u00e7\u0131k ara en fazla teyitli vaka ve \u00f6l\u00fcm g\u00f6r\u00fclen \u00fclke konumuyla adeta korku roman\u0131 haline gelirken, en \u00fcnl\u00fc korku roman\u0131 yazar\u0131 Stephen King bu manzaradan Trump taraftarlar\u0131n\u0131 sorumlu tuttu.\n\nDonald Trump'\u0131n se\u00e7im kampanyas\u0131ndan ba\u015flay\u0131p ba\u015fkanl\u0131\u011f\u0131 boyunca en s\u0131k\u0131 muhaliflerinden biri olarak \u00f6ne \u00e7\u0131kan 'korku romanlar\u0131n\u0131n unutulmaz yazar\u0131' Stephen King, ABD'de Kovid-19 \u00f6l\u00fcmleri 90 bini ge\u00e7ince bir kez daha sesini y\u00fckseltti.\n\nKing, ayn\u0131 zamanda emlak ve reality \u015fov kral\u0131 ABD Ba\u015fkan\u0131'n\u0131n 'Amerika'y\u0131 yeniden muhte\u015fem yapmak' (\u0130ngilizce k\u0131saltmas\u0131yla MAGA) slogan\u0131 alt\u0131nda birle\u015fen taraftarlar\u0131na \u00e7att\u0131.\n\nStephen King furiously lays into Trump and blames his 'MAGA fans' for US 90,000 death toll https://t.co/A4TavLMFiy \u2014 Humanist. (@kennuck) May 19, 2020\n\n\u00dcnl\u00fc yazar \"Hey, MAGA hayranlar\u0131! Sizin o\u011flan\u0131n g\u00f6zetiminde neredeyse 90 bin \u00f6l\u00fc. Yetti mi yoksa daha da fazlas\u0131na m\u0131 ihtiyac\u0131n\u0131z var?\" diye tweet att\u0131.\n\nHey, MAGA fans! Almost 90,000 dead on your boy's watch. Is it enough yet, or do you need even more? \u2014 Stephen King (@StephenKing) May 18, 2020\n\nStephen King, T\u00fcrk\u00e7e'ye 'Mah\u015fer' olarak \u00e7evrilen 'The Stand' isimli roman\u0131yla daha 1978'de k\u00fcresel pandeminin nas\u0131l bir \u015fey olabilece\u011fiyle ilgili kehanette bulunmu\u015ftu.\n\nABD'deki halk sa\u011fl\u0131\u011f\u0131 uzmanlar\u0131, koronavir\u00fcsten can kayb\u0131 say\u0131s\u0131n\u0131n gelecek haftalarda 100 bini ge\u00e7ebilece\u011fi uyar\u0131s\u0131 yap\u0131yor.\n\nBa\u015ftan beri pandemiyi ciddiye almayan ve tedavi i\u00e7in dezenfektan enjekte edilmesi gibi \u00f6nerilerde bulunan Trump ise \u00c7in'i sorumlu tutmak ve 'Obamagate' teorileri a\u00e7\u0131klamakla me\u015fgul.\n\nPek \u00e7ok h\u00fck\u00fcmetin ba\u015f\u0131 gibi ABD Ba\u015fkan\u0131 da ekonominin \u00e7arklar\u0131n\u0131 yeniden d\u00f6nd\u00fcrmek i\u00e7in hayat\u0131 normale \u00e7evirmekte kararl\u0131 a\u00e7\u0131klamalar yap\u0131yor.",
    "keywords": [
        "korku",
        "abddeki",
        "sorumlu",
        "90",
        "koronavir\u00fcs",
        "yeniden",
        "daha",
        "maga",
        "stephen",
        "trump",
        "\u00f6l\u00fcm\u00fcnden",
        "king",
        "ve",
        "taraftarlar\u0131",
        "bin",
        "abd",
        "en"
    ],
    "meta_keywords": [
        ""
    ],
    "publish_date": null,
    "summary": "Donald Trump'\u0131n ba\u015fkanl\u0131\u011f\u0131 alt\u0131ndaki ABD koronavir\u00fcs pandemisinde a\u00e7\u0131k ara en fazla teyitli vaka ve \u00f6l\u00fcm g\u00f6r\u00fclen \u00fclke konumuyla adeta korku roman\u0131 haline gelirken, en \u00fcnl\u00fc korku roman\u0131 yazar\u0131 Stephen King bu manzaradan Trump taraftarlar\u0131n\u0131 sorumlu tuttu.\nDonald Trump'\u0131n se\u00e7im kampanyas\u0131ndan ba\u015flay\u0131p ba\u015fkanl\u0131\u011f\u0131 boyunca en s\u0131k\u0131 muhaliflerinden biri olarak \u00f6ne \u00e7\u0131kan 'korku romanlar\u0131n\u0131n unutulmaz yazar\u0131' Stephen King, ABD'de Kovid-19 \u00f6l\u00fcmleri 90 bini ge\u00e7ince bir kez daha sesini y\u00fckseltti.\nKing, ayn\u0131 zamanda emlak ve reality \u015fov kral\u0131 ABD Ba\u015fkan\u0131'n\u0131n 'Amerika'y\u0131 yeniden muhte\u015fem yapmak' (\u0130ngilizce k\u0131saltmas\u0131yla MAGA) slogan\u0131 alt\u0131nda birle\u015fen taraftarlar\u0131na \u00e7att\u0131.\nStephen King furiously lays into Trump and blames his 'MAGA fans' for US 90,000 death toll https://t.co/A4TavLMFiy \u2014 Humanist.\n(@kennuck) May 19, 2020\u00dcnl\u00fc yazar \"Hey, MAGA hayranlar\u0131!\nSizin o\u011flan\u0131n g\u00f6zetiminde neredeyse 90 bin \u00f6l\u00fc.\nYetti mi yoksa daha da fazlas\u0131na m\u0131 ihtiyac\u0131n\u0131z var?\"\ndiye tweet att\u0131.\nHey, MAGA fans!\nAlmost 90,000 dead on your boy's watch.\nIs it enough yet, or do you need even more?\n\u2014 Stephen King (@StephenKing) May 18, 2020Stephen King, T\u00fcrk\u00e7e'ye 'Mah\u015fer' olarak \u00e7evrilen 'The Stand' isimli roman\u0131yla daha 1978'de k\u00fcresel pandeminin nas\u0131l bir \u015fey olabilece\u011fiyle ilgili kehanette bulunmu\u015ftu.\nABD'deki halk sa\u011fl\u0131\u011f\u0131 uzmanlar\u0131, koronavir\u00fcsten can kayb\u0131 say\u0131s\u0131n\u0131n gelecek haftalarda 100 bini ge\u00e7ebilece\u011fi uyar\u0131s\u0131 yap\u0131yor.\nBa\u015ftan beri pandemiyi ciddiye almayan ve tedavi i\u00e7in dezenfektan enjekte edilmesi gibi \u00f6nerilerde bulunan Trump ise \u00c7in'i sorumlu tutmak ve 'Obamagate' teorileri a\u00e7\u0131klamakla me\u015fgul.\nPek \u00e7ok h\u00fck\u00fcmetin ba\u015f\u0131 gibi ABD Ba\u015fkan\u0131 da ekonominin \u00e7arklar\u0131n\u0131 yeniden d\u00f6nd\u00fcrmek i\u00e7in hayat\u0131 normale \u00e7evirmekte kararl\u0131 a\u00e7\u0131klamalar yap\u0131yor.",
    "article_html": "",
    "meta_description": "Donald Trump'\u0131n ba\u015fkanl\u0131\u011f\u0131 alt\u0131ndaki ABD koronavir\u00fcs pandemisinde a\u00e7\u0131k ara en fazla teyitli vaka ve \u00f6l\u00fcm g\u00f6r\u00fclen \u00fclke konumuyla adeta korku roman\u0131 haline gelirken, en...",
    "meta_lang": "tr"
}