{
    "article_id": "32debfd2fe9281eec39d08f30b326047.1590265815.5334342",
    "title": "Koronavir\u00fcs sonras\u0131 m\u00fcstakil ev fiyatlar\u0131 katland\u0131",
    "authors": [],
    "canonical_link": "https://tr.sputniknews.com/ekonomi/202004291041932822-koronavirus-sonrasi-mustakil-ev-fiyatlari-katlandi/",
    "url": "https://tr.sputniknews.com/ekonomi/202004291041932822-koronavirus-sonrasi-mustakil-ev-fiyatlari-katlandi/",
    "top_img": "https://cdntr1.img.sputniknews.com/images/104193/27/1041932752.jpg",
    "meta_img": "https://cdntr1.img.sputniknews.com/images/104193/27/1041932752.jpg",
    "movies": [],
    "text": "Sabah gazetesinden Seda Tabak'\u0131n haberine g\u00f6re, Kovid-19 vatanda\u015f\u0131n konut talebini de yeniden \u015fekillendirdi.\n\n'Evde kal' tedbirleriyle t\u00fcketicinin evden \u00e7al\u0131\u015fmay\u0131 deneyimledi\u011fi bu g\u00fcnlerde m\u00fcstakil konutlara talep artt\u0131.\n\nEndeksa'n\u0131n analizine g\u00f6re, T\u00fcrkiye genelinde m\u00fcstakil konutlar\u0131n fiyat\u0131 ortalama y\u00fczde 25, kira fiyat\u0131 ise y\u00fczde 18 art\u0131\u015f g\u00f6sterdi.\n\nEndeksa.com Genel M\u00fcd\u00fcr\u00fc G\u00f6rkem \u00d6\u011f\u00fct, \"M\u00fcstakil konutlara ilgi son g\u00fcnlerde artt\u0131. Bu durum sat\u0131\u015f ve kiralarda da art\u0131\u015fa sebep oldu. Fakat hen\u00fcz pazarda bunu kar\u015f\u0131layacak i\u015flemler ger\u00e7ekle\u015fmedi\" dedi.\n\nSalg\u0131ndan sonra konutlar\u0131n metrekare fiyatlar\u0131nda art\u0131\u015f\n\nM\u00fcstakil konutlarda sat\u0131\u015f bedelleri \u0130stanbul'da y\u00fczde 11, Antalya ve Bursa'da y\u00fczde 22, Mu\u011fla'da y\u00fczde 20, \u0130zmir'de ise y\u00fczde 15 art\u0131\u015f g\u00f6sterdi.\n\nSalg\u0131n etkisinden sonra m\u00fcstakil konutlar\u0131n metrekare fiyat\u0131 \u0130stanbul'da 6 bin 747 TL, Mu\u011fla'da 7 bin 545 TL, Antalya'da 3 bin 945 TL, \u0130zmir'de 5 bin 786 TL, Ayd\u0131n'da 3 bin 603 TL, Bursa'da 3 bin 42 TL oldu. \u0130stanbul'da m\u00fcstakil konut kiralar\u0131 ise y\u00fczde 7 art\u0131\u015f g\u00f6sterirken, Antalya'da y\u00fczde 21, \u0130zmir'de y\u00fczde 17, Mu\u011fla'da ise y\u00fczde 7 artt\u0131.\n\nBalkon kapatan pi\u015fman\n\nDekar Yap\u0131 Y\u00f6netim Kurulu Ba\u015fkan\u0131 Salih Kuzu, evdeki balkonu salonuna dahil eden bir\u00e7ok ki\u015finin pi\u015fmanl\u0131k duydu\u011funu belirterek, \"Bug\u00fcnlerde bah\u00e7eli bir evde olma ise neredeyse toplumun ortak hayali olmu\u015f durumda. Bu i\u00e7inden ge\u00e7ti\u011fimiz d\u00f6nemde ev almak isteyen bir\u00e7ok ki\u015fi bu e\u011filimi en g\u00fczel \u015fekilde yans\u0131t\u0131yor\" diye konu\u015ftu.\n\nPolatyol Grup Y\u00f6netim Kurulu \u00dcyesi Celaleddin Polat ise, \"Son bir ayda bah\u00e7eli evlere y\u00f6nelik sorgulamalar\u0131n y\u00fczde 252 artt\u0131\u011f\u0131n\u0131 g\u00f6r\u00fcyoruz. Bu da t\u00fcketicinin \u015fehirden ve do\u011fadan kopmadan bir ya\u015fam s\u00fcrmek istedi\u011fini g\u00f6steriyor\" dedi.\n\nColdwell Banker Sapphire Gayrimenkul Broker'\u0131 Ersan B\u0131\u00e7ak\u00e7\u0131 da salg\u0131n d\u00f6neminde talebin y\u00fczde 15 artt\u0131\u011f\u0131n\u0131 belirterek, bu durumun son d\u00f6nemde sosyal medyada payla\u015f\u0131lan bah\u00e7e foto\u011fraflar\u0131ndan kaynakland\u0131\u011f\u0131n\u0131 s\u00f6yledi.",
    "keywords": [
        "bu",
        "tl",
        "fiyatlar\u0131",
        "m\u00fcstakil",
        "ise",
        "sonras\u0131",
        "y\u00fczde",
        "mu\u011flada",
        "koronavir\u00fcs",
        "konutlar\u0131n",
        "katland\u0131",
        "son",
        "ve",
        "bin",
        "ev"
    ],
    "meta_keywords": [
        "T\u00fcrkiye'de koronavir\u00fcs sonras\u0131 m\u00fcstakil ev fiyatlar\u0131nda art\u0131\u015f",
        "m\u00fcstakil ev fiyatlar\u0131 ne kadar?"
    ],
    "publish_date": null,
    "summary": "Sabah gazetesinden Seda Tabak'\u0131n haberine g\u00f6re, Kovid-19 vatanda\u015f\u0131n konut talebini de yeniden \u015fekillendirdi.\n'Evde kal' tedbirleriyle t\u00fcketicinin evden \u00e7al\u0131\u015fmay\u0131 deneyimledi\u011fi bu g\u00fcnlerde m\u00fcstakil konutlara talep artt\u0131.\nEndeksa'n\u0131n analizine g\u00f6re, T\u00fcrkiye genelinde m\u00fcstakil konutlar\u0131n fiyat\u0131 ortalama y\u00fczde 25, kira fiyat\u0131 ise y\u00fczde 18 art\u0131\u015f g\u00f6sterdi.\nEndeksa.com Genel M\u00fcd\u00fcr\u00fc G\u00f6rkem \u00d6\u011f\u00fct, \"M\u00fcstakil konutlara ilgi son g\u00fcnlerde artt\u0131.\nBu durum sat\u0131\u015f ve kiralarda da art\u0131\u015fa sebep oldu.\nFakat hen\u00fcz pazarda bunu kar\u015f\u0131layacak i\u015flemler ger\u00e7ekle\u015fmedi\" dedi.\nSalg\u0131ndan sonra konutlar\u0131n metrekare fiyatlar\u0131nda art\u0131\u015fM\u00fcstakil konutlarda sat\u0131\u015f bedelleri \u0130stanbul'da y\u00fczde 11, Antalya ve Bursa'da y\u00fczde 22, Mu\u011fla'da y\u00fczde 20, \u0130zmir'de ise y\u00fczde 15 art\u0131\u015f g\u00f6sterdi.\nSalg\u0131n etkisinden sonra m\u00fcstakil konutlar\u0131n metrekare fiyat\u0131 \u0130stanbul'da 6 bin 747 TL, Mu\u011fla'da 7 bin 545 TL, Antalya'da 3 bin 945 TL, \u0130zmir'de 5 bin 786 TL, Ayd\u0131n'da 3 bin 603 TL, Bursa'da 3 bin 42 TL oldu.\n\u0130stanbul'da m\u00fcstakil konut kiralar\u0131 ise y\u00fczde 7 art\u0131\u015f g\u00f6sterirken, Antalya'da y\u00fczde 21, \u0130zmir'de y\u00fczde 17, Mu\u011fla'da ise y\u00fczde 7 artt\u0131.\nBalkon kapatan pi\u015fmanDekar Yap\u0131 Y\u00f6netim Kurulu Ba\u015fkan\u0131 Salih Kuzu, evdeki balkonu salonuna dahil eden bir\u00e7ok ki\u015finin pi\u015fmanl\u0131k duydu\u011funu belirterek, \"Bug\u00fcnlerde bah\u00e7eli bir evde olma ise neredeyse toplumun ortak hayali olmu\u015f durumda.\nBu i\u00e7inden ge\u00e7ti\u011fimiz d\u00f6nemde ev almak isteyen bir\u00e7ok ki\u015fi bu e\u011filimi en g\u00fczel \u015fekilde yans\u0131t\u0131yor\" diye konu\u015ftu.\nPolatyol Grup Y\u00f6netim Kurulu \u00dcyesi Celaleddin Polat ise, \"Son bir ayda bah\u00e7eli evlere y\u00f6nelik sorgulamalar\u0131n y\u00fczde 252 artt\u0131\u011f\u0131n\u0131 g\u00f6r\u00fcyoruz.\nBu da t\u00fcketicinin \u015fehirden ve do\u011fadan kopmadan bir ya\u015fam s\u00fcrmek istedi\u011fini g\u00f6steriyor\" dedi.\nColdwell Banker Sapphire Gayrimenkul Broker'\u0131 Ersan B\u0131\u00e7ak\u00e7\u0131 da salg\u0131n d\u00f6neminde talebin y\u00fczde 15 artt\u0131\u011f\u0131n\u0131 belirterek, bu durumun son d\u00f6nemde sosyal medyada payla\u015f\u0131lan bah\u00e7e foto\u011fraflar\u0131ndan kaynakland\u0131\u011f\u0131n\u0131 s\u00f6yledi.",
    "article_html": "",
    "meta_description": "Koronavir\u00fcs salg\u0131n\u0131 nedeniyle evden \u00e7al\u0131\u015fanlar m\u00fcstakil ev aray\u0131\u015f\u0131na girince fiyatlar u\u00e7tu. Sat\u0131l\u0131k m\u00fcstakil evde ortalama fiyat y\u00fczde 25, kiral\u0131kta ise y\u00fczde 18 artt\u0131....",
    "meta_lang": "tr"
}