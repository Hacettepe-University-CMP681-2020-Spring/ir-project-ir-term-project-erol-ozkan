{
    "article_id": "d1a32bdd10cc3420010a2a44f8d3ba4c.1590265715.0992427",
    "title": "\u2018Trump koronavir\u00fcs\u00fc \u2018d\u00fc\u015fman\u2019 ilan etti ve Amerikal\u0131lar d\u00fc\u015fman seviyor\u2019",
    "authors": [
        "Elif Sudagezer. Sputnik T\u00fcrkiye",
        "Elif Sudagezer"
    ],
    "canonical_link": "https://tr.sputniknews.com/columnists/202005191042073841-trump-koronavirusu-dusman-ilan-etti-ve-amerikalilar-dusman-seviyor/",
    "url": "https://tr.sputniknews.com/columnists/202005191042073841-trump-koronavirusu-dusman-ilan-etti-ve-amerikalilar-dusman-seviyor/",
    "top_img": "https://cdntr1.img.sputniknews.com/images/104207/37/1042073788.jpg",
    "meta_img": "https://cdntr1.img.sputniknews.com/images/104207/37/1042073788.jpg",
    "movies": [],
    "text": "Yeni tip koronavir\u00fcs pandemisinin merkezi haline gelen ve hem i\u015fsizlik hem evsizlik rakamlar\u0131 t\u0131rman\u0131\u015fa ge\u00e7en ABD\u2019yi neler bekliyor? Ba\u015fkanl\u0131k se\u00e7imlerinde kazanan kim olur? Adaylar\u0131n se\u00e7im stratejisi nas\u0131l ilerliyor? Kovid-19 salg\u0131n\u0131, \u00fclkede yeni toplumsal hareketleri tetikler mi? Bu sorulara ABD\u2019de ya\u015fayan gazeteci Serra Kara\u00e7am yan\u0131t verdi.\n\nKovid-19 pandemisinin merkezi haline gelen ABD, salg\u0131n\u0131n ilk g\u00fcnlerinden bu yana New York'ta kaz\u0131lan toplu mezarlar ve sa\u011fl\u0131k sigortas\u0131 olmad\u0131\u011f\u0131 i\u00e7in koronavir\u00fcsten \u00f6lenlerin haberleriyle haf\u0131zalara kaz\u0131nsa da \u00fclke, hem sosyal hem de ekonomik anlamda \u00e7ok daha ciddi darbeler alman\u0131n e\u015fi\u011finde gibi g\u00f6r\u00fcn\u00fcyor. Zira, d\u00fcnya genelindeki Kovid-19 vakalar\u0131n\u0131n ve vir\u00fcs sebepli \u00f6l\u00fcmlerin yakla\u015f\u0131k 3\u2019te birinin ya\u015fand\u0131\u011f\u0131 ABD\u2019de, i\u015fsizlik y\u00fczde 14.7\u2019lere, yani 1929 D\u00fcnya Ekonomik Bunal\u0131m\u0131\u2019ndan sonra en y\u00fcksek oranlara \u00e7\u0131km\u0131\u015f durumda. Yaln\u0131zca Nisan ay\u0131nda i\u015fsiz kalan ABD\u2019lilerin say\u0131s\u0131 20 milyonun \u00fczerinde. \u0130\u015fsizli\u011fin yan\u0131 s\u0131ra evsizlik de ABD\u2019nin \u00f6n\u00fcndeki bir di\u011fer a\u00e7maz. Columbia \u00dcniversitesi\u2019nin bu hafta yay\u0131nlad\u0131\u011f\u0131 yeni bir ara\u015ft\u0131rma, \u00fclke genelinde evsizli\u011fin y\u00fczde 45 oran\u0131nda artabilece\u011fine i\u015faret ediyor.\n\n\u0130\u00e7eride ba\u015fka, d\u0131\u015far\u0131da ba\u015fka ABD\n\nABD, Irak\u2019taki askeri varl\u0131\u011f\u0131n\u0131 ve Donald Trump\u2019\u0131n \u0130srail-Filistin meselesine \u00e7\u00f6z\u00fcm iddias\u0131yla haz\u0131rlad\u0131\u011f\u0131 'Y\u00fczy\u0131l\u0131n Anla\u015fmas\u0131' plan\u0131n\u0131n hayata ge\u00e7irilmesi i\u00e7in \u0130srailli yetkililerle g\u00f6r\u00fc\u015fmeleri s\u00fcrd\u00fcr\u00fcrken; ABD\u2019deki koronavir\u00fcs tart\u0131\u015fmalar\u0131 e\u015fi benzeri g\u00f6r\u00fclmez bir hal ald\u0131. ABD Ba\u015fkan\u0131 Donald Trump, koronavir\u00fcs tedavisi i\u00e7in deri alt\u0131na dezenfektan enjekte etmenin i\u015fe yaray\u0131p yaramayaca\u011f\u0131n\u0131n ara\u015ft\u0131r\u0131lmas\u0131n\u0131 \u00f6nerirken \u2018koronavir\u00fcs ilac\u0131\u2019 diye \u00e7ama\u015f\u0131r suyu satan kiliseye on binlerce dolar ceza kesildi. \u00dclkedeki koronavir\u00fcs tart\u0131\u015fmalar\u0131 \u00f6yle bir eksende ilerlemeye ba\u015flad\u0131 ki, Trump\u2019\u0131n vir\u00fcsle m\u00fccadele s\u00fcreciyle ilgili baz\u0131 a\u00e7\u0131klamalar\u0131, \u2018bilimsel ger\u00e7ekliklerle taban tabana z\u0131t\u2019 diye, televizyonlar taraf\u0131ndan kesildi.\n\nABD\u2019nin salg\u0131nda ald\u0131\u011f\u0131 yara soka\u011fa nas\u0131l yans\u0131d\u0131?\n\nPeki, Ortado\u011fu\u2019dan geri ad\u0131m atmamas\u0131na ra\u011fmen bir yandan i\u015fsizlik bir yandan evsizlik rakamlar\u0131n\u0131n t\u0131rmand\u0131\u011f\u0131 ABD\u2019nin salg\u0131nda ald\u0131\u011f\u0131 yaran\u0131n soka\u011fa etkisi nas\u0131l? Ba\u015fkanl\u0131k se\u00e7imlerinden kim galip \u00e7\u0131kar? Trump\u2019\u0131n se\u00e7imlerdeki \u015fans\u0131 ne kadar? Pandemi \u00fclkede yeni toplumsal hareketleri tetikler mi? Sputnik\u2019in bu sorular\u0131n\u0131 ABD\u2019de ya\u015fayan gazeteci Serra Kara\u00e7am yan\u0131tlad\u0131.\n\nABD\u2019nin, \u00e7\u0131k\u0131\u015f noktas\u0131 \u00c7in olan krizden en \u00e7ok etkilenen \u00fclkeler aras\u0131nda yer ald\u0131\u011f\u0131na i\u015faret eden Kara\u00e7am \u201cABD bu salg\u0131ndan en \u00e7ok etkilenenler aras\u0131nda, \u00fclke genelinde 1.5 milyona yak\u0131n tan\u0131 ve 90 bin civar\u0131nda \u00f6len var. D\u00fcnyada enfekte olanlar\u0131n \u00fc\u00e7te biri ABD\u2019de. Salg\u0131n, New York\u2019u derinden etkiledi. Hastanelerde yer kalmad\u0131. B\u00fct\u00fcn bunlar olurken, \u015fimdi de seyircisiz spor etkinlikleri ba\u015flayacak. Ad\u0131m ad\u0131m normalle\u015fme s\u00fcrecine ge\u00e7iliyor. Bu y\u00fczden \u00fclkenin \u015fu an as\u0131l korkusu sonbaharda ikinci dalgan\u0131n ba\u015f g\u00f6stermesi\u201d dedi.\n\n\u2018ABD\u2019nin vatanda\u015flar\u0131n\u0131 koruyacak bir sa\u011fl\u0131k sistemi olmad\u0131\u011f\u0131 ortaya \u00e7\u0131kt\u0131\u2019\n\nAmerikan sa\u011fl\u0131k sistemindeki mevcut \u00e7atlaklara ra\u011fmen sa\u011fl\u0131k kurulu\u015flar\u0131na yap\u0131lan yard\u0131mlar sebebiyle koronavir\u00fcs tan\u0131 ve tedavi s\u00fcrecinin h\u0131zland\u0131\u011f\u0131na de\u011finen Kara\u00e7am \u201cYard\u0131mlar\u0131n boca edilmesi, hem tan\u0131 testlerinin yap\u0131lmas\u0131 hem de a\u011f\u0131r hastalar\u0131n tedavi s\u00fcrecini h\u0131zland\u0131rd\u0131. Ancak hastanelerde yatacak yer olmamas\u0131 sebebiyle tan\u0131 konulan hastalar\u0131n, hastanelerde bak\u0131m\u0131 m\u00fcmk\u00fcn olmad\u0131. Yatacak kadar a\u011f\u0131r olmayan hastalara da vir\u00fcs\u00fcn tedavisinde kullan\u0131lan baz\u0131 ila\u00e7lar, yan etkileriyle dolay\u0131s\u0131yla, evdeki tedavi s\u00fcre\u00e7lerinde uygulanamad\u0131. K\u0131sacas\u0131, her ne kadar hastaneleri kapsayan ani mali yard\u0131m krizin hayata etkisini azaltsa da, ABD\u2019nin bu ani yard\u0131mlar olmadan Amerikal\u0131lar\u0131 koruyacak bir sa\u011fl\u0131k sistemine sahip olmaktan uzak oldu\u011fu ortaya \u00e7\u0131kt\u0131. Hastalananlar aras\u0131nda sigortas\u0131 tam kapsaml\u0131 olmayanlar, kendilerine \u00f6deyemeyecekleri bir fatura \u00e7\u0131kabilece\u011fi i\u00e7in b\u00fcy\u00fck panik i\u00e7inde\u201d diye konu\u015ftu.\n\nSay\u0131lar\u0131 artan evsizler, acile gittiklerinde \u00e7o\u011fu zaman \u2018\u00e7ok ge\u00e7 oluyor\u2019\n\nColumbia \u00dcniversitesi\u2019nin y\u00fczde 45\u2019lik art\u0131\u015f \u00f6ng\u00f6rd\u00fc\u011f\u00fc evsizlerin y\u00fczy\u00fcze olduklar\u0131 risk ise olduk\u00e7a b\u00fcy\u00fck. Kara\u00e7am \u201c\u0130nsanlar bor\u00e7land\u0131k\u00e7a evsiz kalma riski ba\u015fl\u0131yor. Soka\u011fa d\u00fc\u015fen ki\u015finin sa\u011fl\u0131kl\u0131 beslenmesi ve hijyenik \u015fartlarda ya\u015famas\u0131 zaten zor. Evsizler acillere gitti\u011finde onlar i\u00e7in ge\u00e7 oluyor. Evsizleri, acile d\u00fc\u015fecek hale gelmeden \u00f6nleyici bir bak\u0131ma alamayabiliyorlar. S\u0131\u011f\u0131nma evleri ve hapishaneler hasta insanla dolu. Cezaevinden \u00e7\u0131kanlar, evleri yoksa \u00e7o\u011funlukla ge\u00e7ici bar\u0131naklara d\u00f6n\u00fcyor. Oralarda da sosyal mesafeyi korumak bir hayli zor\u201d diye anlatt\u0131.\n\n\u2018Pandeminin getirdi\u011fi belirsizlik ve panik\u2019\n\nSalg\u0131n\u0131n ekonomik yans\u0131malar\u0131n\u0131n da \u00f6nemli boyutta oldu\u011funa i\u015faret eden Kara\u00e7am, \u201cPandeminin ne kadar s\u00fcrece\u011finin bilinmemesinin getirdi\u011fi belirsizlik ortam\u0131 pani\u011fe yol a\u00e7\u0131yor. \u0130\u015flerini evden yapanlar kendini g\u00fcvende hissediyor. Ancak \u00e7o\u011fu \u00f6zel giri\u015fimin i\u015fleri yava\u015flad\u0131. Kira \u00f6deyen d\u00fckkan sahipleri ise zor durumda. T\u00fcketicilerin toplam harcamalar\u0131 y\u00fczde 18 oran\u0131nda azald\u0131. \u0130nsanlar \u00f6nlerini g\u00f6remedikleri i\u00e7in temel ihtiya\u00e7 d\u0131\u015f\u0131nda bir \u015fey almamaya \u00e7al\u0131\u015f\u0131yor. Bu s\u00fcre\u00e7te artan y\u00fczde 49\u2019luk art\u0131\u015fla online sat\u0131\u015flar oldu. Online market ve bakkal harcamalar\u0131, Kovid-19 \u00f6ncesinin 2 kat\u0131na \u00e7\u0131kt\u0131\u201d dedi.\n\nTrump\u2019\u0131n kazanma \u015fans\u0131 ne kadar?\n\nKoronavir\u00fcs\u00fcn ABD\u2019nin \u00f6n\u00fcndeki se\u00e7imlerin sonu\u00e7lar\u0131n\u0131 nas\u0131l etkileyece\u011fi de, \u00fclkenin \u00f6n\u00fcndeki bir ba\u015fka soru i\u015fareti. Ba\u015fkanl\u0131k se\u00e7imlerinin ertelenmesinin olas\u0131 oldu\u011funa i\u015faret eden Kara\u00e7am \u201cSe\u00e7imlerin vaktinde yap\u0131l\u0131p yap\u0131lmayaca\u011f\u0131 bile tart\u0131\u015fmal\u0131. 3 Kas\u0131m se\u00e7imleri ertelenebilir, zaten se\u00e7men de, bu \u015fartlar alt\u0131nda sand\u0131k ba\u015f\u0131na gidip oy vermenin sa\u011fl\u0131kl\u0131 olmayaca\u011f\u0131 d\u00fc\u015f\u00fcncesiyle oy kullanmaya gitmek istemeyecek gibi duruyor. Posta yoluyla oy kullan\u0131lmas\u0131 talep ediliyor. G\u00f6r\u00fcnen o ki sa\u011fl\u0131k krizi ve ekonomik belirsizli\u011fin Ekim ay\u0131nda varaca\u011f\u0131 nokta se\u00e7imleri etkileyecek\u201d dedi ve \u015f\u00f6yle devam etti:\n\n\u2018Salg\u0131na ve artan i\u015fsizli\u011fe ra\u011fmen Trump\u2019a destek rakamlar\u0131 iyi durumda\u2019\n\n\u201cABD se\u00e7imlerinde yar\u0131\u015facak her iki aday da ya\u015flar\u0131 dolay\u0131s\u0131yla vir\u00fcse kar\u015f\u0131 zay\u0131f grupta. \u0130kisi de 70 ya\u015f\u0131nda. \u00d6te yandan Trump salg\u0131n \u00f6ncesi d\u00fc\u015fen i\u015fsizli\u011fe g\u00fcveniyor ve \u2018bunu ben ba\u015fard\u0131m\u2019 diyordu ancak \u015fu an say\u0131lar\u0131 36 milyona varan i\u015fsiz var. \u00c7o\u011fu orta halli demokrat ise \u2018Trump gidecekse, salg\u0131na bile raz\u0131y\u0131z\u2019 vaziyetinde. Ancak Trump bu salg\u0131na ra\u011fmen zafer bekliyor. \u00d6ncelikle zafere inanmak se\u00e7ilmekte \u00f6nemli rol oynuyor. Hill/Harris anketine g\u00f6re Trump hala y\u00fczde 51\u2019lik deste\u011fini koruyor. Gallup\u2019a g\u00f6re daha \u00f6nce y\u00fczde 49 olan oy oran\u0131 \u015fimdi 46.2\u2019de. Politico anketine g\u00f6reyse Trump\u2019\u0131n oy oran\u0131 y\u00fczde 42. Trump, 51\u2019e 46 veya 52\u2019ye 45 olarak Biden\u2019den \u00f6nde g\u00f6r\u00fcn\u00fcyor. Y\u00fcksek i\u015fsizlik ve salg\u0131na ra\u011fmen bu rakamlar olduk\u00e7a iyi.\u201d\n\n\u2018Trump koronavir\u00fcs\u00fc \u2018d\u00fc\u015fman\u2019 ilan etti Amerikal\u0131lar d\u00fc\u015fman seviyor\u2019\n\n\u201cABD\u2019de koronavir\u00fcs\u00fcn \u2018derin devlet\u2019 yani \u2018d\u00fcnyay\u0131 y\u00f6netenler\u2019 taraf\u0131ndan Trump se\u00e7ilmesin diye \u00e7\u0131kar\u0131ld\u0131\u011f\u0131na inananlar bile var\u201d diyen Kara\u00e7am, Trump\u2019\u0131n da vir\u00fcs\u00fc \u2018d\u00fc\u015fman\u2019 ilan etti\u011fini s\u00f6yl\u00fcyor:\n\n\u201cTrump, vir\u00fcs\u00fc g\u00f6r\u00fcnmez d\u00fc\u015fman ilan etti ve ABD halk\u0131 d\u00fc\u015fman seviyor. ABD tarihinde d\u00fc\u015fmanlar ve sava\u015flar mevcut ba\u015fkanlar\u0131n se\u00e7ilmesinde yard\u0131mc\u0131 rol oynad\u0131. \u00dclke tarihinde sava\u015flar s\u0131ras\u0131nda se\u00e7ilen ba\u015fkanlar da var. Trump da ulus olarak birlikte olma vurgusu yap\u0131yor. Bu ba\u011flamda, \u00c7in\u2019e y\u00fcklenmesi ve \u00c7in mallar\u0131na yeni k\u0131s\u0131tlamalar getirmesi \u00e7ok olas\u0131. Bu yolla salg\u0131na kar\u015f\u0131 zaman\u0131nda \u00f6nlem al\u0131nmamas\u0131n\u0131n sorumlulu\u011funu kamuoyuna unutturmaya \u00e7al\u0131\u015facak. Biden\u2019e gelince o ise, \u00c7in\u2019e kar\u015f\u0131 yeterince sert tutum almamakla ve \u00c7in\u2019in zenginle\u015fmesine kar\u015f\u0131 olmamakla su\u00e7lan\u0131yor. Bu bir dezavantaj. Kampanyas\u0131n\u0131 sanal y\u00fcr\u00fcten Biden, ekonomik kriz ve sa\u011fl\u0131k konular\u0131na odaklanm\u0131\u015f durumda. Ancak hakk\u0131nda 90\u2019l\u0131 y\u0131llar\u0131nda ba\u015f\u0131nda ger\u00e7ekle\u015ftirdi\u011fi iddia edilen cinsel taciz iddialar\u0131 var. Demokratlar genelde bunlara inanmamay\u0131 se\u00e7se de, i\u00e7lerinden baz\u0131lar\u0131 ikiy\u00fczl\u00fcl\u00fckten \u015fikayet\u00e7i. Ayr\u0131ca, salg\u0131nda illegal g\u00f6\u00e7menlere de salg\u0131n s\u00fcresince finansal deste\u011fin verilmesi i\u00e7in m\u00fccadele edenler Demokratlar oldu.\u201d\n\nKoronavir\u00fcs salg\u0131n\u0131 ABD\u2019de yeni toplumsal hareketleri veya akt\u00f6rleri ortaya \u00e7\u0131kar\u0131r m\u0131?\n\nKara\u00e7am bu soru \u00fczerine \u015funlar\u0131 s\u00f6yledi:\n\n\u201cSalg\u0131na kar\u015f\u0131 al\u0131nan \u00f6nlemlere tepkiler belki b\u00f6yle okunabilir. \u0130nsanlar i\u015flerini, ticaretlerini, \u00f6zg\u00fcrl\u00fcklerini korumak ad\u0131 alt\u0131nda protestolar d\u00fczenliyor. Soka\u011fa \u00e7\u0131kma yasaklar\u0131na kar\u015f\u0131 \u00f6rg\u00fctlenmeler var. ABD bas\u0131n\u0131nda ifade edildi\u011fi \u015fekliyle \u2018tiran y\u00f6netimlerin sosyalist bask\u0131c\u0131 uygulamalar\u0131 olarak g\u00f6ren \u00f6zg\u00fcrl\u00fck a\u015f\u0131\u011f\u0131 Amerikal\u0131lar\u2019 aras\u0131nda bu tepkilerin yay\u0131lmas\u0131 salg\u0131n kadar h\u0131zl\u0131 olabilir. Baz\u0131 eyaletlerde Trump taraftarlar\u0131 eyalet y\u00f6netimine kar\u015f\u0131 tepkili ve eyalet i\u00e7in al\u0131nan kararlara da tepki g\u00f6steriyor. Hatta Michigan\u2019da valiyi kilitleme sloganlar\u0131na kadar uzanan bir protesto da bu s\u00fcre\u00e7te ya\u015fananlara u\u00e7 bir \u00f6rnek. Bence s\u00fcre\u00e7 boyunca sivil itaatsizlik eylemleri artabilir ve hareket haline d\u00f6n\u00fc\u015febilir.\n\n\u2018Komplo teorisyenlerinin pe\u015fine tak\u0131lanlar artt\u0131\u2019\n\nAyr\u0131ca Amerikal\u0131lar salg\u0131nla beraber d\u00fcnyan\u0131n \u00e7o\u011funlu\u011fu gibi ger\u00e7ekle hayali ay\u0131rt etmekte zorland\u0131klar\u0131 bir d\u00f6nemece girdi. Bir kesim 2016\u2019da ba\u015flayan ve bo\u015f oldu\u011fu ortaya \u00e7\u0131ksa da; Pizzagate gibi baz\u0131 komplo teorilerinin pe\u015finden giderek \u00f6rg\u00fctlendi. \u00d6zellikle online mecralar \u00fczerinden \u2018yeni d\u00fcnya d\u00fczeni\u2019ne kar\u015f\u0131 bir araya geliyorlar. Ancak bu gruplar\u0131n kontrolden \u00e7\u0131kmas\u0131 zor \u00e7\u00fcnk\u00fc tehdit alg\u0131land\u0131\u011f\u0131nda FBI harekete ge\u00e7iyor. Yine de paralel evrende ya\u015famakla su\u00e7lanan bu insanlar ho\u015flar\u0131na gitmeyen ve inand\u0131klar\u0131 icat edilmi\u015f ger\u00e7ekler pe\u015fine d\u00fc\u015f\u00fcp kendilerince adaleti sa\u011flamaya \u00e7al\u0131\u015f\u0131yor. Son d\u00f6nemlerde d\u00fcnyada g\u00f6r\u00fclen di\u011fer \u00f6nemli akt\u00f6r de, a\u00e7\u0131k kaynak \u015feklinde s\u0131zan istihbari bilgiler. Ayr\u0131ca genel olarak elitlere ve yolsuzlu\u011fa kar\u015f\u0131 \u00e7\u0131kan gruplar ve hukuk tan\u0131mayan beyaz \u00fcst\u00fcnl\u00fck\u00e7\u00fc gruplar da bunlara ek.\u201d\n\nYaz\u0131da ifade edilen g\u00f6r\u00fc\u015f ve d\u00fc\u015f\u00fcnceler, Sputnik'in g\u00f6r\u00fc\u015flerini yans\u0131tmayabilir.",
    "keywords": [
        "kar\u015f\u0131",
        "bu",
        "seviyor",
        "ilan",
        "y\u00fczde",
        "amerikal\u0131lar",
        "yeni",
        "i\u00e7in",
        "trump",
        "ve",
        "bir",
        "etti",
        "da",
        "d\u00fc\u015fman",
        "kara\u00e7am",
        "koronavir\u00fcs\u00fc"
    ],
    "meta_keywords": [
        ""
    ],
    "publish_date": null,
    "summary": "Yeni tip koronavir\u00fcs pandemisinin merkezi haline gelen ve hem i\u015fsizlik hem evsizlik rakamlar\u0131 t\u0131rman\u0131\u015fa ge\u00e7en ABD\u2019yi neler bekliyor?\nBu sorulara ABD\u2019de ya\u015fayan gazeteci Serra Kara\u00e7am yan\u0131t verdi.\nZira, d\u00fcnya genelindeki Kovid-19 vakalar\u0131n\u0131n ve vir\u00fcs sebepli \u00f6l\u00fcmlerin yakla\u015f\u0131k 3\u2019te birinin ya\u015fand\u0131\u011f\u0131 ABD\u2019de, i\u015fsizlik y\u00fczde 14.7\u2019lere, yani 1929 D\u00fcnya Ekonomik Bunal\u0131m\u0131\u2019ndan sonra en y\u00fcksek oranlara \u00e7\u0131km\u0131\u015f durumda.\n\u0130\u015fsizli\u011fin yan\u0131 s\u0131ra evsizlik de ABD\u2019nin \u00f6n\u00fcndeki bir di\u011fer a\u00e7maz.\nColumbia \u00dcniversitesi\u2019nin bu hafta yay\u0131nlad\u0131\u011f\u0131 yeni bir ara\u015ft\u0131rma, \u00fclke genelinde evsizli\u011fin y\u00fczde 45 oran\u0131nda artabilece\u011fine i\u015faret ediyor.\nABD Ba\u015fkan\u0131 Donald Trump, koronavir\u00fcs tedavisi i\u00e7in deri alt\u0131na dezenfektan enjekte etmenin i\u015fe yaray\u0131p yaramayaca\u011f\u0131n\u0131n ara\u015ft\u0131r\u0131lmas\u0131n\u0131 \u00f6nerirken \u2018koronavir\u00fcs ilac\u0131\u2019 diye \u00e7ama\u015f\u0131r suyu satan kiliseye on binlerce dolar ceza kesildi.\n\u00dclkedeki koronavir\u00fcs tart\u0131\u015fmalar\u0131 \u00f6yle bir eksende ilerlemeye ba\u015flad\u0131 ki, Trump\u2019\u0131n vir\u00fcsle m\u00fccadele s\u00fcreciyle ilgili baz\u0131 a\u00e7\u0131klamalar\u0131, \u2018bilimsel ger\u00e7ekliklerle taban tabana z\u0131t\u2019 diye, televizyonlar taraf\u0131ndan kesildi.\nPeki, Ortado\u011fu\u2019dan geri ad\u0131m atmamas\u0131na ra\u011fmen bir yandan i\u015fsizlik bir yandan evsizlik rakamlar\u0131n\u0131n t\u0131rmand\u0131\u011f\u0131 ABD\u2019nin salg\u0131nda ald\u0131\u011f\u0131 yaran\u0131n soka\u011fa etkisi nas\u0131l?\nSputnik\u2019in bu sorular\u0131n\u0131 ABD\u2019de ya\u015fayan gazeteci Serra Kara\u00e7am yan\u0131tlad\u0131.\nABD\u2019nin, \u00e7\u0131k\u0131\u015f noktas\u0131 \u00c7in olan krizden en \u00e7ok etkilenen \u00fclkeler aras\u0131nda yer ald\u0131\u011f\u0131na i\u015faret eden Kara\u00e7am \u201cABD bu salg\u0131ndan en \u00e7ok etkilenenler aras\u0131nda, \u00fclke genelinde 1.5 milyona yak\u0131n tan\u0131 ve 90 bin civar\u0131nda \u00f6len var.\nBu y\u00fczden \u00fclkenin \u015fu an as\u0131l korkusu sonbaharda ikinci dalgan\u0131n ba\u015f g\u00f6stermesi\u201d dedi.\nYatacak kadar a\u011f\u0131r olmayan hastalara da vir\u00fcs\u00fcn tedavisinde kullan\u0131lan baz\u0131 ila\u00e7lar, yan etkileriyle dolay\u0131s\u0131yla, evdeki tedavi s\u00fcre\u00e7lerinde uygulanamad\u0131.\nK\u0131sacas\u0131, her ne kadar hastaneleri kapsayan ani mali yard\u0131m krizin hayata etkisini azaltsa da, ABD\u2019nin bu ani yard\u0131mlar olmadan Amerikal\u0131lar\u0131 koruyacak bir sa\u011fl\u0131k sistemine sahip olmaktan uzak oldu\u011fu ortaya \u00e7\u0131kt\u0131.\nHastalananlar aras\u0131nda sigortas\u0131 tam kapsaml\u0131 olmayanlar, kendilerine \u00f6deyemeyecekleri bir fatura \u00e7\u0131kabilece\u011fi i\u00e7in b\u00fcy\u00fck panik i\u00e7inde\u201d diye konu\u015ftu.\nSay\u0131lar\u0131 artan evsizler, acile gittiklerinde \u00e7o\u011fu zaman \u2018\u00e7ok ge\u00e7 oluyor\u2019Columbia \u00dcniversitesi\u2019nin y\u00fczde 45\u2019lik art\u0131\u015f \u00f6ng\u00f6rd\u00fc\u011f\u00fc evsizlerin y\u00fczy\u00fcze olduklar\u0131 risk ise olduk\u00e7a b\u00fcy\u00fck.\nSoka\u011fa d\u00fc\u015fen ki\u015finin sa\u011fl\u0131kl\u0131 beslenmesi ve hijyenik \u015fartlarda ya\u015famas\u0131 zaten zor.\nOralarda da sosyal mesafeyi korumak bir hayli zor\u201d diye anlatt\u0131.\n\u2018Pandeminin getirdi\u011fi belirsizlik ve panik\u2019Salg\u0131n\u0131n ekonomik yans\u0131malar\u0131n\u0131n da \u00f6nemli boyutta oldu\u011funa i\u015faret eden Kara\u00e7am, \u201cPandeminin ne kadar s\u00fcrece\u011finin bilinmemesinin getirdi\u011fi belirsizlik ortam\u0131 pani\u011fe yol a\u00e7\u0131yor.\n\u0130nsanlar \u00f6nlerini g\u00f6remedikleri i\u00e7in temel ihtiya\u00e7 d\u0131\u015f\u0131nda bir \u015fey almamaya \u00e7al\u0131\u015f\u0131yor.\nBu s\u00fcre\u00e7te artan y\u00fczde 49\u2019luk art\u0131\u015fla online sat\u0131\u015flar oldu.\nOnline market ve bakkal harcamalar\u0131, Kovid-19 \u00f6ncesinin 2 kat\u0131na \u00e7\u0131kt\u0131\u201d dedi.\nKoronavir\u00fcs\u00fcn ABD\u2019nin \u00f6n\u00fcndeki se\u00e7imlerin sonu\u00e7lar\u0131n\u0131 nas\u0131l etkileyece\u011fi de, \u00fclkenin \u00f6n\u00fcndeki bir ba\u015fka soru i\u015fareti.\nBa\u015fkanl\u0131k se\u00e7imlerinin ertelenmesinin olas\u0131 oldu\u011funa i\u015faret eden Kara\u00e7am \u201cSe\u00e7imlerin vaktinde yap\u0131l\u0131p yap\u0131lmayaca\u011f\u0131 bile tart\u0131\u015fmal\u0131.\n3 Kas\u0131m se\u00e7imleri ertelenebilir, zaten se\u00e7men de, bu \u015fartlar alt\u0131nda sand\u0131k ba\u015f\u0131na gidip oy vermenin sa\u011fl\u0131kl\u0131 olmayaca\u011f\u0131 d\u00fc\u015f\u00fcncesiyle oy kullanmaya gitmek istemeyecek gibi duruyor.\n\u00d6te yandan Trump salg\u0131n \u00f6ncesi d\u00fc\u015fen i\u015fsizli\u011fe g\u00fcveniyor ve \u2018bunu ben ba\u015fard\u0131m\u2019 diyordu ancak \u015fu an say\u0131lar\u0131 36 milyona varan i\u015fsiz var.\n\u00c7o\u011fu orta halli demokrat ise \u2018Trump gidecekse, salg\u0131na bile raz\u0131y\u0131z\u2019 vaziyetinde.\nAncak Trump bu salg\u0131na ra\u011fmen zafer bekliyor.\nHill/Harris anketine g\u00f6re Trump hala y\u00fczde 51\u2019lik deste\u011fini koruyor.\nTrump, 51\u2019e 46 veya 52\u2019ye 45 olarak Biden\u2019den \u00f6nde g\u00f6r\u00fcn\u00fcyor.\nY\u00fcksek i\u015fsizlik ve salg\u0131na ra\u011fmen bu rakamlar olduk\u00e7a iyi.\u201d\u2018Trump koronavir\u00fcs\u00fc \u2018d\u00fc\u015fman\u2019 ilan etti Amerikal\u0131lar d\u00fc\u015fman seviyor\u2019\u201cABD\u2019de koronavir\u00fcs\u00fcn \u2018derin devlet\u2019 yani \u2018d\u00fcnyay\u0131 y\u00f6netenler\u2019 taraf\u0131ndan Trump se\u00e7ilmesin diye \u00e7\u0131kar\u0131ld\u0131\u011f\u0131na inananlar bile var\u201d diyen Kara\u00e7am, Trump\u2019\u0131n da vir\u00fcs\u00fc \u2018d\u00fc\u015fman\u2019 ilan etti\u011fini s\u00f6yl\u00fcyor:\u201cTrump, vir\u00fcs\u00fc g\u00f6r\u00fcnmez d\u00fc\u015fman ilan etti ve ABD halk\u0131 d\u00fc\u015fman seviyor.\nABD tarihinde d\u00fc\u015fmanlar ve sava\u015flar mevcut ba\u015fkanlar\u0131n se\u00e7ilmesinde yard\u0131mc\u0131 rol oynad\u0131.\nTrump da ulus olarak birlikte olma vurgusu yap\u0131yor.\nBu ba\u011flamda, \u00c7in\u2019e y\u00fcklenmesi ve \u00c7in mallar\u0131na yeni k\u0131s\u0131tlamalar getirmesi \u00e7ok olas\u0131.\nBu yolla salg\u0131na kar\u015f\u0131 zaman\u0131nda \u00f6nlem al\u0131nmamas\u0131n\u0131n sorumlulu\u011funu kamuoyuna unutturmaya \u00e7al\u0131\u015facak.\nBiden\u2019e gelince o ise, \u00c7in\u2019e kar\u015f\u0131 yeterince sert tutum almamakla ve \u00c7in\u2019in zenginle\u015fmesine kar\u015f\u0131 olmamakla su\u00e7lan\u0131yor.\nBu bir dezavantaj.\nKampanyas\u0131n\u0131 sanal y\u00fcr\u00fcten Biden, ekonomik kriz ve sa\u011fl\u0131k konular\u0131na odaklanm\u0131\u015f durumda.\nAyr\u0131ca, salg\u0131nda illegal g\u00f6\u00e7menlere de salg\u0131n s\u00fcresince finansal deste\u011fin verilmesi i\u00e7in m\u00fccadele edenler Demokratlar oldu.\u201dKoronavir\u00fcs salg\u0131n\u0131 ABD\u2019de yeni toplumsal hareketleri veya akt\u00f6rleri ortaya \u00e7\u0131kar\u0131r m\u0131?\nKara\u00e7am bu soru \u00fczerine \u015funlar\u0131 s\u00f6yledi:\u201cSalg\u0131na kar\u015f\u0131 al\u0131nan \u00f6nlemlere tepkiler belki b\u00f6yle okunabilir.\nABD bas\u0131n\u0131nda ifade edildi\u011fi \u015fekliyle \u2018tiran y\u00f6netimlerin sosyalist bask\u0131c\u0131 uygulamalar\u0131 olarak g\u00f6ren \u00f6zg\u00fcrl\u00fck a\u015f\u0131\u011f\u0131 Amerikal\u0131lar\u2019 aras\u0131nda bu tepkilerin yay\u0131lmas\u0131 salg\u0131n kadar h\u0131zl\u0131 olabilir.\nBaz\u0131 eyaletlerde Trump taraftarlar\u0131 eyalet y\u00f6netimine kar\u015f\u0131 tepkili ve eyalet i\u00e7in al\u0131nan kararlara da tepki g\u00f6steriyor.\nHatta Michigan\u2019da valiyi kilitleme sloganlar\u0131na kadar uzanan bir protesto da bu s\u00fcre\u00e7te ya\u015fananlara u\u00e7 bir \u00f6rnek.\nBence s\u00fcre\u00e7 boyunca sivil itaatsizlik eylemleri artabilir ve hareket haline d\u00f6n\u00fc\u015febilir.\n\u2018Komplo teorisyenlerinin pe\u015fine tak\u0131lanlar artt\u0131\u2019Ayr\u0131ca Amerikal\u0131lar salg\u0131nla beraber d\u00fcnyan\u0131n \u00e7o\u011funlu\u011fu gibi ger\u00e7ekle hayali ay\u0131rt etmekte zorland\u0131klar\u0131 bir d\u00f6nemece girdi.\nBir kesim 2016\u2019da ba\u015flayan ve bo\u015f oldu\u011fu ortaya \u00e7\u0131ksa da; Pizzagate gibi baz\u0131 komplo teorilerinin pe\u015finden giderek \u00f6rg\u00fctlendi.\n\u00d6zellikle online mecralar \u00fczerinden \u2018yeni d\u00fcnya d\u00fczeni\u2019ne kar\u015f\u0131 bir araya geliyorlar.\nAncak bu gruplar\u0131n kontrolden \u00e7\u0131kmas\u0131 zor \u00e7\u00fcnk\u00fc tehdit alg\u0131land\u0131\u011f\u0131nda FBI harekete ge\u00e7iyor.\nYine de paralel evrende ya\u015famakla su\u00e7lanan bu insanlar ho\u015flar\u0131na gitmeyen ve inand\u0131klar\u0131 icat edilmi\u015f ger\u00e7ekler pe\u015fine d\u00fc\u015f\u00fcp kendilerince adaleti sa\u011flamaya \u00e7al\u0131\u015f\u0131yor.\nSon d\u00f6nemlerde d\u00fcnyada g\u00f6r\u00fclen di\u011fer \u00f6nemli akt\u00f6r de, a\u00e7\u0131k kaynak \u015feklinde s\u0131zan istihbari bilgiler.\nAyr\u0131ca genel olarak elitlere ve yolsuzlu\u011fa kar\u015f\u0131 \u00e7\u0131kan gruplar ve hukuk tan\u0131mayan beyaz \u00fcst\u00fcnl\u00fck\u00e7\u00fc gruplar da bunlara ek.\u201dYaz\u0131da ifade edilen g\u00f6r\u00fc\u015f ve d\u00fc\u015f\u00fcnceler, Sputnik'in g\u00f6r\u00fc\u015flerini yans\u0131tmayabilir.",
    "article_html": "",
    "meta_description": "Yeni tip koronavir\u00fcs pandemisinin merkezi haline gelen ve hem i\u015fsizlik hem evsizlik rakamlar\u0131 t\u0131rman\u0131\u015fa ge\u00e7en ABD\u2019yi neler bekliyor? Ba\u015fkanl\u0131k se\u00e7imlerinde kazanan kim...",
    "meta_lang": "tr"
}