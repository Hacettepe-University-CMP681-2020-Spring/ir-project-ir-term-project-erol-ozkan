{
    "article_id": "7295cc8069bca44f9790be136a43c827.1590266179.1975803",
    "title": "Erdo\u011fan-Trump g\u00f6r\u00fc\u015fmesinde karar verildi: T\u00fcrkiye ABD'ye ventilat\u00f6r par\u00e7as\u0131 g\u00f6nderecek",
    "authors": [],
    "canonical_link": "https://tr.sputniknews.com/turkiye/202004221041883204-erdogan-trump-gorusmesinde-karar-verildi-turkiye-abdye-ventilator-parcasi-gonderecek/",
    "url": "https://tr.sputniknews.com/turkiye/202004221041883204-erdogan-trump-gorusmesinde-karar-verildi-turkiye-abdye-ventilator-parcasi-gonderecek/",
    "top_img": "https://cdntr1.img.sputniknews.com/images/104165/79/1041657942.jpg",
    "meta_img": "https://cdntr1.img.sputniknews.com/images/104165/79/1041657942.jpg",
    "movies": [],
    "text": "Koronavir\u00fcsle m\u00fccadelede kendi ventilat\u00f6r cihaz\u0131n\u0131 geli\u015ftiren ve seri \u00fcretime ba\u015flayan T\u00fcrkiye, bu cihazlardan 5 bin tane daha \u00fcretmeye haz\u0131rlan\u0131rken bu cihazlar Erdo\u011fan-Trump\u2019\u0131n 20 Nisan g\u00fcn\u00fc ger\u00e7ekle\u015ftirdikleri telefon g\u00f6r\u00fc\u015fmesinde de g\u00fcndeme geldi.\n\n100 bin adet par\u00e7a g\u00f6nderilecek\n\nMilliyet'te yer alan habere g\u00f6re, Trump ile Erdo\u011fan koronavir\u00fcs\u00fcn yay\u0131l\u0131m\u0131nda son durumu de\u011ferlendirirken solunum cihazlar\u0131 ve koruyucu ekipmanlara ili\u015fkin konu da ele al\u0131nd\u0131. Trump, \u00fclkesinde solunum cihaz\u0131 \u00fcretmeye ba\u015flayan otomotiv devi firmalar\u0131n par\u00e7a konusunda \u00f6nemli bir tedarik s\u0131k\u0131nt\u0131s\u0131 ya\u015fad\u0131\u011f\u0131n\u0131 ifade ederek T\u00fcrkiye\u2019den bu par\u00e7alar\u0131n temini konusunda destek istedi.\n\nErdo\u011fan da kurmaylar\u0131ndan s\u00f6z konusu par\u00e7alarla ilgili bilgi al\u0131rken, par\u00e7an\u0131n T\u00fcrkiye\u2019de yeterli d\u00fczeyde olmas\u0131 halinde Trump\u2019a g\u00f6nderebileceklerini s\u00f6yledi. Bu par\u00e7an\u0131n yan\u0131 s\u0131ra maske, tulum ve benzeri t\u0131bbi koruyucu ekipman konusunda da ABD\u2019ye y\u00fckl\u00fc bir g\u00f6nderme yap\u0131lmas\u0131na bu g\u00f6r\u00fc\u015fmede karar verildi. Bu al\u0131mlar\u0131n ABD\u2019li \u015firketlerce ger\u00e7ekle\u015ftirilmesi bekleniyor.\n\nTrump, Twitter hesab\u0131ndan daha \u00f6nce yapt\u0131\u011f\u0131 a\u00e7\u0131klamada, \u201cFord, General Motors ve Tesla, ventilat\u00f6r ve di\u011fer metal \u00fcr\u00fcnleri \u00fcretmeye ba\u015fl\u0131yor, h\u0131zl\u0131 olun\u201d ifadelerini kullanm\u0131\u015ft\u0131. S\u00f6z konusu firmalar\u0131n haziran sonuna kadar 100 bin solunum cihaz\u0131 \u00fcretmeleri planlan\u0131yor.",
    "keywords": [
        "t\u00fcrkiye",
        "par\u00e7as\u0131",
        "g\u00f6nderecek",
        "bu",
        "s\u00f6z",
        "konusunda",
        "erdo\u011fantrump",
        "ventilat\u00f6r",
        "abdye",
        "solunum",
        "\u00fcretmeye",
        "karar",
        "ve",
        "trump",
        "verildi",
        "da",
        "bin",
        "g\u00f6r\u00fc\u015fmesinde"
    ],
    "meta_keywords": [
        "T\u00fcrkiye ABD'ye ventilat\u00f6r par\u00e7as\u0131 g\u00f6nderecek"
    ],
    "publish_date": null,
    "summary": "Koronavir\u00fcsle m\u00fccadelede kendi ventilat\u00f6r cihaz\u0131n\u0131 geli\u015ftiren ve seri \u00fcretime ba\u015flayan T\u00fcrkiye, bu cihazlardan 5 bin tane daha \u00fcretmeye haz\u0131rlan\u0131rken bu cihazlar Erdo\u011fan-Trump\u2019\u0131n 20 Nisan g\u00fcn\u00fc ger\u00e7ekle\u015ftirdikleri telefon g\u00f6r\u00fc\u015fmesinde de g\u00fcndeme geldi.\n100 bin adet par\u00e7a g\u00f6nderilecekMilliyet'te yer alan habere g\u00f6re, Trump ile Erdo\u011fan koronavir\u00fcs\u00fcn yay\u0131l\u0131m\u0131nda son durumu de\u011ferlendirirken solunum cihazlar\u0131 ve koruyucu ekipmanlara ili\u015fkin konu da ele al\u0131nd\u0131.\nTrump, \u00fclkesinde solunum cihaz\u0131 \u00fcretmeye ba\u015flayan otomotiv devi firmalar\u0131n par\u00e7a konusunda \u00f6nemli bir tedarik s\u0131k\u0131nt\u0131s\u0131 ya\u015fad\u0131\u011f\u0131n\u0131 ifade ederek T\u00fcrkiye\u2019den bu par\u00e7alar\u0131n temini konusunda destek istedi.\nErdo\u011fan da kurmaylar\u0131ndan s\u00f6z konusu par\u00e7alarla ilgili bilgi al\u0131rken, par\u00e7an\u0131n T\u00fcrkiye\u2019de yeterli d\u00fczeyde olmas\u0131 halinde Trump\u2019a g\u00f6nderebileceklerini s\u00f6yledi.\nBu par\u00e7an\u0131n yan\u0131 s\u0131ra maske, tulum ve benzeri t\u0131bbi koruyucu ekipman konusunda da ABD\u2019ye y\u00fckl\u00fc bir g\u00f6nderme yap\u0131lmas\u0131na bu g\u00f6r\u00fc\u015fmede karar verildi.\nBu al\u0131mlar\u0131n ABD\u2019li \u015firketlerce ger\u00e7ekle\u015ftirilmesi bekleniyor.\nTrump, Twitter hesab\u0131ndan daha \u00f6nce yapt\u0131\u011f\u0131 a\u00e7\u0131klamada, \u201cFord, General Motors ve Tesla, ventilat\u00f6r ve di\u011fer metal \u00fcr\u00fcnleri \u00fcretmeye ba\u015fl\u0131yor, h\u0131zl\u0131 olun\u201d ifadelerini kullanm\u0131\u015ft\u0131.\nS\u00f6z konusu firmalar\u0131n haziran sonuna kadar 100 bin solunum cihaz\u0131 \u00fcretmeleri planlan\u0131yor.",
    "article_html": "",
    "meta_description": "Cumhurba\u015fkan\u0131 Recep Tayyip Erdo\u011fan,\u00a0ABD\u00a0Ba\u015fkan\u0131 Donald\u00a0Trump'\u0131n talebi \u00fczerine ventilat\u00f6r (solunum destek) cihaz\u0131 yap\u0131m\u0131nda kullan\u0131lan bir par\u00e7an\u0131n tedarikine onay verdi.",
    "meta_lang": "tr"
}