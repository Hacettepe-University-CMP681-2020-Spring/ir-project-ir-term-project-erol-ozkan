{
    "article_id": "20af7d65b374b09973da7b7ae150447e.1590266043.1052942",
    "title": "ABD'den Suriye'deki DSG kontrol\u00fcndeki b\u00f6lgelere 1.2 milyon dolarl\u0131k 'koronavir\u00fcs yard\u0131m\u0131'",
    "authors": [],
    "canonical_link": "https://tr.sputniknews.com/koronavirus-salgini/202004041041753153-abdden-suriyedeki-dsg-kontrolundeki-bolgelere-12-milyon-dolarlik-koronavirus-yardimi/",
    "url": "https://tr.sputniknews.com/koronavirus-salgini/202004041041753153-abdden-suriyedeki-dsg-kontrolundeki-bolgelere-12-milyon-dolarlik-koronavirus-yardimi/",
    "top_img": "https://cdntr2.img.sputniknews.com/images/103779/22/1037792223.jpg",
    "meta_img": "https://cdntr2.img.sputniknews.com/images/103779/22/1037792223.jpg",
    "movies": [],
    "text": "ABD \u00f6nc\u00fcl\u00fc\u011f\u00fcndeki I\u015e\u0130D kar\u015f\u0131t\u0131 koalisyon, Suriye'de Demokratik Suriye G\u00fc\u00e7leri'nin (DSG) kontrol\u00fcnde olan Haseke ve \u015eedadi'deki hastane ve hapishanelere yeni tip koronavir\u00fcs (Kovid-19) salg\u0131n\u0131na kar\u015f\u0131 kullan\u0131lmak \u00fczere 1 milyon 200 bin dolar de\u011ferinde malzeme sa\u011flad\u0131klar\u0131n\u0131 bildirdi.\n\nKoalisyondan yap\u0131lan a\u00e7\u0131klamada, \"Sa\u011flanan t\u0131bbi ekipman, Haseke ve \u015eedadi'deki hastanelerde \u00e7al\u0131\u015fanlar\u0131 ve Demokratik Suriye G\u00fc\u00e7leri ile buradaki hapishanelerde g\u00f6revli asayi\u015f muhaf\u0131zlar\u0131n\u0131 korumaya yard\u0131mc\u0131 olacakt\u0131r.\" denildi.\n\nA\u00e7\u0131klamada DSG elindeki hastane ve hapishanelere sa\u011flanan malzemelerin eldiven, maske, ameliyat kitleri ve oksimetre gibi koruyucu ekipmanlardan olu\u015ftu\u011fu ifade edildi.\n\nHapishanelerdeki DSG mensuplar\u0131na ise ayr\u0131ca koruyucu maske, koruyucu giysi ve cop sa\u011fland\u0131\u011f\u0131 kaydedildi.\n\nA\u00e7\u0131klamada s\u00f6zlerine yer verilen I\u015e\u0130D kar\u015f\u0131t\u0131 koalisyonun sivil i\u015flerinden sorumlu direkt\u00f6r yard\u0131mc\u0131s\u0131 Albay Brian Henderson'\u0131n, \"Kal\u0131c\u0131 ili\u015fkimiz bu pandeminin de \u00f6tesine ge\u00e7iyor ve DSG'nin, Suriye'nin kuzeydo\u011fusunda istikrar ve g\u00fcvenli\u011fi sa\u011flama misyonu i\u00e7in kritiktir.\" ifadelerini kullanmas\u0131 dikkat \u00e7ekti.\n\nA\u00e7\u0131klamada ayr\u0131ca ABD D\u0131\u015fi\u015fleri Bakan\u0131 Mike Pompoe'nun da 27 Mart'ta Suriye'de sa\u011fl\u0131k ve insani yard\u0131m i\u00e7in koronavir\u00fcs salg\u0131n\u0131na kar\u015f\u0131 16,8 milyon dolar yard\u0131m sa\u011flayacaklar\u0131n\u0131 duyurdu\u011fu bildirildi.\n\nABD Savunma Bakanl\u0131\u011f\u0131, bu y\u0131l Ulusal Savunma Yetkilendirme Yasas\u0131 olarak bilinen savunma b\u00fct\u00e7esi kapsam\u0131nda DSG kontrol\u00fc alt\u0131ndaki b\u00f6lgelerde silah ve ekipman yard\u0131m\u0131 sa\u011fl\u0131yor.",
    "keywords": [
        "dsg",
        "\u015fedadideki",
        "suriyede",
        "sa\u011flanan",
        "suriye",
        "kontrol\u00fcndeki",
        "koronavir\u00fcs",
        "savunma",
        "milyon",
        "suriyedeki",
        "12",
        "ve",
        "yard\u0131m\u0131",
        "koruyucu",
        "salg\u0131n\u0131na",
        "b\u00f6lgelere",
        "abdden",
        "dolarl\u0131k",
        "yard\u0131m"
    ],
    "meta_keywords": [
        "ABD",
        "Suriye",
        "DSG",
        "I\u015e\u0130D kar\u015f\u0131t\u0131 koalisyon",
        "koronavir\u00fcs",
        "yard\u0131m"
    ],
    "publish_date": null,
    "summary": "ABD \u00f6nc\u00fcl\u00fc\u011f\u00fcndeki I\u015e\u0130D kar\u015f\u0131t\u0131 koalisyon, Suriye'de Demokratik Suriye G\u00fc\u00e7leri'nin (DSG) kontrol\u00fcnde olan Haseke ve \u015eedadi'deki hastane ve hapishanelere yeni tip koronavir\u00fcs (Kovid-19) salg\u0131n\u0131na kar\u015f\u0131 kullan\u0131lmak \u00fczere 1 milyon 200 bin dolar de\u011ferinde malzeme sa\u011flad\u0131klar\u0131n\u0131 bildirdi.\nKoalisyondan yap\u0131lan a\u00e7\u0131klamada, \"Sa\u011flanan t\u0131bbi ekipman, Haseke ve \u015eedadi'deki hastanelerde \u00e7al\u0131\u015fanlar\u0131 ve Demokratik Suriye G\u00fc\u00e7leri ile buradaki hapishanelerde g\u00f6revli asayi\u015f muhaf\u0131zlar\u0131n\u0131 korumaya yard\u0131mc\u0131 olacakt\u0131r.\"\nA\u00e7\u0131klamada DSG elindeki hastane ve hapishanelere sa\u011flanan malzemelerin eldiven, maske, ameliyat kitleri ve oksimetre gibi koruyucu ekipmanlardan olu\u015ftu\u011fu ifade edildi.\nHapishanelerdeki DSG mensuplar\u0131na ise ayr\u0131ca koruyucu maske, koruyucu giysi ve cop sa\u011fland\u0131\u011f\u0131 kaydedildi.\nA\u00e7\u0131klamada s\u00f6zlerine yer verilen I\u015e\u0130D kar\u015f\u0131t\u0131 koalisyonun sivil i\u015flerinden sorumlu direkt\u00f6r yard\u0131mc\u0131s\u0131 Albay Brian Henderson'\u0131n, \"Kal\u0131c\u0131 ili\u015fkimiz bu pandeminin de \u00f6tesine ge\u00e7iyor ve DSG'nin, Suriye'nin kuzeydo\u011fusunda istikrar ve g\u00fcvenli\u011fi sa\u011flama misyonu i\u00e7in kritiktir.\"\nifadelerini kullanmas\u0131 dikkat \u00e7ekti.\nA\u00e7\u0131klamada ayr\u0131ca ABD D\u0131\u015fi\u015fleri Bakan\u0131 Mike Pompoe'nun da 27 Mart'ta Suriye'de sa\u011fl\u0131k ve insani yard\u0131m i\u00e7in koronavir\u00fcs salg\u0131n\u0131na kar\u015f\u0131 16,8 milyon dolar yard\u0131m sa\u011flayacaklar\u0131n\u0131 duyurdu\u011fu bildirildi.\nABD Savunma Bakanl\u0131\u011f\u0131, bu y\u0131l Ulusal Savunma Yetkilendirme Yasas\u0131 olarak bilinen savunma b\u00fct\u00e7esi kapsam\u0131nda DSG kontrol\u00fc alt\u0131ndaki b\u00f6lgelerde silah ve ekipman yard\u0131m\u0131 sa\u011fl\u0131yor.",
    "article_html": "",
    "meta_description": "ABD \u00f6nc\u00fcl\u00fc\u011f\u00fcndeki I\u015e\u0130D kar\u015f\u0131t\u0131 koalisyon, Suriye'de Demokratik Suriye G\u00fc\u00e7leri'nin (DSG) kontrol\u00fcnde olan Haseke ve \u015eedadi'deki hastane ve hapishanelere yeni tip...",
    "meta_lang": "tr"
}