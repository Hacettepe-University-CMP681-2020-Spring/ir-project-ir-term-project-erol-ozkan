{
    "article_id": "d0cd9203b900ba4e34285f6f2ded0b81.1590266077.559543",
    "title": "\u00d6l\u00fc say\u0131s\u0131n\u0131n 11 bini ge\u00e7ti\u011fi Brezilya'da Devlet Ba\u015fkan\u0131 Bolsonaro mangal partisini iptal edip, jet ski turu yapt\u0131",
    "authors": [],
    "canonical_link": "https://tr.sputniknews.com/guney_amerika/202005111042011022-olu-sayisinin-10-bini-gectigi-brezilyada-devlet-baskani-mangal-partisini-iptal-edip-jet-ski-turu/",
    "url": "https://tr.sputniknews.com/guney_amerika/202005111042011022-olu-sayisinin-10-bini-gectigi-brezilyada-devlet-baskani-mangal-partisini-iptal-edip-jet-ski-turu/",
    "top_img": "https://cdntr2.img.sputniknews.com/images/104201/12/1042011223.jpg",
    "meta_img": "https://cdntr2.img.sputniknews.com/images/104201/12/1042011223.jpg",
    "movies": [],
    "text": "Brezilya Devlet Ba\u015fkan\u0131 Jair Bolsonaro'nun, yeni tip koronavir\u00fcsle (Kovid-19) m\u00fccadele kapsam\u0131nda yetkililerin sosyal mesafe uyar\u0131lar\u0131na ra\u011fmen g\u00f6lde jet ski kullanmas\u0131 tepkilere neden oldu.\n\nBrezilya\u2019da Kovid-19 nedeniyle 10 binden fazla ki\u015fi ya\u015fam\u0131n\u0131 yitirirken, Devlet Ba\u015fkan\u0131 Jair Bolsonaro\u2019nun salg\u0131n\u0131 yeterince ciddiye almamas\u0131 kamuoyunda tepkilere yol a\u00e7t\u0131.\n\nBrezilya bas\u0131n\u0131ndaki haberlerde Bolsonaro'nun, 30 misafiri ile mangal partisi vermeyi planlad\u0131\u011f\u0131 ancak ele\u015ftirilerin ard\u0131ndan bu etkinli\u011fi iptal ederek, g\u00f6lde jet ski kullanmaya karar verdi\u011fi bildirildi.\n\nBolsonaro\u2019nun ba\u015fkent Brasilia'da yer alan Paranoa G\u00f6l\u00fc\u2019nde jet ski kullan\u0131rken \u00e7ekilen g\u00f6r\u00fcnt\u00fclerinin sosyal medyada yay\u0131lmas\u0131 \u00fczerine, binlerce ki\u015fi Bolsonaro'ya tepki g\u00f6sterdi.\n\nOn the same day that 730 Brazilians lost their battles to the #coronavirus, President Jair #Bolsonaro enjoyed a jet-ski ride in Bras\u00edlia's Paraon\u00e1 Lake. pic.twitter.com/TOw6SF0rwA \u2014 The Brazilian Report (@BrazilianReport) May 9, 2020\n\n'Salg\u0131n i\u00e7in k\u00fc\u00e7\u00fck bir grip demi\u015fti'\n\nBrezilya'da Kovid-19\u2019a kar\u015f\u0131 tutumu nedeniyle ele\u015ftirilen Devlet Ba\u015fkan\u0131 Bolsonaro, D\u00fcnya Sa\u011fl\u0131k \u00d6rg\u00fct\u00fcn\u00fcn (DS\u00d6) salg\u0131na kar\u015f\u0131 uyar\u0131lar\u0131n\u0131n dikkate al\u0131nmas\u0131n\u0131 savundu\u011fu i\u00e7in anla\u015famad\u0131\u011f\u0131 Sa\u011fl\u0131k Bakan\u0131 Henrique Mandetta\u2019y\u0131 16 Nisan'da g\u00f6revden alm\u0131\u015ft\u0131.\n\nKendisine karantina \u00f6nerildi\u011fi d\u00f6nemde d\u0131\u015far\u0131 \u00e7\u0131k\u0131p destek\u00e7ileriyle tokala\u015fan, halk\u0131 karantinaya uymamaya davet eden Bolsonaro, salg\u0131n\u0131 histeri, kuruntu ve k\u00fc\u00e7\u00fck bir grip \u015feklinde nitelendirerek, karantina tedbirleri uygulayan eyalet valileri ile belediye ba\u015fkanlar\u0131n\u0131 ele\u015ftirmi\u015fti.\n\nG\u00fcney Amerika \u00fclkesi Brezilya'da, 11 bin 123 ki\u015finin hayat\u0131na mal olan Kovid-19 \u015fu ana kadar 156 bin 862 ki\u015fide g\u00f6r\u00fcld\u00fc.",
    "keywords": [
        "ge\u00e7ti\u011fi",
        "tepkilere",
        "ba\u015fkan\u0131",
        "mangal",
        "iptal",
        "bolsonaronun",
        "partisini",
        "\u00f6l\u00fc",
        "jet",
        "yapt\u0131",
        "kovid19",
        "ski",
        "jair",
        "devlet",
        "bolsonaro",
        "say\u0131s\u0131n\u0131n",
        "turu",
        "sosyal"
    ],
    "meta_keywords": [
        "Brezilya Devlet Ba\u015fkan\u0131 jet ski turu att\u0131",
        "Brezilya Devlet Ba\u015fkan\u0131'na tepki",
        "koronavir\u00fcs k\u00fc\u00e7\u00fck bir grip",
        ""
    ],
    "publish_date": null,
    "summary": "Brezilya Devlet Ba\u015fkan\u0131 Jair Bolsonaro'nun, yeni tip koronavir\u00fcsle (Kovid-19) m\u00fccadele kapsam\u0131nda yetkililerin sosyal mesafe uyar\u0131lar\u0131na ra\u011fmen g\u00f6lde jet ski kullanmas\u0131 tepkilere neden oldu.\nBrezilya\u2019da Kovid-19 nedeniyle 10 binden fazla ki\u015fi ya\u015fam\u0131n\u0131 yitirirken, Devlet Ba\u015fkan\u0131 Jair Bolsonaro\u2019nun salg\u0131n\u0131 yeterince ciddiye almamas\u0131 kamuoyunda tepkilere yol a\u00e7t\u0131.\nBrezilya bas\u0131n\u0131ndaki haberlerde Bolsonaro'nun, 30 misafiri ile mangal partisi vermeyi planlad\u0131\u011f\u0131 ancak ele\u015ftirilerin ard\u0131ndan bu etkinli\u011fi iptal ederek, g\u00f6lde jet ski kullanmaya karar verdi\u011fi bildirildi.\nBolsonaro\u2019nun ba\u015fkent Brasilia'da yer alan Paranoa G\u00f6l\u00fc\u2019nde jet ski kullan\u0131rken \u00e7ekilen g\u00f6r\u00fcnt\u00fclerinin sosyal medyada yay\u0131lmas\u0131 \u00fczerine, binlerce ki\u015fi Bolsonaro'ya tepki g\u00f6sterdi.\nOn the same day that 730 Brazilians lost their battles to the #coronavirus, President Jair #Bolsonaro enjoyed a jet-ski ride in Bras\u00edlia's Paraon\u00e1 Lake.\npic.twitter.com/TOw6SF0rwA \u2014 The Brazilian Report (@BrazilianReport) May 9, 2020'Salg\u0131n i\u00e7in k\u00fc\u00e7\u00fck bir grip demi\u015fti'Brezilya'da Kovid-19\u2019a kar\u015f\u0131 tutumu nedeniyle ele\u015ftirilen Devlet Ba\u015fkan\u0131 Bolsonaro, D\u00fcnya Sa\u011fl\u0131k \u00d6rg\u00fct\u00fcn\u00fcn (DS\u00d6) salg\u0131na kar\u015f\u0131 uyar\u0131lar\u0131n\u0131n dikkate al\u0131nmas\u0131n\u0131 savundu\u011fu i\u00e7in anla\u015famad\u0131\u011f\u0131 Sa\u011fl\u0131k Bakan\u0131 Henrique Mandetta\u2019y\u0131 16 Nisan'da g\u00f6revden alm\u0131\u015ft\u0131.\nKendisine karantina \u00f6nerildi\u011fi d\u00f6nemde d\u0131\u015far\u0131 \u00e7\u0131k\u0131p destek\u00e7ileriyle tokala\u015fan, halk\u0131 karantinaya uymamaya davet eden Bolsonaro, salg\u0131n\u0131 histeri, kuruntu ve k\u00fc\u00e7\u00fck bir grip \u015feklinde nitelendirerek, karantina tedbirleri uygulayan eyalet valileri ile belediye ba\u015fkanlar\u0131n\u0131 ele\u015ftirmi\u015fti.\nG\u00fcney Amerika \u00fclkesi Brezilya'da, 11 bin 123 ki\u015finin hayat\u0131na mal olan Kovid-19 \u015fu ana kadar 156 bin 862 ki\u015fide g\u00f6r\u00fcld\u00fc.",
    "article_html": "",
    "meta_description": "Brezilya Devlet Ba\u015fkan\u0131 Jair Bolsonaro'nun, yeni tip koronavir\u00fcsle (Kovid-19) m\u00fccadele kapsam\u0131nda yetkililerin sosyal mesafe uyar\u0131lar\u0131na ra\u011fmen g\u00f6lde jet ski kullanmas\u0131...",
    "meta_lang": "tr"
}