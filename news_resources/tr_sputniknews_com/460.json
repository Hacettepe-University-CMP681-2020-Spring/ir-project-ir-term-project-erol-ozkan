{
    "article_id": "7adc9250d2e362e3399c90a92124b448.1590266135.9897985",
    "title": "Milletleraras\u0131 anla\u015fmalar Resmi Gazete'de yay\u0131nland\u0131: Katar, Gine, Fildi\u015fi Sahili, Zambiya ve Moldova ile at\u0131lan imzalar",
    "authors": [],
    "canonical_link": "https://tr.sputniknews.com/turkiye/202004221041882422-milletlerarasi-anlasmalar-resmi-gazetede-yayinlandi-katar-gine-fildisi-sahili-zambiya-ve-moldova/",
    "url": "https://tr.sputniknews.com/turkiye/202004221041882422-milletlerarasi-anlasmalar-resmi-gazetede-yayinlandi-katar-gine-fildisi-sahili-zambiya-ve-moldova/",
    "top_img": "https://cdntr2.img.sputniknews.com/images/103648/18/1036481839.jpg",
    "meta_img": "https://cdntr2.img.sputniknews.com/images/103648/18/1036481839.jpg",
    "movies": [],
    "text": "T\u00fcrkiye'nin, Katar, Gine, Fildi\u015fi Sahili, Zambiya ve Moldova ile ayr\u0131 ayr\u0131 imzalad\u0131\u011f\u0131 anla\u015fmalara dair kararlar Resmi Gazete'de yay\u0131mland\u0131.\n\nDoha'da 2 Aral\u0131k 2015'te imzalanan 'T\u00fcrkiye Cumhuriyeti H\u00fck\u00fcmeti ve Katar Devleti H\u00fck\u00fcmeti Aras\u0131nda Kamu Mali Y\u00f6netiminin Geli\u015ftirilmesi Alan\u0131nda \u0130\u015fbirli\u011fi Hakk\u0131nda Anla\u015fman\u0131n' onaylanmas\u0131na ili\u015fkin karar, Resmi Gazete'de yer ald\u0131.\n\nBuna g\u00f6re iki \u00fclke, mali y\u00f6netim reformu ve bu ba\u011flamda makro d\u00fczeyde maliye politikalar\u0131n\u0131n tasarlanmas\u0131nda ve uygulanmas\u0131nda ortak deneyimlerden faydalanarak, sonu\u00e7 odakl\u0131 b\u00fct\u00e7eleme ve di\u011fer hususlar da dahil olmak \u00fczere, b\u00fct\u00e7e haz\u0131rlama ve uygulama mekanizmalar\u0131n\u0131n geli\u015ftirilmesi alan\u0131nda i\u015f birli\u011fi yapacak.\n\nAnla\u015fma, kamu maliyesi hakk\u0131nda ara\u015ft\u0131rma ve \u00e7al\u0131\u015fmalar yap\u0131lmas\u0131, iki \u00fclkenin ilgili bakanl\u0131klar\u0131 aras\u0131nda daha \u00f6nce yap\u0131lm\u0131\u015f anla\u015fmalara y\u00f6nelik uygulama programlar\u0131n\u0131n incelenmesi, geli\u015ftirilmesi ve iyile\u015ftirilmesi, kamu mali y\u00f6netimine ili\u015fkin deneyim ve bilgi payla\u015f\u0131m\u0131, e\u011fitim olanaklar\u0131n\u0131n sa\u011flanmas\u0131 ve \u0130slam Kalk\u0131nma Bankas\u0131 kapsam\u0131nda T\u00fcrkiye- Katar kararlar\u0131n\u0131n desteklenmesi alanlar\u0131nda i\u015f birli\u011fini kaps\u0131yor.\n\nGine ile askeri e\u011fitim alan\u0131nda i\u015f birli\u011fi\n\nResmi Gazete'de ayr\u0131ca, 3 Mart 2016'da Konakri'de imzalanan 'T\u00fcrkiye Cumhuriyeti H\u00fck\u00fcmeti ile Gine Cumhuriyeti H\u00fck\u00fcmeti Aras\u0131nda Askeri E\u011fitim \u0130\u015f Birli\u011fi Anla\u015fmas\u0131n\u0131n' onaylanmas\u0131na ili\u015fkin karar da yay\u0131mland\u0131.\n\n\u0130ki \u00fclke aras\u0131nda askeri e\u011fitim alan\u0131ndaki i\u015f birli\u011fi mekanizmalar\u0131n\u0131n tesis edilmesini ama\u00e7layan anla\u015fmaya g\u00f6re, harp akademileri, askeri t\u0131p akademisi ve askeri haritac\u0131l\u0131k okullar\u0131nda, kuvvetlere ba\u011fl\u0131 okullarda, jandarma ve sahil g\u00fcvenlik te\u015fkilatlar\u0131nda, birlik, karargah ve kurumlarda verilen e\u011fitimler gibi alanlara y\u00f6nelik olarak \u00e7e\u015fitli i\u015f birli\u011fi faaliyetleri d\u00fczenlenecek.\n\nFildi\u015fi Sahili ile \u00e7ifte vergilendirmeyi \u00f6nleme anla\u015fmas\u0131\n\nAbidjan'da 29 \u015eubat 2016'da imzalanan 'T\u00fcrkiye Cumhuriyeti H\u00fck\u00fcmeti ile Fildi\u015fi Sahili Cumhuriyeti H\u00fck\u00fcmeti Aras\u0131nda Gelir \u00dczerinden Al\u0131nan Vergilerde \u00c7ifte Vergilendirmeyi \u00d6nleme ve Vergi Ka\u00e7ak\u00e7\u0131l\u0131\u011f\u0131na Engel Olma Anla\u015fmas\u0131 ve Eki Protokol\u00fcn' onaylanmas\u0131 hakk\u0131ndaki karar da Resmi Gazete'de yer ald\u0131.\n\nTaraf devletlerden birinin veya her kisinin mukimi olan ki\u015filere uygulanacak anla\u015fma, gelir \u00fczerinden al\u0131nan vergilerde \u00e7ifte vergilendirmeyi \u00f6nleme ve vergi ka\u00e7ak\u00e7\u0131l\u0131\u011f\u0131na engel olmaya y\u00f6nelik olarak, mukim, i\u015f yeri, gayrimenkul varl\u0131klardan elde edilen gelir, ticari kazan\u00e7lar, deniz, hava ve kara ta\u015f\u0131mac\u0131l\u0131\u011f\u0131, ba\u011f\u0131ml\u0131 te\u015febb\u00fcsler, temett\u00fcler, faiz, kamu hizmeti gibi \u00e7e\u015fitli konularda iki \u00fclkenin mutab\u0131k kald\u0131\u011f\u0131 hususlar\u0131 i\u00e7eriyor.\n\nZambiya ile yat\u0131r\u0131mlar\u0131n te\u015fviki i\u00e7in anla\u015fma\n\nResmi Gazete'de, 28 Temmuz 2018'de Lusaka'da imzalanan 'T\u00fcrkiye Cumhuriyeti H\u00fck\u00fcmeti ile Zambiya Cumhuriyeti H\u00fck\u00fcmeti Aras\u0131nda Yat\u0131r\u0131mlar\u0131n Kar\u015f\u0131l\u0131kl\u0131 Te\u015fviki ve Korunmas\u0131na \u0130li\u015fkin Anla\u015fman\u0131n' onaylanmas\u0131na ili\u015fkin karar da yay\u0131mland\u0131.\n\nAnla\u015fmaya g\u00f6re iki \u00fclke, ekonomik i\u015f birli\u011fini art\u0131rmak ve ekonomik kaynaklar\u0131n etkin kullan\u0131m\u0131n\u0131 en \u00fcst d\u00fczeye \u00e7\u0131karmak do\u011frultusunda, kendi \u00fclkesinde kar\u015f\u0131 taraf\u0131n yat\u0131r\u0131mc\u0131lar\u0131n\u0131 m\u00fcmk\u00fcn oldu\u011funca te\u015fvik edecek ve yat\u0131r\u0131mlar\u0131n korunmas\u0131na y\u00f6nelik ad\u0131mlar atacak.\n\nMoldova ile sosyal g\u00fcvenlik anla\u015fmas\u0131\n\nKi\u015finev'de 5 May\u0131s 2017'de imzalanan 'T\u00fcrkiye Cumhuriyeti ile Moldova Cumhuriyeti Aras\u0131ndaki Sosyal G\u00fcvenlik Anla\u015fmas\u0131n\u0131n Uygulanmas\u0131na \u0130li\u015fkin \u0130dari Anla\u015fman\u0131n' onaylanmas\u0131na ili\u015fkin karar, Resmi Gazete'de yay\u0131mland\u0131.\n\nAnla\u015fma, malull\u00fck, ya\u015fl\u0131l\u0131k, \u00f6l\u00fcm, i\u015f kazas\u0131 ve meslek hastal\u0131\u011f\u0131 sigortas\u0131ndan hak kazan\u0131lan ayl\u0131klar, i\u015f g\u00f6remezlik \u00f6denekleri, anal\u0131k sigortas\u0131ndan sa\u011flanan yard\u0131mlar, hastal\u0131k sigortas\u0131ndan sa\u011flanan sa\u011fl\u0131k hizmetleri ile di\u011fer sa\u011fl\u0131k yard\u0131mlar\u0131, cenaze \u00f6denekleri, i\u015fsizlik yard\u0131mlar\u0131 gibi konularda uygulanacak mevzuata ili\u015fkin h\u00fck\u00fcmleri i\u00e7eriyor.",
    "keywords": [
        "t\u00fcrkiye",
        "aras\u0131nda",
        "milletleraras\u0131",
        "imzalar",
        "moldova",
        "sahili",
        "zambiya",
        "gazetede",
        "ve",
        "yay\u0131nland\u0131",
        "ile",
        "i\u015f",
        "katar",
        "h\u00fck\u00fcmeti",
        "ili\u015fkin",
        "karar",
        "cumhuriyeti",
        "resmi"
    ],
    "meta_keywords": [
        "Milletleraras\u0131 anla\u015fmalar Resmi Gazete'de yay\u0131nland\u0131"
    ],
    "publish_date": null,
    "summary": "T\u00fcrkiye'nin, Katar, Gine, Fildi\u015fi Sahili, Zambiya ve Moldova ile ayr\u0131 ayr\u0131 imzalad\u0131\u011f\u0131 anla\u015fmalara dair kararlar Resmi Gazete'de yay\u0131mland\u0131.\nDoha'da 2 Aral\u0131k 2015'te imzalanan 'T\u00fcrkiye Cumhuriyeti H\u00fck\u00fcmeti ve Katar Devleti H\u00fck\u00fcmeti Aras\u0131nda Kamu Mali Y\u00f6netiminin Geli\u015ftirilmesi Alan\u0131nda \u0130\u015fbirli\u011fi Hakk\u0131nda Anla\u015fman\u0131n' onaylanmas\u0131na ili\u015fkin karar, Resmi Gazete'de yer ald\u0131.\nBuna g\u00f6re iki \u00fclke, mali y\u00f6netim reformu ve bu ba\u011flamda makro d\u00fczeyde maliye politikalar\u0131n\u0131n tasarlanmas\u0131nda ve uygulanmas\u0131nda ortak deneyimlerden faydalanarak, sonu\u00e7 odakl\u0131 b\u00fct\u00e7eleme ve di\u011fer hususlar da dahil olmak \u00fczere, b\u00fct\u00e7e haz\u0131rlama ve uygulama mekanizmalar\u0131n\u0131n geli\u015ftirilmesi alan\u0131nda i\u015f birli\u011fi yapacak.\nAnla\u015fma, kamu maliyesi hakk\u0131nda ara\u015ft\u0131rma ve \u00e7al\u0131\u015fmalar yap\u0131lmas\u0131, iki \u00fclkenin ilgili bakanl\u0131klar\u0131 aras\u0131nda daha \u00f6nce yap\u0131lm\u0131\u015f anla\u015fmalara y\u00f6nelik uygulama programlar\u0131n\u0131n incelenmesi, geli\u015ftirilmesi ve iyile\u015ftirilmesi, kamu mali y\u00f6netimine ili\u015fkin deneyim ve bilgi payla\u015f\u0131m\u0131, e\u011fitim olanaklar\u0131n\u0131n sa\u011flanmas\u0131 ve \u0130slam Kalk\u0131nma Bankas\u0131 kapsam\u0131nda T\u00fcrkiye- Katar kararlar\u0131n\u0131n desteklenmesi alanlar\u0131nda i\u015f birli\u011fini kaps\u0131yor.\nGine ile askeri e\u011fitim alan\u0131nda i\u015f birli\u011fiResmi Gazete'de ayr\u0131ca, 3 Mart 2016'da Konakri'de imzalanan 'T\u00fcrkiye Cumhuriyeti H\u00fck\u00fcmeti ile Gine Cumhuriyeti H\u00fck\u00fcmeti Aras\u0131nda Askeri E\u011fitim \u0130\u015f Birli\u011fi Anla\u015fmas\u0131n\u0131n' onaylanmas\u0131na ili\u015fkin karar da yay\u0131mland\u0131.\n\u0130ki \u00fclke aras\u0131nda askeri e\u011fitim alan\u0131ndaki i\u015f birli\u011fi mekanizmalar\u0131n\u0131n tesis edilmesini ama\u00e7layan anla\u015fmaya g\u00f6re, harp akademileri, askeri t\u0131p akademisi ve askeri haritac\u0131l\u0131k okullar\u0131nda, kuvvetlere ba\u011fl\u0131 okullarda, jandarma ve sahil g\u00fcvenlik te\u015fkilatlar\u0131nda, birlik, karargah ve kurumlarda verilen e\u011fitimler gibi alanlara y\u00f6nelik olarak \u00e7e\u015fitli i\u015f birli\u011fi faaliyetleri d\u00fczenlenecek.\nFildi\u015fi Sahili ile \u00e7ifte vergilendirmeyi \u00f6nleme anla\u015fmas\u0131Abidjan'da 29 \u015eubat 2016'da imzalanan 'T\u00fcrkiye Cumhuriyeti H\u00fck\u00fcmeti ile Fildi\u015fi Sahili Cumhuriyeti H\u00fck\u00fcmeti Aras\u0131nda Gelir \u00dczerinden Al\u0131nan Vergilerde \u00c7ifte Vergilendirmeyi \u00d6nleme ve Vergi Ka\u00e7ak\u00e7\u0131l\u0131\u011f\u0131na Engel Olma Anla\u015fmas\u0131 ve Eki Protokol\u00fcn' onaylanmas\u0131 hakk\u0131ndaki karar da Resmi Gazete'de yer ald\u0131.\nTaraf devletlerden birinin veya her kisinin mukimi olan ki\u015filere uygulanacak anla\u015fma, gelir \u00fczerinden al\u0131nan vergilerde \u00e7ifte vergilendirmeyi \u00f6nleme ve vergi ka\u00e7ak\u00e7\u0131l\u0131\u011f\u0131na engel olmaya y\u00f6nelik olarak, mukim, i\u015f yeri, gayrimenkul varl\u0131klardan elde edilen gelir, ticari kazan\u00e7lar, deniz, hava ve kara ta\u015f\u0131mac\u0131l\u0131\u011f\u0131, ba\u011f\u0131ml\u0131 te\u015febb\u00fcsler, temett\u00fcler, faiz, kamu hizmeti gibi \u00e7e\u015fitli konularda iki \u00fclkenin mutab\u0131k kald\u0131\u011f\u0131 hususlar\u0131 i\u00e7eriyor.\nZambiya ile yat\u0131r\u0131mlar\u0131n te\u015fviki i\u00e7in anla\u015fmaResmi Gazete'de, 28 Temmuz 2018'de Lusaka'da imzalanan 'T\u00fcrkiye Cumhuriyeti H\u00fck\u00fcmeti ile Zambiya Cumhuriyeti H\u00fck\u00fcmeti Aras\u0131nda Yat\u0131r\u0131mlar\u0131n Kar\u015f\u0131l\u0131kl\u0131 Te\u015fviki ve Korunmas\u0131na \u0130li\u015fkin Anla\u015fman\u0131n' onaylanmas\u0131na ili\u015fkin karar da yay\u0131mland\u0131.\nAnla\u015fmaya g\u00f6re iki \u00fclke, ekonomik i\u015f birli\u011fini art\u0131rmak ve ekonomik kaynaklar\u0131n etkin kullan\u0131m\u0131n\u0131 en \u00fcst d\u00fczeye \u00e7\u0131karmak do\u011frultusunda, kendi \u00fclkesinde kar\u015f\u0131 taraf\u0131n yat\u0131r\u0131mc\u0131lar\u0131n\u0131 m\u00fcmk\u00fcn oldu\u011funca te\u015fvik edecek ve yat\u0131r\u0131mlar\u0131n korunmas\u0131na y\u00f6nelik ad\u0131mlar atacak.\nMoldova ile sosyal g\u00fcvenlik anla\u015fmas\u0131Ki\u015finev'de 5 May\u0131s 2017'de imzalanan 'T\u00fcrkiye Cumhuriyeti ile Moldova Cumhuriyeti Aras\u0131ndaki Sosyal G\u00fcvenlik Anla\u015fmas\u0131n\u0131n Uygulanmas\u0131na \u0130li\u015fkin \u0130dari Anla\u015fman\u0131n' onaylanmas\u0131na ili\u015fkin karar, Resmi Gazete'de yay\u0131mland\u0131.\nAnla\u015fma, malull\u00fck, ya\u015fl\u0131l\u0131k, \u00f6l\u00fcm, i\u015f kazas\u0131 ve meslek hastal\u0131\u011f\u0131 sigortas\u0131ndan hak kazan\u0131lan ayl\u0131klar, i\u015f g\u00f6remezlik \u00f6denekleri, anal\u0131k sigortas\u0131ndan sa\u011flanan yard\u0131mlar, hastal\u0131k sigortas\u0131ndan sa\u011flanan sa\u011fl\u0131k hizmetleri ile di\u011fer sa\u011fl\u0131k yard\u0131mlar\u0131, cenaze \u00f6denekleri, i\u015fsizlik yard\u0131mlar\u0131 gibi konularda uygulanacak mevzuata ili\u015fkin h\u00fck\u00fcmleri i\u00e7eriyor.",
    "article_html": "",
    "meta_description": "T\u00fcrkiye'nin, Katar, Gine, Fildi\u015fi Sahili, Zambiya ve Moldova ile ayr\u0131 ayr\u0131 imzalad\u0131\u011f\u0131 anla\u015fmalara dair kararlar Resmi Gazete'de yay\u0131mland\u0131.",
    "meta_lang": "tr"
}