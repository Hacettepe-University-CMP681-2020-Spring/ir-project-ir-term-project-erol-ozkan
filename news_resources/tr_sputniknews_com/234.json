{
    "article_id": "a67ee7c1b23313768913185aff656242.1590265882.5881824",
    "title": "Ak\u015fener 'siyasetteki en zor g\u00fcn\u00fcn\u00fc' anlatt\u0131",
    "authors": [],
    "canonical_link": "https://tr.sputniknews.com/turkiye/202005231042103922-aksener-siyasetteki-en-zor-gununu-anlatti/",
    "url": "https://tr.sputniknews.com/turkiye/202005231042103922-aksener-siyasetteki-en-zor-gununu-anlatti/",
    "top_img": "https://cdntr1.img.sputniknews.com/images/104123/09/1041230956.jpg",
    "meta_img": "https://cdntr1.img.sputniknews.com/images/104123/09/1041230956.jpg",
    "movies": [],
    "text": "\u0130Y\u0130 Parti Genel Ba\u015fkan\u0131 Meral Ak\u015fener, kat\u0131ld\u0131\u011f\u0131 bir televizyon program\u0131nda 'siyasetteki en zor g\u00fcn\u00fcn\u00fc' anlatt\u0131. Ak\u015fener, \"Siyasetteki en zor g\u00fcn\u00fcm, 'Kara g\u00fcn' dedi\u011fim 16 Nisan 2017 referandum gecesidir. 28 \u015eubat'\u0131, 7 Haziran'\u0131 da ya\u015fad\u0131m. \u0130ftiralarla da \u00e7ok kar\u015f\u0131la\u015ft\u0131m ama. O gece benim i\u00e7in ba\u015fkayd\u0131. Kara g\u00fcnd\u00fc\" dedi.\n\n\u0130Y\u0130 Parti Genel Ba\u015fkan\u0131 Meral Ak\u015fener, Halk TV\u2019de yay\u0131nlanan 'Liderler ile Bayram Sohbetleri' program\u0131na kat\u0131ld\u0131. Burada \u00d6zlem G\u00fcrses'in sorular\u0131n\u0131 yan\u0131tlayan Ak\u015fener, \u00e7ocuklu\u011funa, ailesine ve evlili\u011fine dair an\u0131lar\u0131n\u0131 anlatt\u0131.\n\n\"Eskiden sayg\u0131 vard\u0131. Kimse kimseye inanc\u0131n\u0131 dayatmazd\u0131. Dindar\u0131n da daha sek\u00fclerin de milli bayramlara kar\u015f\u0131 derin bir sayg\u0131s\u0131 vard\u0131. Benim babam\u0131n babas\u0131 Rumeli\u2019nin derin m\u00fcderrislerinden biriydi\" diyen Ak\u015fener, devam\u0131nda \u015funlar\u0131 kaydetti:\n\n\"Ben de insan olarak dindar olmaya gayret eden biriyim. Bize ilk vasiyet edilen \u015fu: 'Hocalar\u0131n aleyhinde konu\u015fmay\u0131n, pe\u015finden de gitmeyin.' Ben tarih\u00e7iyim, ilahiyat e\u011fitimi almad\u0131m. Herkesin kendi i\u015fini yapt\u0131\u011f\u0131 bir T\u00fcrkiye\u2019ye ihtiyac\u0131m\u0131z var. Laiklik ilkesini din adamlar\u0131, siyaset\u00e7iler tart\u0131\u015f\u0131r da hukuk\u00e7ular tart\u0131\u015fmaz. Asl\u0131nda bu hukuki bir kavramd\u0131r. Laikli\u011fin olmad\u0131\u011f\u0131 bir demokrasiyi g\u00f6t\u00fcremezsiniz. Bug\u00fcn\u00fcn siyasetine bakt\u0131\u011f\u0131m\u0131zda kavramlar eskiden de i\u00e7i bo\u015falt\u0131l\u0131rd\u0131 ama naif bir \u015fekilde yap\u0131l\u0131rd\u0131. \u015eimdi \u00e7ok \u00e7irkin bir \u015fekilde yap\u0131l\u0131yor. B\u00f6yle bir sistemde konfor alan\u0131n\u0131 belli siyaset\u00e7ilerin b\u0131rakmad\u0131\u011f\u0131n\u0131 g\u00f6rd\u00fck.\"\n\nAk\u015fener'in a\u00e7\u0131klamalar\u0131nda \u015funlar \u00f6ne \u00e7\u0131kt\u0131:\n\n'Hi\u00e7 beklemedi\u011fim bir tav\u0131rla kar\u015f\u0131la\u015ft\u0131m'\n\nGeldi bir pandemi ba\u015f\u0131m\u0131za buralar kapand\u0131k. \u0130nsan oldu\u011fumuzu hat\u0131rlad\u0131, tabiat\u0131 hat\u0131rlad\u0131k. Sosyal mesafenin zorunlu olmas\u0131yla o s\u0131cakl\u0131\u011f\u0131n ne kadar de\u011ferli oldu\u011funu \u00f6\u011frendik. Fakat bizim bunlar\u0131 ne kadar s\u0131radanla\u015ft\u0131\u011f\u0131m\u0131z\u0131 \u00f6\u011frendik. Londra\u2019dan bizim ekonomimize sald\u0131r\u0131 var diyorlar. Bunun \u00f6n\u00fcne birlik ve beraberlikle ge\u00e7ebiliriz. Ben bir memleket masas\u0131 kural\u0131m, ister tek tek ister s\u0131rayla o foto\u011fraf\u0131 t\u00fcm d\u00fcnyaya g\u00f6sterelim. Hi\u00e7 beklemedi\u011fim bir tav\u0131rla kar\u015f\u0131la\u015ft\u0131m. Say\u0131n Bah\u00e7elinin tutumunu ve AK Parti ad\u0131na say\u0131n \u00d6mer \u00c7elik\u2019in a\u00e7\u0131klamalar\u0131ndan g\u00f6rd\u00fcm ki konforlar\u0131ndan \u00e7ok memnunlar. \u00c7ok \u00e7irkin s\u00f6zlerle bir tav\u0131r kondu.\n\n'\u00dclkenin 15 Temmuz noktas\u0131na gelmesinde siyasilerin katk\u0131s\u0131 sorgulanmal\u0131'\n\n15 Temmuz gecesi bu millet bu devleti hem k\u00f6pr\u00fcden hem de sokaktan toplad\u0131. O devletin o hale d\u00fc\u015fmesine sebep olan t\u00fcm siyasilerin \u00fclkenin bu noktaya geli\u015finde ne katk\u0131 verdi\u011fini sorgulamam\u0131z gereken bir noktaday\u0131z. 15 Temmuz\u2019da \u015fehit olan, gazi olanlar\u0131n ailelerin ruhlar\u0131 s\u0131zl\u0131yordur bu s\u00f6zler y\u00fcz\u00fcnden.\n\n'E\u015fimle zor evlendik'\n\nBenim babam 60 ihtilaline kadar pa\u015fac\u0131yd\u0131. 60 ihtilalinden sonra T\u00fcrke\u015f\u00e7i oldu. Hep T\u00fcrk milliyet\u00e7ili\u011fi hassasiyeti olan bir aileydi. Ben \u00f6\u011fretmen olaca\u011f\u0131ma karar verdim. Yat\u0131l\u0131 okul s\u0131nav\u0131na girece\u011fim. Babam 'Tamam' dedi, a\u011fabeyim 'Ben Kilis\u2019e gidece\u011fim' dedi. Ben a\u011fabeyimi ikna ettim, ilk s\u0131nav\u0131 kazand\u0131m, sonra m\u00fclakata a\u011fabeyimle birlikte gittik. Evlili\u011fimde de kendi tercihimi yapt\u0131m. A\u011fabeyim, e\u015fimi \u00e7ok sevmi\u015fti. Benim i\u00e7in 'Akraba d\u0131\u015f\u0131nda evlenen ilk k\u0131z \u00e7ocu\u011fu' derler. Biraz zor evlendik, e\u015fim o zamanlar solcuydu, a\u011fabeyim MHP il ba\u015fkan\u0131yd\u0131. E\u015fimin babas\u0131 o d\u00f6nem CHP\u2019de delegeydi. Fakat \u00e7ok b\u00fcy\u00fck fedakarl\u0131k yapt\u0131\u011f\u0131m\u0131 s\u00f6yleyebilirim. Tuncerler CHP\u2019yi daha geride bulurlard\u0131. Biz konu\u015ftuk, evlendik. Konu\u015ftu\u011funuzda orta yolu bulursunuz.\n\n'Cumhuriyet projesinin eseriyiz'\n\nBir k\u00f6yde do\u011facaks\u0131n\u0131z, 3 s\u0131n\u0131f birlikte okuyacaks\u0131n\u0131z, \u00f6yle bir s\u0131navdan ge\u00e7eceksiniz ki \u00fcniversiteden mezun olup akademisyen olacaks\u0131n\u0131z. Bu imkan\u0131 bana veren bu Cumhuriyet. Bu sistemin i\u00e7inde Say\u0131n Emine Erdo\u011fan\u2019\u0131n da say\u0131n Hayrunisa G\u00fcl\u2019\u00fcn de, say\u0131n Selvi K\u0131l\u0131\u00e7daro\u011flu da bu Cumhuriyet projesinin eseriyiz. Bug\u00fcn T\u00fcrkiye\u2019de s\u00f6z\u00fcn\u00fc s\u00f6yleyen insanlarsak bu Cumhuriyet projesinin sayesinde.\n\n'K\u0131z \u00e7ocuklar\u0131yla \u00e7ok ilgiliyim'\n\nK\u0131z \u00e7ocuklar\u0131yla \u00e7ok ilgiliyim. Kendi ye\u011fenlerimden \u00f6rnek verebilirim. A\u011fabeyimin bir k\u0131z\u0131 tarih mezunu, bir k\u0131z\u0131 Marmara\u2019da ilahiyat okudu, yard\u0131mc\u0131 do\u00e7ent oldu, bir di\u011feri, \u00f6zel bir \u015firkette \u00f6nemli bir pozisyonda g\u00f6rev yap\u0131yor.\n\n'Babam \u00e7ok entelekt\u00fcel biriydi'\n\nBiz siyasi bir aileydik. Babam ilgin\u00e7 bir insand\u0131. Annem inan\u0131lmaz disiplinli sert bir kad\u0131nd\u0131. Biz misafirli\u011fe giderdik, katiyen sofraya oturmayacaks\u0131n diye tembih ederdi. E\u011fer yeme\u011fe davetliyseniz, yemek yediyseniz bula\u015f\u0131\u011f\u0131 siz y\u0131kayacaks\u0131n\u0131z. Babam \u00e7ok entelekt\u00fcel biriydi. Ben T\u00fcrk klasikleri babam\u0131n sesinden dinledim. \u00c7ok yak\u0131\u015f\u0131kl\u0131 bir insand\u0131. Lisede okurken her cumartesi beni pastaneye g\u00f6t\u00fcr\u00fcr, birlikte spangle yerdik. Babama hayat\u0131n anlam\u0131n\u0131 sordum. \u00d6nce do\u011fars\u0131n, sonra \u015fansl\u0131ysan okursun, sonra \u00e7ocu\u011fun i\u00e7in ya\u015fars\u0131n derdi. Ben evlenece\u011fimi s\u00f6yledi\u011fimde babam \u00e7ok \u015fa\u015f\u0131rm\u0131\u015ft\u0131, benden beklemiyordu. Kendi babas\u0131 \u00fcniversite mezunu. Babam ortaokulu bitirdi\u011fi sene dedem \u00f6lm\u00fc\u015f sonra okulu b\u0131rakmak zorunda kalm\u0131\u015f. Benim imzam\u0131 babam bulmu\u015ftu ama \u00f6\u011fretmen olmama ra\u011fmen berbat bir el yaz\u0131m vard\u0131.\n\n'Siyasetteki en zor g\u00fcn\u00fcm, kara g\u00fcn dedi\u011fim 16 Nisan 2017 referandum gecesidir'\n\nSiyasetteki en zor g\u00fcn\u00fcm, 'Kara g\u00fcn' dedi\u011fim 16 Nisan 2017 referandum gecesidir. 28 \u015eubat'\u0131, 7 Haziran'\u0131 da ya\u015fad\u0131m. \u0130ftiralarla da \u00e7ok kar\u015f\u0131la\u015ft\u0131m ama. O gece benim i\u00e7in ba\u015fkayd\u0131. Kara g\u00fcnd\u00fc. Bir kara g\u00fcn olarak tan\u0131mlama nedenim ise sizler i\u00e7in. Bug\u00fcne bak\u0131nca ke\u015fke ben haks\u0131z \u00e7\u0131ksayd\u0131m diyorum ama hakl\u0131 \u00e7\u0131kt\u0131m...\n\n'Ma\u011fduriyet olu\u015fturmay\u0131 isterdim ama yapam\u0131yorum'\n\nSay\u0131n Erdo\u011fan bir \u015fiir okudu, hapse girdi, hepimiz arkas\u0131nda durduk; bitmeyen senfoni\u2026. Ma\u011fduriyet olu\u015fturmay\u0131 isterdim ama yapam\u0131yorum. Ma\u011fduriyet siyaseti bitmeyen senfoni durumunda. A\u011flar\u0131m ama genellikle ba\u015fkas\u0131n\u0131n ac\u0131s\u0131 i\u00e7in a\u011flar\u0131m. G\u00f6zya\u015f\u0131ndan hi\u00e7 utanmam. T\u00fcrkiye\u2019de bir siyasi partinin ilk kurucu genel ba\u015fkan\u0131 benim. O zamanlar liderden kokuyorum durumu daha azd\u0131. Bu her parti i\u00e7in ge\u00e7erliydi. \u015eimdi biraz sanki siyaset\u00e7iler sorumluluktan ka\u00e7mak i\u00e7in de g\u00fcler y\u00fczl\u00fc olmaktan vazge\u00e7iyorlar.\n\n'Biz d\u00fc\u015fman de\u011filiz'",
    "keywords": [
        "\u00e7ok",
        "siyasetteki",
        "bu",
        "ak\u015fener",
        "g\u00fcn\u00fcn\u00fc",
        "i\u00e7in",
        "bir",
        "anlatt\u0131",
        "kara",
        "da",
        "ben",
        "babam",
        "zor",
        "en",
        "ama"
    ],
    "meta_keywords": [
        "Meral Ak\u015fener kimdir",
        "Meral Ak\u015fener'in e\u015fi",
        "Meral Ak\u015fener'in hayat\u0131",
        "Meral Ak\u015fener'in bilinmeyenleri",
        "Meral Ak\u015fener kariyeri",
        "Meral Ak\u015fener MHP'den neden ayr\u0131ld\u0131",
        "Meral Ak\u015fener'in ailesi"
    ],
    "publish_date": null,
    "summary": "\u0130Y\u0130 Parti Genel Ba\u015fkan\u0131 Meral Ak\u015fener, kat\u0131ld\u0131\u011f\u0131 bir televizyon program\u0131nda 'siyasetteki en zor g\u00fcn\u00fcn\u00fc' anlatt\u0131.\nAk\u015fener, \"Siyasetteki en zor g\u00fcn\u00fcm, 'Kara g\u00fcn' dedi\u011fim 16 Nisan 2017 referandum gecesidir.\n\u0130ftiralarla da \u00e7ok kar\u015f\u0131la\u015ft\u0131m ama.\nKara g\u00fcnd\u00fc\" dedi.\n\u0130Y\u0130 Parti Genel Ba\u015fkan\u0131 Meral Ak\u015fener, Halk TV\u2019de yay\u0131nlanan 'Liderler ile Bayram Sohbetleri' program\u0131na kat\u0131ld\u0131.\nBurada \u00d6zlem G\u00fcrses'in sorular\u0131n\u0131 yan\u0131tlayan Ak\u015fener, \u00e7ocuklu\u011funa, ailesine ve evlili\u011fine dair an\u0131lar\u0131n\u0131 anlatt\u0131.\nDindar\u0131n da daha sek\u00fclerin de milli bayramlara kar\u015f\u0131 derin bir sayg\u0131s\u0131 vard\u0131.\nBenim babam\u0131n babas\u0131 Rumeli\u2019nin derin m\u00fcderrislerinden biriydi\" diyen Ak\u015fener, devam\u0131nda \u015funlar\u0131 kaydetti:\"Ben de insan olarak dindar olmaya gayret eden biriyim.\nBize ilk vasiyet edilen \u015fu: 'Hocalar\u0131n aleyhinde konu\u015fmay\u0131n, pe\u015finden de gitmeyin.'\nBen tarih\u00e7iyim, ilahiyat e\u011fitimi almad\u0131m.\nHerkesin kendi i\u015fini yapt\u0131\u011f\u0131 bir T\u00fcrkiye\u2019ye ihtiyac\u0131m\u0131z var.\nLaiklik ilkesini din adamlar\u0131, siyaset\u00e7iler tart\u0131\u015f\u0131r da hukuk\u00e7ular tart\u0131\u015fmaz.\nAsl\u0131nda bu hukuki bir kavramd\u0131r.\nBug\u00fcn\u00fcn siyasetine bakt\u0131\u011f\u0131m\u0131zda kavramlar eskiden de i\u00e7i bo\u015falt\u0131l\u0131rd\u0131 ama naif bir \u015fekilde yap\u0131l\u0131rd\u0131.\n\u015eimdi \u00e7ok \u00e7irkin bir \u015fekilde yap\u0131l\u0131yor.\nB\u00f6yle bir sistemde konfor alan\u0131n\u0131 belli siyaset\u00e7ilerin b\u0131rakmad\u0131\u011f\u0131n\u0131 g\u00f6rd\u00fck.\"\nAk\u015fener'in a\u00e7\u0131klamalar\u0131nda \u015funlar \u00f6ne \u00e7\u0131kt\u0131:'Hi\u00e7 beklemedi\u011fim bir tav\u0131rla kar\u015f\u0131la\u015ft\u0131m'Geldi bir pandemi ba\u015f\u0131m\u0131za buralar kapand\u0131k.\nSosyal mesafenin zorunlu olmas\u0131yla o s\u0131cakl\u0131\u011f\u0131n ne kadar de\u011ferli oldu\u011funu \u00f6\u011frendik.\nBen bir memleket masas\u0131 kural\u0131m, ister tek tek ister s\u0131rayla o foto\u011fraf\u0131 t\u00fcm d\u00fcnyaya g\u00f6sterelim.\nSay\u0131n Bah\u00e7elinin tutumunu ve AK Parti ad\u0131na say\u0131n \u00d6mer \u00c7elik\u2019in a\u00e7\u0131klamalar\u0131ndan g\u00f6rd\u00fcm ki konforlar\u0131ndan \u00e7ok memnunlar.\n\u00c7ok \u00e7irkin s\u00f6zlerle bir tav\u0131r kondu.\n'\u00dclkenin 15 Temmuz noktas\u0131na gelmesinde siyasilerin katk\u0131s\u0131 sorgulanmal\u0131'15 Temmuz gecesi bu millet bu devleti hem k\u00f6pr\u00fcden hem de sokaktan toplad\u0131.\nO devletin o hale d\u00fc\u015fmesine sebep olan t\u00fcm siyasilerin \u00fclkenin bu noktaya geli\u015finde ne katk\u0131 verdi\u011fini sorgulamam\u0131z gereken bir noktaday\u0131z.\n15 Temmuz\u2019da \u015fehit olan, gazi olanlar\u0131n ailelerin ruhlar\u0131 s\u0131zl\u0131yordur bu s\u00f6zler y\u00fcz\u00fcnden.\n'E\u015fimle zor evlendik'Benim babam 60 ihtilaline kadar pa\u015fac\u0131yd\u0131.\nBabam 'Tamam' dedi, a\u011fabeyim 'Ben Kilis\u2019e gidece\u011fim' dedi.\nBen a\u011fabeyimi ikna ettim, ilk s\u0131nav\u0131 kazand\u0131m, sonra m\u00fclakata a\u011fabeyimle birlikte gittik.\nBiraz zor evlendik, e\u015fim o zamanlar solcuydu, a\u011fabeyim MHP il ba\u015fkan\u0131yd\u0131.\n'Cumhuriyet projesinin eseriyiz'Bir k\u00f6yde do\u011facaks\u0131n\u0131z, 3 s\u0131n\u0131f birlikte okuyacaks\u0131n\u0131z, \u00f6yle bir s\u0131navdan ge\u00e7eceksiniz ki \u00fcniversiteden mezun olup akademisyen olacaks\u0131n\u0131z.\nBu imkan\u0131 bana veren bu Cumhuriyet.\nBu sistemin i\u00e7inde Say\u0131n Emine Erdo\u011fan\u2019\u0131n da say\u0131n Hayrunisa G\u00fcl\u2019\u00fcn de, say\u0131n Selvi K\u0131l\u0131\u00e7daro\u011flu da bu Cumhuriyet projesinin eseriyiz.\n'K\u0131z \u00e7ocuklar\u0131yla \u00e7ok ilgiliyim'K\u0131z \u00e7ocuklar\u0131yla \u00e7ok ilgiliyim.\nA\u011fabeyimin bir k\u0131z\u0131 tarih mezunu, bir k\u0131z\u0131 Marmara\u2019da ilahiyat okudu, yard\u0131mc\u0131 do\u00e7ent oldu, bir di\u011feri, \u00f6zel bir \u015firkette \u00f6nemli bir pozisyonda g\u00f6rev yap\u0131yor.\n'Babam \u00e7ok entelekt\u00fcel biriydi'Biz siyasi bir aileydik.\nBabam ilgin\u00e7 bir insand\u0131.\nBabam \u00e7ok entelekt\u00fcel biriydi.\n\u00c7ok yak\u0131\u015f\u0131kl\u0131 bir insand\u0131.\n\u00d6nce do\u011fars\u0131n, sonra \u015fansl\u0131ysan okursun, sonra \u00e7ocu\u011fun i\u00e7in ya\u015fars\u0131n derdi.\nBen evlenece\u011fimi s\u00f6yledi\u011fimde babam \u00e7ok \u015fa\u015f\u0131rm\u0131\u015ft\u0131, benden beklemiyordu.\nBabam ortaokulu bitirdi\u011fi sene dedem \u00f6lm\u00fc\u015f sonra okulu b\u0131rakmak zorunda kalm\u0131\u015f.\nBenim imzam\u0131 babam bulmu\u015ftu ama \u00f6\u011fretmen olmama ra\u011fmen berbat bir el yaz\u0131m vard\u0131.\n'Siyasetteki en zor g\u00fcn\u00fcm, kara g\u00fcn dedi\u011fim 16 Nisan 2017 referandum gecesidir'Siyasetteki en zor g\u00fcn\u00fcm, 'Kara g\u00fcn' dedi\u011fim 16 Nisan 2017 referandum gecesidir.\n\u0130ftiralarla da \u00e7ok kar\u015f\u0131la\u015ft\u0131m ama.\nKara g\u00fcnd\u00fc.\nBir kara g\u00fcn olarak tan\u0131mlama nedenim ise sizler i\u00e7in.\nBug\u00fcne bak\u0131nca ke\u015fke ben haks\u0131z \u00e7\u0131ksayd\u0131m diyorum ama hakl\u0131 \u00e7\u0131kt\u0131m...'Ma\u011fduriyet olu\u015fturmay\u0131 isterdim ama yapam\u0131yorum'Say\u0131n Erdo\u011fan bir \u015fiir okudu, hapse girdi, hepimiz arkas\u0131nda durduk; bitmeyen senfoni\u2026.\nA\u011flar\u0131m ama genellikle ba\u015fkas\u0131n\u0131n ac\u0131s\u0131 i\u00e7in a\u011flar\u0131m.\nT\u00fcrkiye\u2019de bir siyasi partinin ilk kurucu genel ba\u015fkan\u0131 benim.\nBu her parti i\u00e7in ge\u00e7erliydi.\n\u015eimdi biraz sanki siyaset\u00e7iler sorumluluktan ka\u00e7mak i\u00e7in de g\u00fcler y\u00fczl\u00fc olmaktan vazge\u00e7iyorlar.",
    "article_html": "",
    "meta_description": "\u0130Y\u0130 Parti Genel Ba\u015fkan\u0131 Meral Ak\u015fener, kat\u0131ld\u0131\u011f\u0131 bir televizyon program\u0131nda 'siyasetteki en zor g\u00fcn\u00fcn\u00fc' anlatt\u0131. Ak\u015fener, \"Siyasetteki en zor g\u00fcn\u00fcm, 'Kara g\u00fcn' dedi\u011fim...",
    "meta_lang": "tr"
}