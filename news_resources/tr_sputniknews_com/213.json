{
    "article_id": "ab8ac52ca38f72011b4bb45f1c96bcf9.1590265857.5186183",
    "title": "Rusya, hipersonik f\u00fczeleri tespit edebilen radar istasyonlar\u0131n\u0131 d\u0131\u015f pazara sunmaya haz\u0131rlan\u0131yor",
    "authors": [],
    "canonical_link": "https://tr.sputniknews.com/savunma/202005221042095142-rusya-hipersonik-fuzeleri-tespit-edebilen-radar-istasyonlarini-dis-pazara-sunmaya-hazirlaniyor/",
    "url": "https://tr.sputniknews.com/savunma/202005221042095142-rusya-hipersonik-fuzeleri-tespit-edebilen-radar-istasyonlarini-dis-pazara-sunmaya-hazirlaniyor/",
    "top_img": "https://cdntr1.img.sputniknews.com/images/104027/08/1040270886.jpg",
    "meta_img": "https://cdntr1.img.sputniknews.com/images/104027/08/1040270886.jpg",
    "movies": [],
    "text": "Rusya\u2019n\u0131n, yeni geli\u015ftirdi\u011fi 59H6-TE \u00fc\u00e7 eksenli mobil radar istasyonunu di\u011fer \u00fclkelere satmaya haz\u0131rland\u0131\u011f\u0131 belirtildi.\n\nRusya devlet savunma sanayi \u015firketi Rostec b\u00fcnyesindeki silah ihracat \u015firketi Rosoboronexport\u2019an yap\u0131lan a\u00e7\u0131klamada, Rusya\u2019n\u0131n JSC Federal Ara\u015ft\u0131rma ve \u00dcretim Merkezi - Nijniy Novgorod Radyo M\u00fchendisli\u011fi Ara\u015ft\u0131rma Enstit\u00fcs\u00fc taraf\u0131ndan geli\u015ftirilen 59H6-TE \u00fc\u00e7 eksenli mobil radar istasyonunu di\u011fer \u00fclkelere satmaya haz\u0131r oldu\u011fu belirtildi.\n\nDijital sinyal i\u015fleme ve sinyal ko\u015fulland\u0131rma ile modern yerli bile\u015fenler baz\u0131nda geli\u015ftirilen 59H6-TE, y\u00fcksek parazit direncine sahip. Hipersonik hedefler de dahil olmak \u00fczere t\u00fcm aerodinamik ve balistik nesneleri etkili bir \u015fekilde tespit edebilen radar, uluslararas\u0131 radar tan\u0131ma sistemleri Mk-XA ve ATC RBS taraf\u0131ndan alg\u0131lanan hava nesnelerinin tan\u0131nmas\u0131 i\u00e7in gereken ekipmanlar\u0131 da bar\u0131nd\u0131r\u0131yor.\n\nRosoboronexport\u2019un Ba\u015fkan\u0131 Aleksandr Miheyev yapt\u0131\u011f\u0131 a\u00e7\u0131klamada, \u201cRadar\u0131n ihracat versiyonunu geli\u015ftirirken, hava savunma ara\u00e7lar\u0131n\u0131n devletlerin g\u00fcvenli\u011fini sa\u011flamada artan \u00f6nemi ve yabanc\u0131 m\u00fc\u015fterilerin hava savunma birimleri ve birimlerin istihbarat yeteneklerini art\u0131rma talebi dikkate al\u0131nd\u0131\u201d dedi.\n\nHava nesnelerinin menzili, azimutu ve y\u00fcksekli\u011finin \u00f6l\u00e7\u00fclmesini sa\u011flayan radar, saatte 8 bin km\u2019ye kadar h\u0131z, 450 km\u2019ye kadar uzakl\u0131k ve 200 km'ye kadar y\u00fckseklikte u\u00e7an hedefleri tespit edebiliyor.\n\nMiheyev, g\u00fcn\u00fcm\u00fcz ko\u015fullar\u0131nda hipersonik teknolojilere duyulan ihtiya\u00e7 nedeniyle 59N6-TE radarlar\u0131n\u0131n pazar segmentinde en \u00fcst s\u0131ralarda yer alaca\u011f\u0131n\u0131 belirterek \u201cAsya-Pasifik b\u00f6lgesi, Orta Do\u011fu ve Kuzey Afrika \u00fclkelerinde yeni radar istasyonu i\u00e7in y\u00fcksek talep bekliyoruz\u201d ifadelerini kulland\u0131.\n\nDaha \u00f6nce, 17 May\u0131s\u2019ta Rostec b\u00fcnyesindeki Roselektronika Holding, askeri ekipman\u0131 tespit mesafesini karl\u0131 arazide 3.5 ila 4 kat azaltan radyo emici bir malzeme geli\u015ftirdi\u011fini duyurmu\u015ftu.\n\nRadyo emici materyal, y\u00fczde 0.5'lik bir yans\u0131ma katsay\u0131s\u0131na sahip, yani radar\u0131n elektromanyetik radyasyonunu y\u00fczde 99.5 oran\u0131nda emiyor, yans\u0131yan dalga radar\u0131n maskelenmi\u015f nesneyi tan\u0131mlamas\u0131na ve tan\u0131mas\u0131na izin vermiyor.",
    "keywords": [
        "kadar",
        "hava",
        "hipersonik",
        "tespit",
        "f\u00fczeleri",
        "kmye",
        "savunma",
        "istasyonlar\u0131n\u0131",
        "sunmaya",
        "rusya",
        "edebilen",
        "ve",
        "pazara",
        "bir",
        "59h6te",
        "radar",
        "radar\u0131n",
        "haz\u0131rlan\u0131yor"
    ],
    "meta_keywords": [
        "Rusya",
        "Rosoboronexport",
        "hipersonik f\u00fcze",
        "radar"
    ],
    "publish_date": null,
    "summary": "Rusya\u2019n\u0131n, yeni geli\u015ftirdi\u011fi 59H6-TE \u00fc\u00e7 eksenli mobil radar istasyonunu di\u011fer \u00fclkelere satmaya haz\u0131rland\u0131\u011f\u0131 belirtildi.\nRusya devlet savunma sanayi \u015firketi Rostec b\u00fcnyesindeki silah ihracat \u015firketi Rosoboronexport\u2019an yap\u0131lan a\u00e7\u0131klamada, Rusya\u2019n\u0131n JSC Federal Ara\u015ft\u0131rma ve \u00dcretim Merkezi - Nijniy Novgorod Radyo M\u00fchendisli\u011fi Ara\u015ft\u0131rma Enstit\u00fcs\u00fc taraf\u0131ndan geli\u015ftirilen 59H6-TE \u00fc\u00e7 eksenli mobil radar istasyonunu di\u011fer \u00fclkelere satmaya haz\u0131r oldu\u011fu belirtildi.\nDijital sinyal i\u015fleme ve sinyal ko\u015fulland\u0131rma ile modern yerli bile\u015fenler baz\u0131nda geli\u015ftirilen 59H6-TE, y\u00fcksek parazit direncine sahip.\nHipersonik hedefler de dahil olmak \u00fczere t\u00fcm aerodinamik ve balistik nesneleri etkili bir \u015fekilde tespit edebilen radar, uluslararas\u0131 radar tan\u0131ma sistemleri Mk-XA ve ATC RBS taraf\u0131ndan alg\u0131lanan hava nesnelerinin tan\u0131nmas\u0131 i\u00e7in gereken ekipmanlar\u0131 da bar\u0131nd\u0131r\u0131yor.\nRosoboronexport\u2019un Ba\u015fkan\u0131 Aleksandr Miheyev yapt\u0131\u011f\u0131 a\u00e7\u0131klamada, \u201cRadar\u0131n ihracat versiyonunu geli\u015ftirirken, hava savunma ara\u00e7lar\u0131n\u0131n devletlerin g\u00fcvenli\u011fini sa\u011flamada artan \u00f6nemi ve yabanc\u0131 m\u00fc\u015fterilerin hava savunma birimleri ve birimlerin istihbarat yeteneklerini art\u0131rma talebi dikkate al\u0131nd\u0131\u201d dedi.\nHava nesnelerinin menzili, azimutu ve y\u00fcksekli\u011finin \u00f6l\u00e7\u00fclmesini sa\u011flayan radar, saatte 8 bin km\u2019ye kadar h\u0131z, 450 km\u2019ye kadar uzakl\u0131k ve 200 km'ye kadar y\u00fckseklikte u\u00e7an hedefleri tespit edebiliyor.\nMiheyev, g\u00fcn\u00fcm\u00fcz ko\u015fullar\u0131nda hipersonik teknolojilere duyulan ihtiya\u00e7 nedeniyle 59N6-TE radarlar\u0131n\u0131n pazar segmentinde en \u00fcst s\u0131ralarda yer alaca\u011f\u0131n\u0131 belirterek \u201cAsya-Pasifik b\u00f6lgesi, Orta Do\u011fu ve Kuzey Afrika \u00fclkelerinde yeni radar istasyonu i\u00e7in y\u00fcksek talep bekliyoruz\u201d ifadelerini kulland\u0131.\nDaha \u00f6nce, 17 May\u0131s\u2019ta Rostec b\u00fcnyesindeki Roselektronika Holding, askeri ekipman\u0131 tespit mesafesini karl\u0131 arazide 3.5 ila 4 kat azaltan radyo emici bir malzeme geli\u015ftirdi\u011fini duyurmu\u015ftu.\nRadyo emici materyal, y\u00fczde 0.5'lik bir yans\u0131ma katsay\u0131s\u0131na sahip, yani radar\u0131n elektromanyetik radyasyonunu y\u00fczde 99.5 oran\u0131nda emiyor, yans\u0131yan dalga radar\u0131n maskelenmi\u015f nesneyi tan\u0131mlamas\u0131na ve tan\u0131mas\u0131na izin vermiyor.",
    "article_html": "",
    "meta_description": "Rusya\u2019n\u0131n, yeni geli\u015ftirdi\u011fi 59H6-TE \u00fc\u00e7 eksenli mobil radar istasyonunu di\u011fer \u00fclkelere satmaya haz\u0131rland\u0131\u011f\u0131 belirtildi.",
    "meta_lang": "tr"
}