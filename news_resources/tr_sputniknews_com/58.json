{
    "article_id": "3044abaef249ac072c01470e42b5a7b9.1590265669.5322764",
    "title": "Venez\u00fcella'da darbe operasyonu \u00fczerinde yakalanan ABD'li para askerler: Maduro'nun kod ad\u0131 'b\u00fcy\u00fck ikramiye'ydi",
    "authors": [],
    "canonical_link": "https://tr.sputniknews.com/guney_amerika/202005201042084272-venezuellada-darbe-operasyonu-uzerinde-yakalanan-abdli-para-askerler-maduronun-kod-adi-buyuk/",
    "url": "https://tr.sputniknews.com/guney_amerika/202005201042084272-venezuellada-darbe-operasyonu-uzerinde-yakalanan-abdli-para-askerler-maduronun-kod-adi-buyuk/",
    "top_img": "https://cdntr1.img.sputniknews.com/images/104198/26/1041982612.jpg",
    "meta_img": "https://cdntr1.img.sputniknews.com/images/104198/26/1041982612.jpg",
    "movies": [],
    "text": "Venez\u00fcella'ya s\u0131zmaya \u00e7al\u0131\u015f\u0131rken yakalanan iki ABD'li paral\u0131 asker, devlet televizyonunda yay\u0131mlanan yeni sorgu g\u00f6r\u00fcnt\u00fclerinde, operasyonun hedefi, yani Maduro i\u00e7in kulland\u0131klar\u0131 kod ad\u0131n\u0131n 'bingo', 'b\u00fcy\u00fck ikramiye' gibi anlamlar\u0131 bulunan 'jackpot' oldu\u011funu s\u00f6yledi.\n\nVenez\u00fcella'ya s\u0131z\u0131p Devlet Ba\u015fkan\u0131 Nicolas Maduro'yu devirme operasyonu y\u00fcr\u00fct\u00fcrken yakalananlar aras\u0131nda bulunan ABD'li \u00f6zel g\u00fcvenlik \u015firketi Silvercorp'tan Luke Denman ile Airan Berry'nin bir kez daha mahkum \u00fcniformas\u0131 giymi\u015f halde sorgulan\u0131rken g\u00f6r\u00fcnt\u00fcleri devlet televizyonunda yay\u0131mland\u0131.\n\nLuke Denman and Airan Berry, the two US veterans captured in the bungled invasion into Venezuela, appear again on state TV, Denman reiterates the plan was to bring Maduro out on a plane pic.twitter.com/QTDgZPLpdf \u2014 Sarah Kinosian (@skinosian) May 18, 2020\n\nABD Ordusu \u00d6zel Kuvvetleri aras\u0131nda yer alan Ye\u015fil Berelilerin eski mensuplar\u0131 Denman ile Berry, yeni sorgu g\u00f6r\u00fcnt\u00fclerinde, operasyonun amac\u0131n\u0131n 'Venez\u00fcella'y\u0131 i\u015fgal, ordu ve polis hedeflerini ele ge\u00e7irmek, g\u00f6revdeki devlet ba\u015fkan\u0131n\u0131 yakalamak' oldu\u011funu tekrarlad\u0131.\n\nABD'li paral\u0131 askerler, operasyonun hedefi yani Maduro i\u00e7in kulland\u0131klar\u0131 kod ad\u0131n\u0131n 'bingo', 'b\u00fcy\u00fck ikramiye' gibi anlamlar\u0131 bulunan 'jackpot' oldu\u011funu ilk kez a\u00e7\u0131klad\u0131.\n\n\ud83c\udfa5#EnVideo|| El Vicepdte. Sectorial para Cultura y Turismo @jorgerpsuv mostr\u00f3 el testimonio del mercenario norteamericano Luke Denman #UnidosEnBatallapic.twitter.com/1WrmJQ6XND \u2014 Gobierno del Distrito Capital (@GobCapital) May 19, 2020\n\nDenman, 'jackpot'un ne anlama geldi\u011finin sorulmas\u0131 \u00fczerine \"Pe\u015finde oldu\u011fumuz ki\u015fi, yani rehine ya da askeri hedef hakk\u0131nda konu\u015furken kulland\u0131\u011f\u0131m\u0131z kelime\" dedi.\n\nOperasyonun sorumlulu\u011funu \u00fcstlenen Silvercorp CEO'su Jordan Goudreau ile s\u00f6zle\u015fme imzalamad\u0131\u011f\u0131n\u0131 s\u00f6yleyen Denman, Goudreau ile ayak\u00fcst\u00fc konu\u015ftuklar\u0131n\u0131, Goudreau'nun kendisine 'Venez\u00fcellal\u0131lar\u0131 e\u011fitmek, Venez\u00fclla'ya girmek ve Maudro'yu u\u00e7a\u011fa bindirmekle' ilgili baz\u0131 mu\u011flak bilgiler verdi\u011fini anlatt\u0131.\n\nOperasyon s\u00f6zle\u015fmesini imzalayan taraf\u0131n ABD'nin deste\u011fiyle tek tarafl\u0131 \u015fekilde kendini devlet ba\u015fkan\u0131 ilan etmi\u015f bulunan Venez\u00fcellal\u0131 muhalif lider Juan Guaido oldu\u011funu aktaran Denman, Guaido'nun imzay\u0131 att\u0131\u011f\u0131n\u0131, ama sonras\u0131nda kendilerine \u00f6deme yapmad\u0131\u011f\u0131n\u0131 dile getirdi.\n\nS\u00f6zle\u015fmeyi inkar eden Guaido'nun Silvercorp ile imzalad\u0131\u011f\u0131 ekim tarihli bir darbe operasyonu anla\u015fmas\u0131, daha \u00f6nce ABD bas\u0131n\u0131nda if\u015fa edilmi\u015fti.\n\nSon olarak NBC\u2019ye konu\u015fan iki paral\u0131 askerin yak\u0131nlar\u0131, Denman ve Berry\u2019nin operasyonun ABD y\u00f6netimi taraf\u0131ndan desteklendi\u011fine inand\u0131r\u0131ld\u0131klar\u0131n\u0131 s\u00f6ylemi\u015fti.",
    "keywords": [
        "yani",
        "b\u00fcy\u00fck",
        "para",
        "denman",
        "bulunan",
        "yakalanan",
        "\u00fczerinde",
        "operasyonun",
        "devlet",
        "ikramiyeydi",
        "oldu\u011funu",
        "ve",
        "kod",
        "ile",
        "maduro",
        "darbe",
        "maduronun",
        "operasyonu",
        "paral\u0131",
        "venez\u00fcellada"
    ],
    "meta_keywords": [
        ""
    ],
    "publish_date": null,
    "summary": "Venez\u00fcella'ya s\u0131zmaya \u00e7al\u0131\u015f\u0131rken yakalanan iki ABD'li paral\u0131 asker, devlet televizyonunda yay\u0131mlanan yeni sorgu g\u00f6r\u00fcnt\u00fclerinde, operasyonun hedefi, yani Maduro i\u00e7in kulland\u0131klar\u0131 kod ad\u0131n\u0131n 'bingo', 'b\u00fcy\u00fck ikramiye' gibi anlamlar\u0131 bulunan 'jackpot' oldu\u011funu s\u00f6yledi.\nVenez\u00fcella'ya s\u0131z\u0131p Devlet Ba\u015fkan\u0131 Nicolas Maduro'yu devirme operasyonu y\u00fcr\u00fct\u00fcrken yakalananlar aras\u0131nda bulunan ABD'li \u00f6zel g\u00fcvenlik \u015firketi Silvercorp'tan Luke Denman ile Airan Berry'nin bir kez daha mahkum \u00fcniformas\u0131 giymi\u015f halde sorgulan\u0131rken g\u00f6r\u00fcnt\u00fcleri devlet televizyonunda yay\u0131mland\u0131.\nLuke Denman and Airan Berry, the two US veterans captured in the bungled invasion into Venezuela, appear again on state TV, Denman reiterates the plan was to bring Maduro out on a plane pic.twitter.com/QTDgZPLpdf \u2014 Sarah Kinosian (@skinosian) May 18, 2020ABD Ordusu \u00d6zel Kuvvetleri aras\u0131nda yer alan Ye\u015fil Berelilerin eski mensuplar\u0131 Denman ile Berry, yeni sorgu g\u00f6r\u00fcnt\u00fclerinde, operasyonun amac\u0131n\u0131n 'Venez\u00fcella'y\u0131 i\u015fgal, ordu ve polis hedeflerini ele ge\u00e7irmek, g\u00f6revdeki devlet ba\u015fkan\u0131n\u0131 yakalamak' oldu\u011funu tekrarlad\u0131.\nABD'li paral\u0131 askerler, operasyonun hedefi yani Maduro i\u00e7in kulland\u0131klar\u0131 kod ad\u0131n\u0131n 'bingo', 'b\u00fcy\u00fck ikramiye' gibi anlamlar\u0131 bulunan 'jackpot' oldu\u011funu ilk kez a\u00e7\u0131klad\u0131.\n\ud83c\udfa5#EnVideo|| El Vicepdte.\nSectorial para Cultura y Turismo @jorgerpsuv mostr\u00f3 el testimonio del mercenario norteamericano Luke Denman #UnidosEnBatallapic.twitter.com/1WrmJQ6XND \u2014 Gobierno del Distrito Capital (@GobCapital) May 19, 2020Denman, 'jackpot'un ne anlama geldi\u011finin sorulmas\u0131 \u00fczerine \"Pe\u015finde oldu\u011fumuz ki\u015fi, yani rehine ya da askeri hedef hakk\u0131nda konu\u015furken kulland\u0131\u011f\u0131m\u0131z kelime\" dedi.\nOperasyonun sorumlulu\u011funu \u00fcstlenen Silvercorp CEO'su Jordan Goudreau ile s\u00f6zle\u015fme imzalamad\u0131\u011f\u0131n\u0131 s\u00f6yleyen Denman, Goudreau ile ayak\u00fcst\u00fc konu\u015ftuklar\u0131n\u0131, Goudreau'nun kendisine 'Venez\u00fcellal\u0131lar\u0131 e\u011fitmek, Venez\u00fclla'ya girmek ve Maudro'yu u\u00e7a\u011fa bindirmekle' ilgili baz\u0131 mu\u011flak bilgiler verdi\u011fini anlatt\u0131.\nOperasyon s\u00f6zle\u015fmesini imzalayan taraf\u0131n ABD'nin deste\u011fiyle tek tarafl\u0131 \u015fekilde kendini devlet ba\u015fkan\u0131 ilan etmi\u015f bulunan Venez\u00fcellal\u0131 muhalif lider Juan Guaido oldu\u011funu aktaran Denman, Guaido'nun imzay\u0131 att\u0131\u011f\u0131n\u0131, ama sonras\u0131nda kendilerine \u00f6deme yapmad\u0131\u011f\u0131n\u0131 dile getirdi.\nS\u00f6zle\u015fmeyi inkar eden Guaido'nun Silvercorp ile imzalad\u0131\u011f\u0131 ekim tarihli bir darbe operasyonu anla\u015fmas\u0131, daha \u00f6nce ABD bas\u0131n\u0131nda if\u015fa edilmi\u015fti.\nSon olarak NBC\u2019ye konu\u015fan iki paral\u0131 askerin yak\u0131nlar\u0131, Denman ve Berry\u2019nin operasyonun ABD y\u00f6netimi taraf\u0131ndan desteklendi\u011fine inand\u0131r\u0131ld\u0131klar\u0131n\u0131 s\u00f6ylemi\u015fti.",
    "article_html": "",
    "meta_description": "Venez\u00fcella'ya s\u0131zmaya \u00e7al\u0131\u015f\u0131rken yakalanan iki ABD'li paral\u0131 asker, devlet televizyonunda yay\u0131mlanan yeni sorgu g\u00f6r\u00fcnt\u00fclerinde, operasyonun hedefi, yani Maduro i\u00e7in...",
    "meta_lang": "tr"
}