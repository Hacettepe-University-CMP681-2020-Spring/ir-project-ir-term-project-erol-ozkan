{
    "article_id": "80a8c0e5692c101ba20af16d327bf00d.1590266142.8140259",
    "title": "\u015earapova, Williams karde\u015fler ve Gigi Hadid ayn\u0131 tenis turnuvas\u0131na kat\u0131lacak",
    "authors": [],
    "canonical_link": "https://tr.sputniknews.com/spor/202004301041943526-sarapova-Williams-kardesler-ve-gigi-hadid-ayni-tenis-turnuvasina-katilacak/",
    "url": "https://tr.sputniknews.com/spor/202004301041943526-sarapova-Williams-kardesler-ve-gigi-hadid-ayni-tenis-turnuvasina-katilacak/",
    "top_img": "https://cdntr1.img.sputniknews.com/images/104194/35/1041943502.jpg",
    "meta_img": "https://cdntr1.img.sputniknews.com/images/104194/35/1041943502.jpg",
    "movies": [],
    "text": "Koronavir\u00fcs nedeniyle karantina tedbirleri s\u00fcrerken, efsane tenis\u00e7iler Mariya \u015earapova, Serena ve Venus Williams\u2019\u0131n yan\u0131 s\u0131ra ABD\u2019li s\u00fcper model Gigi Hadid gibi bir\u00e7ok \u00fcnl\u00fc isim pazar g\u00fcn\u00fc \u00e7evrimi\u00e7i olarak Mario Tennis Aces oyunundaki turnuvada kap\u0131\u015facak. \u015earapova, ABD\u2019li bir di\u011fer model Karlie Kloss\u2019la; Serena Williams da Gigi Hadid\u2019le oynayacak.\n\nKoronavir\u00fcs spor etkinliklerinin bir s\u00fcreli\u011fine ask\u0131ya al\u0131nmas\u0131na neden olsa da, baz\u0131 isimlerin \u00f6n\u00fcne ge\u00e7emedi. D\u00fcnyaca nam salm\u0131\u015f profesyonel 8 profesyonel tenis\u00e7i ve ba\u015fka \u00fcnl\u00fc isimler 3 May\u0131s Pazar g\u00fcn\u00fc Mario Tennis Aces oyun d\u00fcnyas\u0131na girip Nintendo Switch konsollar\u0131yla turnuva performans\u0131 g\u00f6sterecek.\n\nKariyerini sonland\u0131ran Rus tenis\u00e7i Mariya \u015earapova\u2019n\u0131n yan\u0131 s\u0131ra ABD\u2019li \u00fcnl\u00fc tenis\u00e7iler Serena ve Venus Williams, Naomi Osaka, Kei Nishikori \u00e7evrimi\u00e7i olarak \u2018Stay at Home Slam\u2019 isimli bu sanal tenis etkinli\u011finde yer alacak. ABD\u2019li modeller Hailey Bieber ve Gigi Hadid de evlerinden turnuvaya kat\u0131lacak isimler aras\u0131nda.\n\nThe biggest names in tennis are grabbing their virtual rackets for the #StayAtHomeSlam, live on Facebook Gaming this Sunday (May 3), in partnership with @IMGTennis.\n\n\n\nWatch tennis legends like Venus & Serena Williams compete in Mario Tennis Aces for a $1M charity donation! pic.twitter.com/8tVZD4W3cB \u2014 Facebook Gaming #playaparttogether (@FacebookGaming) April 29, 2020\n\nFacebook \u00fczerinden canl\u0131 olarak yay\u0131nlanacak turnuvada kat\u0131l\u0131mc\u0131lara se\u00e7tikleri hay\u0131r kurulu\u015funa ba\u011f\u0131\u015f yapmalar\u0131 i\u00e7in 25 bin dolar verilecek. Turnuvan\u0131n kazanlanlar\u0131na ise 1 milyon dolar daha ba\u011f\u0131\u015f sa\u011flanacak.\n\nIMG taraf\u0131ndan organize edilen etkinlikte, oyunun i\u00e7inde birbiriyle kap\u0131\u015facak isimler \u015f\u00f6yle:\n\nSerena Williams - Gigi Hadid\n\nNaomi Osaka - Hailey Bieber\n\nVenus Williams - JuJu Smith-Schuster\n\nMaria \u015earapova - Karlie Kloss\n\nKei Nishikori - Steve Aoki\n\nMadison Keys - Seal\n\nTaylor Fritz - Addison Rae\n\nKevin Anderson - Ryan Tannehill\n\nKoronavir\u00fcse kar\u015f\u0131 al\u0131nan tedbirler kapsam\u0131nda bir\u00e7ok spor etkinli\u011fi ask\u0131ya al\u0131nd\u0131, ancak oyuncular ve ligler taraftarlarla aray\u0131 a\u00e7mamak i\u00e7in y\u00fczlerini \u00e7evrimi\u00e7i oyunlara \u00e7evirdi.\n\nPremier Lig, Formula 1 ve NBA de internet ortam\u0131nda m\u00fcsabakalar d\u00fczenlemi\u015fti. Ancak bu etkinliklerde profesyonel sporcular, kendi sanal versiyonlar\u0131yla oynam\u0131\u015ft\u0131. Mario Tennis Aces oyununda ise \u00fcnl\u00fc isimler oyun karakteri olarak yer alacak.",
    "keywords": [
        "karde\u015fler",
        "\u00fcnl\u00fc",
        "aces",
        "mario",
        "isimler",
        "hadid",
        "serena",
        "\u015farapova",
        "tenis",
        "gigi",
        "ve",
        "williams",
        "turnuvas\u0131na",
        "ayn\u0131",
        "tennis",
        "olarak",
        "kat\u0131lacak"
    ],
    "meta_keywords": [
        "Mario Tennis Aces",
        "koronavir\u00fcs tedbirleri",
        "stay at home"
    ],
    "publish_date": null,
    "summary": "Koronavir\u00fcs nedeniyle karantina tedbirleri s\u00fcrerken, efsane tenis\u00e7iler Mariya \u015earapova, Serena ve Venus Williams\u2019\u0131n yan\u0131 s\u0131ra ABD\u2019li s\u00fcper model Gigi Hadid gibi bir\u00e7ok \u00fcnl\u00fc isim pazar g\u00fcn\u00fc \u00e7evrimi\u00e7i olarak Mario Tennis Aces oyunundaki turnuvada kap\u0131\u015facak.\n\u015earapova, ABD\u2019li bir di\u011fer model Karlie Kloss\u2019la; Serena Williams da Gigi Hadid\u2019le oynayacak.\nKoronavir\u00fcs spor etkinliklerinin bir s\u00fcreli\u011fine ask\u0131ya al\u0131nmas\u0131na neden olsa da, baz\u0131 isimlerin \u00f6n\u00fcne ge\u00e7emedi.\nD\u00fcnyaca nam salm\u0131\u015f profesyonel 8 profesyonel tenis\u00e7i ve ba\u015fka \u00fcnl\u00fc isimler 3 May\u0131s Pazar g\u00fcn\u00fc Mario Tennis Aces oyun d\u00fcnyas\u0131na girip Nintendo Switch konsollar\u0131yla turnuva performans\u0131 g\u00f6sterecek.\nKariyerini sonland\u0131ran Rus tenis\u00e7i Mariya \u015earapova\u2019n\u0131n yan\u0131 s\u0131ra ABD\u2019li \u00fcnl\u00fc tenis\u00e7iler Serena ve Venus Williams, Naomi Osaka, Kei Nishikori \u00e7evrimi\u00e7i olarak \u2018Stay at Home Slam\u2019 isimli bu sanal tenis etkinli\u011finde yer alacak.\nABD\u2019li modeller Hailey Bieber ve Gigi Hadid de evlerinden turnuvaya kat\u0131lacak isimler aras\u0131nda.\nThe biggest names in tennis are grabbing their virtual rackets for the #StayAtHomeSlam, live on Facebook Gaming this Sunday (May 3), in partnership with @IMGTennis.\nWatch tennis legends like Venus & Serena Williams compete in Mario Tennis Aces for a $1M charity donation!\npic.twitter.com/8tVZD4W3cB \u2014 Facebook Gaming #playaparttogether (@FacebookGaming) April 29, 2020Facebook \u00fczerinden canl\u0131 olarak yay\u0131nlanacak turnuvada kat\u0131l\u0131mc\u0131lara se\u00e7tikleri hay\u0131r kurulu\u015funa ba\u011f\u0131\u015f yapmalar\u0131 i\u00e7in 25 bin dolar verilecek.\nTurnuvan\u0131n kazanlanlar\u0131na ise 1 milyon dolar daha ba\u011f\u0131\u015f sa\u011flanacak.\nIMG taraf\u0131ndan organize edilen etkinlikte, oyunun i\u00e7inde birbiriyle kap\u0131\u015facak isimler \u015f\u00f6yle:Serena Williams - Gigi HadidNaomi Osaka - Hailey BieberVenus Williams - JuJu Smith-SchusterMaria \u015earapova - Karlie KlossKei Nishikori - Steve AokiMadison Keys - SealTaylor Fritz - Addison RaeKevin Anderson - Ryan TannehillKoronavir\u00fcse kar\u015f\u0131 al\u0131nan tedbirler kapsam\u0131nda bir\u00e7ok spor etkinli\u011fi ask\u0131ya al\u0131nd\u0131, ancak oyuncular ve ligler taraftarlarla aray\u0131 a\u00e7mamak i\u00e7in y\u00fczlerini \u00e7evrimi\u00e7i oyunlara \u00e7evirdi.\nPremier Lig, Formula 1 ve NBA de internet ortam\u0131nda m\u00fcsabakalar d\u00fczenlemi\u015fti.\nAncak bu etkinliklerde profesyonel sporcular, kendi sanal versiyonlar\u0131yla oynam\u0131\u015ft\u0131.\nMario Tennis Aces oyununda ise \u00fcnl\u00fc isimler oyun karakteri olarak yer alacak.",
    "article_html": "",
    "meta_description": "Koronavir\u00fcs nedeniyle karantina tedbirleri s\u00fcrerken, efsane tenis\u00e7iler Mariya \u015earapova, Serena ve Venus Williams\u2019\u0131n yan\u0131 s\u0131ra ABD\u2019li s\u00fcper model Gigi Hadid gibi bir\u00e7ok...",
    "meta_lang": "tr"
}