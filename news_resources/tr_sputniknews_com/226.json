{
    "article_id": "6f55827db9490f351132daab0f2c8ac5.1590265875.477228",
    "title": "Bolsonaro'nun e\u015fiyle alay etti\u011fi Macron: Brezilyal\u0131 kad\u0131nlar cumhurba\u015fkanlar\u0131ndan utan\u00e7 duyuyor olsa gerek",
    "authors": [],
    "canonical_link": "https://tr.sputniknews.com/avrupa/201908261040008029-bolsonaronun-esiyle-alay-ettigi-macron-brezilyali-kadinlar-herhalde-cumhurbaskanlarindan-utanc/",
    "url": "https://tr.sputniknews.com/avrupa/201908261040008029-bolsonaronun-esiyle-alay-ettigi-macron-brezilyali-kadinlar-herhalde-cumhurbaskanlarindan-utanc/",
    "top_img": "https://cdntr1.img.sputniknews.com/images/103998/69/1039986942.jpg",
    "meta_img": "https://cdntr1.img.sputniknews.com/images/103998/69/1039986942.jpg",
    "movies": [],
    "text": "'D\u00fcnyan\u0131n akci\u011ferleri' diye nitelenen Amazon ya\u011fmur ormanlar\u0131, Brezilya'da a\u015f\u0131r\u0131 sa\u011fc\u0131 Jair Bolsonaro'nun devlet ba\u015fkanl\u0131\u011f\u0131 koltu\u011funa oturdu\u011fu ocak ay\u0131ndan beri t\u00fcmden ya\u011fmaya a\u00e7\u0131lmas\u0131 ve her g\u00fcn binlerce yang\u0131n \u00e7\u0131kmas\u0131 y\u00fcz\u00fcnden yok olma noktas\u0131na gelirken, uluslararas\u0131 toplumla Bolsonaro aras\u0131ndaki gerilim tavan yapt\u0131.\n\nUluslararas\u0131 tepkilerin ba\u015f\u0131n\u0131 2015 tarihli Birle\u015fmi\u015f Milletler \u0130klim Anla\u015fmas\u0131'n\u0131n evsahibi s\u0131fat\u0131yla \u00e7eken Fransa Cumhurba\u015fkan\u0131 Emmanuel Macron ile Bolsonaro aras\u0131ndaki kavga, ikincisinin ilkinin e\u015fiyle alay etmeye kalkmas\u0131yla ki\u015fisel nitelik ald\u0131.\n\nAmazon yang\u0131nlar\u0131n\u0131 ge\u00e7en haftasonu d\u00fczenlenen G7 zirvesinin g\u00fcndemine al\u0131p Brezilya'y\u0131 yapt\u0131r\u0131mla tehdit eden Macron'u 's\u00f6m\u00fcrgeci zihniyetle' su\u00e7layan Bolsonaro'nun bir taraftar\u0131, Fransa first ladysi Brigitte Macron'un g\u00f6r\u00fcn\u00fc\u015f\u00fcyle alay edip Brezilya first ladysi Michelle Bolsonaro ile k\u0131yaslayan bir meme payla\u015ft\u0131.\n\nBrazil President Jair Bolsonaro, makes fun of Brigitte Macron, wife of France's President Emmanuel Macron\n\n\n\nLooks like an 11 year old runs this country... pic.twitter.com/aLqeplqZzr \u2014 ju\u2113i (@minsukitty) August 25, 2019\n\n\u00dcstteki fotoda Emmanuel Macron ile kendisinden 24 ya\u015f b\u00fcy\u00fck olan, 66 ya\u015f\u0131ndaki e\u015fi Brigitte Macron y\u00fczlerinde ac\u0131 dolu ifadeyle, alttaki fotoda 64 ya\u015f\u0131ndaki Jair Bolsonaro ile kendisinden 27 ya\u015f k\u00fc\u00e7\u00fck e\u015fi Michelle Bolsonaro g\u00fcl\u00fcc\u00fckler sa\u00e7arken g\u00f6r\u00fcl\u00fcrken, \u015fu yaz\u0131 e\u015flik etti:\n\n\"Macron'un Bolsonaro'yu niye rahat b\u0131rakmad\u0131\u011f\u0131n\u0131 \u015fimdi anl\u0131yor musunuz?\"\n\nFransa Cumhurba\u015fkan\u0131'n\u0131n e\u015finden dolay\u0131 Brezilyal\u0131 mevkida\u015f\u0131n\u0131 k\u0131skand\u0131\u011f\u0131n\u0131 ima eden ve 'cinsiyet\u00e7i' bulunan bu payla\u015f\u0131ma Bolsonaro'dan \"Adam\u0131 a\u015fa\u011f\u0131lamay\u0131n, ha, ha\" yan\u0131t\u0131 geldi.\n\nBolsonaro is frightened by the international outcry of the burning Amazon. In retaliation to @EmmanuelMacron, he responded with his traditional macho sarcasm. He compared Michelle Bolsonaro to Brigitte Macron, suggesting that President Macron political statements were \"jealously\" pic.twitter.com/sxfoKFSbPw \u2014 Debora Diniz (@Debora_D_Diniz) August 25, 2019\n\nFrans\u0131z haber ajans\u0131n\u0131n bunun bizzat Bolsonaro'nun yan\u0131t\u0131 olup olmad\u0131\u011f\u0131 sorusuna, Brezilya ba\u015fkanl\u0131k saray\u0131 s\u00f6zc\u00fcs\u00fc yan\u0131t vermeyi reddetti.\n\nBunun \u00fczerine G7 zirvesinde konuyla ilgili sorular\u0131n muhatab\u0131 olan Macron, a\u015f\u0131r\u0131 sa\u011fc\u0131 Brezilya liderinin a\u00e7\u0131klamas\u0131n\u0131n e\u015fine y\u00f6nelik 'a\u015f\u0131r\u0131 derecede sayg\u0131s\u0131zl\u0131k' oldu\u011funu belirtti.\n\n\"\u00dcz\u00fcc\u00fc, \u00f6ncelikle de kendisi ve Brezilyal\u0131lar a\u00e7\u0131s\u0131ndan \u00fcz\u00fcc\u00fc\" diyen Macron \"Brezilyal\u0131 kad\u0131nlar herhalde cumhurba\u015fkanlar\u0131ndan utan\u00e7 duyuyordur\" vurgusu yaparak ekledi:\n\n\"Brezilya halk\u0131na \u00e7ok de\u011fer veriyor, sayg\u0131 duyuyorum, en k\u0131sa zamanda i\u015finin ehli bir devlet ba\u015fkan\u0131na kavu\u015facaklar\u0131n\u0131 umuyorum.\"\n\nBunun \u00fczerine Bolsonaro 'Brezilya'n\u0131n Trump'\u0131' lakab\u0131n\u0131n hakk\u0131n\u0131 verircesine Twitter'dan bir dizi mesaj att\u0131.\n\n\"Fransa Cumhurba\u015fkan\u0131 Emmanuel Macron'un ne Amazon'la ilgili uygunsuz ve keyfi sald\u0131r\u0131lar\u0131n\u0131 ne de as\u0131l niyetlerini kamufle etmesini kabul edebiliriz\" diyen Bolsonaro, Macron'un \u00f6nerdi\u011fi gibi Amazon ya\u011fmur ormanlar\u0131n\u0131 kurtarmak i\u00e7in uluslararas\u0131 bir ittifak kurulmas\u0131n\u0131n Brezilya'ya 's\u00f6m\u00fcrge ya da sahipsiz toprak' muamelesi yap\u0131lmas\u0131 anlam\u0131na gelece\u011fini savundu.\n\n- N\u00e3o podemos aceitar que um presidente, Macron, dispare ataques descabidos e gratuitos \u00e0 Amaz\u00f4nia, nem que disfarce suas inten\u00e7\u00f5es atr\u00e1s da ideia de uma \"alian\u00e7a\" dos pa\u00edses do G-7 para \"salvar\" a Amaz\u00f4nia, como se f\u00f4ssemos uma col\u00f4nia ou uma terra de ningu\u00e9m. \u2014 Jair M. Bolsonaro (@jairbolsonaro) August 26, 2019\n\nDi\u011fer devlet ba\u015fkanlar\u0131n\u0131n Brezilya ile dayan\u0131\u015fma i\u00e7inde olduklar\u0131n\u0131, zira hepsinin her \u00fclkenin egemenli\u011fine sayg\u0131 g\u00f6sterdi\u011fini, uygar d\u00fcnyadan en az\u0131ndan bunun beklenmesi gerekti\u011fini s\u00f6yleyen asker k\u00f6kenli, a\u015f\u0131r\u0131 sa\u011fc\u0131 lider, Kolombiya Devlet Ba\u015fkan\u0131 ile g\u00f6r\u00fc\u015ft\u00fc\u011f\u00fcn\u00fc, Amazon \u00fclkelerinin egemenliklerini ve do\u011fal kaynaklar\u0131n\u0131 korumaya y\u00f6nelik ortak plan yap\u0131lmas\u0131n\u0131 ele ald\u0131klar\u0131n\u0131 da duyurdu.\n\nBrezilya E\u011fitim Bakan\u0131 Abraham Weintraub da pazar g\u00fcn\u00fc att\u0131\u011f\u0131 tweetlerde Macron'u 'oport\u00fcnist budala', 'karaktersiz ba\u015fkan' diye niteledi.\n\nBa\u015fkan babas\u0131 taraf\u0131ndan Washington B\u00fcy\u00fckel\u00e7isi atanan Eduardo Bolsonaro, cuma g\u00fcn\u00fc Fransa'daki Sar\u0131 Yelekler protestolar\u0131n\u0131n \"Macron ahma\u011f\u0131n teki\" ba\u015fl\u0131kl\u0131 videosunu retweet edip bunun Fransa liderine bir mesaj oldu\u011funu s\u00f6yledi.",
    "keywords": [
        "duyuyor",
        "kad\u0131nlar",
        "gerek",
        "brigitte",
        "olsa",
        "cumhurba\u015fkanlar\u0131ndan",
        "brezilyal\u0131",
        "etti\u011fi",
        "macron",
        "jair",
        "devlet",
        "bolsonaro",
        "e\u015fiyle",
        "bir",
        "ile",
        "ve",
        "emmanuel",
        "da",
        "utan\u00e7"
    ],
    "meta_keywords": [
        ""
    ],
    "publish_date": null,
    "summary": "'D\u00fcnyan\u0131n akci\u011ferleri' diye nitelenen Amazon ya\u011fmur ormanlar\u0131, Brezilya'da a\u015f\u0131r\u0131 sa\u011fc\u0131 Jair Bolsonaro'nun devlet ba\u015fkanl\u0131\u011f\u0131 koltu\u011funa oturdu\u011fu ocak ay\u0131ndan beri t\u00fcmden ya\u011fmaya a\u00e7\u0131lmas\u0131 ve her g\u00fcn binlerce yang\u0131n \u00e7\u0131kmas\u0131 y\u00fcz\u00fcnden yok olma noktas\u0131na gelirken, uluslararas\u0131 toplumla Bolsonaro aras\u0131ndaki gerilim tavan yapt\u0131.\nUluslararas\u0131 tepkilerin ba\u015f\u0131n\u0131 2015 tarihli Birle\u015fmi\u015f Milletler \u0130klim Anla\u015fmas\u0131'n\u0131n evsahibi s\u0131fat\u0131yla \u00e7eken Fransa Cumhurba\u015fkan\u0131 Emmanuel Macron ile Bolsonaro aras\u0131ndaki kavga, ikincisinin ilkinin e\u015fiyle alay etmeye kalkmas\u0131yla ki\u015fisel nitelik ald\u0131.\nAmazon yang\u0131nlar\u0131n\u0131 ge\u00e7en haftasonu d\u00fczenlenen G7 zirvesinin g\u00fcndemine al\u0131p Brezilya'y\u0131 yapt\u0131r\u0131mla tehdit eden Macron'u 's\u00f6m\u00fcrgeci zihniyetle' su\u00e7layan Bolsonaro'nun bir taraftar\u0131, Fransa first ladysi Brigitte Macron'un g\u00f6r\u00fcn\u00fc\u015f\u00fcyle alay edip Brezilya first ladysi Michelle Bolsonaro ile k\u0131yaslayan bir meme payla\u015ft\u0131.\nBrazil President Jair Bolsonaro, makes fun of Brigitte Macron, wife of France's President Emmanuel MacronLooks like an 11 year old runs this country... pic.twitter.com/aLqeplqZzr \u2014 ju\u2113i (@minsukitty) August 25, 2019\u00dcstteki fotoda Emmanuel Macron ile kendisinden 24 ya\u015f b\u00fcy\u00fck olan, 66 ya\u015f\u0131ndaki e\u015fi Brigitte Macron y\u00fczlerinde ac\u0131 dolu ifadeyle, alttaki fotoda 64 ya\u015f\u0131ndaki Jair Bolsonaro ile kendisinden 27 ya\u015f k\u00fc\u00e7\u00fck e\u015fi Michelle Bolsonaro g\u00fcl\u00fcc\u00fckler sa\u00e7arken g\u00f6r\u00fcl\u00fcrken, \u015fu yaz\u0131 e\u015flik etti:\"Macron'un Bolsonaro'yu niye rahat b\u0131rakmad\u0131\u011f\u0131n\u0131 \u015fimdi anl\u0131yor musunuz?\"\nFransa Cumhurba\u015fkan\u0131'n\u0131n e\u015finden dolay\u0131 Brezilyal\u0131 mevkida\u015f\u0131n\u0131 k\u0131skand\u0131\u011f\u0131n\u0131 ima eden ve 'cinsiyet\u00e7i' bulunan bu payla\u015f\u0131ma Bolsonaro'dan \"Adam\u0131 a\u015fa\u011f\u0131lamay\u0131n, ha, ha\" yan\u0131t\u0131 geldi.\nBolsonaro is frightened by the international outcry of the burning Amazon.\nIn retaliation to @EmmanuelMacron, he responded with his traditional macho sarcasm.\nHe compared Michelle Bolsonaro to Brigitte Macron, suggesting that President Macron political statements were \"jealously\" pic.twitter.com/sxfoKFSbPw \u2014 Debora Diniz (@Debora_D_Diniz) August 25, 2019Frans\u0131z haber ajans\u0131n\u0131n bunun bizzat Bolsonaro'nun yan\u0131t\u0131 olup olmad\u0131\u011f\u0131 sorusuna, Brezilya ba\u015fkanl\u0131k saray\u0131 s\u00f6zc\u00fcs\u00fc yan\u0131t vermeyi reddetti.\nBunun \u00fczerine G7 zirvesinde konuyla ilgili sorular\u0131n muhatab\u0131 olan Macron, a\u015f\u0131r\u0131 sa\u011fc\u0131 Brezilya liderinin a\u00e7\u0131klamas\u0131n\u0131n e\u015fine y\u00f6nelik 'a\u015f\u0131r\u0131 derecede sayg\u0131s\u0131zl\u0131k' oldu\u011funu belirtti.\n\"\u00dcz\u00fcc\u00fc, \u00f6ncelikle de kendisi ve Brezilyal\u0131lar a\u00e7\u0131s\u0131ndan \u00fcz\u00fcc\u00fc\" diyen Macron \"Brezilyal\u0131 kad\u0131nlar herhalde cumhurba\u015fkanlar\u0131ndan utan\u00e7 duyuyordur\" vurgusu yaparak ekledi:\"Brezilya halk\u0131na \u00e7ok de\u011fer veriyor, sayg\u0131 duyuyorum, en k\u0131sa zamanda i\u015finin ehli bir devlet ba\u015fkan\u0131na kavu\u015facaklar\u0131n\u0131 umuyorum.\"\nBunun \u00fczerine Bolsonaro 'Brezilya'n\u0131n Trump'\u0131' lakab\u0131n\u0131n hakk\u0131n\u0131 verircesine Twitter'dan bir dizi mesaj att\u0131.\n\"Fransa Cumhurba\u015fkan\u0131 Emmanuel Macron'un ne Amazon'la ilgili uygunsuz ve keyfi sald\u0131r\u0131lar\u0131n\u0131 ne de as\u0131l niyetlerini kamufle etmesini kabul edebiliriz\" diyen Bolsonaro, Macron'un \u00f6nerdi\u011fi gibi Amazon ya\u011fmur ormanlar\u0131n\u0131 kurtarmak i\u00e7in uluslararas\u0131 bir ittifak kurulmas\u0131n\u0131n Brezilya'ya 's\u00f6m\u00fcrge ya da sahipsiz toprak' muamelesi yap\u0131lmas\u0131 anlam\u0131na gelece\u011fini savundu.\n- N\u00e3o podemos aceitar que um presidente, Macron, dispare ataques descabidos e gratuitos \u00e0 Amaz\u00f4nia, nem que disfarce suas inten\u00e7\u00f5es atr\u00e1s da ideia de uma \"alian\u00e7a\" dos pa\u00edses do G-7 para \"salvar\" a Amaz\u00f4nia, como se f\u00f4ssemos uma col\u00f4nia ou uma terra de ningu\u00e9m.\n\u2014 Jair M. Bolsonaro (@jairbolsonaro) August 26, 2019Di\u011fer devlet ba\u015fkanlar\u0131n\u0131n Brezilya ile dayan\u0131\u015fma i\u00e7inde olduklar\u0131n\u0131, zira hepsinin her \u00fclkenin egemenli\u011fine sayg\u0131 g\u00f6sterdi\u011fini, uygar d\u00fcnyadan en az\u0131ndan bunun beklenmesi gerekti\u011fini s\u00f6yleyen asker k\u00f6kenli, a\u015f\u0131r\u0131 sa\u011fc\u0131 lider, Kolombiya Devlet Ba\u015fkan\u0131 ile g\u00f6r\u00fc\u015ft\u00fc\u011f\u00fcn\u00fc, Amazon \u00fclkelerinin egemenliklerini ve do\u011fal kaynaklar\u0131n\u0131 korumaya y\u00f6nelik ortak plan yap\u0131lmas\u0131n\u0131 ele ald\u0131klar\u0131n\u0131 da duyurdu.\nBrezilya E\u011fitim Bakan\u0131 Abraham Weintraub da pazar g\u00fcn\u00fc att\u0131\u011f\u0131 tweetlerde Macron'u 'oport\u00fcnist budala', 'karaktersiz ba\u015fkan' diye niteledi.\nBa\u015fkan babas\u0131 taraf\u0131ndan Washington B\u00fcy\u00fckel\u00e7isi atanan Eduardo Bolsonaro, cuma g\u00fcn\u00fc Fransa'daki Sar\u0131 Yelekler protestolar\u0131n\u0131n \"Macron ahma\u011f\u0131n teki\" ba\u015fl\u0131kl\u0131 videosunu retweet edip bunun Fransa liderine bir mesaj oldu\u011funu s\u00f6yledi.",
    "article_html": "",
    "meta_description": "Fransa Cumhurba\u015fkan\u0131 Emmanuel Macron ile Brezilya Devlet Ba\u015fkan\u0131 Jair Bolsonaro'nun aras\u0131ndaki Amazon kavgas\u0131, ikincisinin ilkinin e\u015fiyle alay etmeye kalkmas\u0131yla...",
    "meta_lang": "tr"
}