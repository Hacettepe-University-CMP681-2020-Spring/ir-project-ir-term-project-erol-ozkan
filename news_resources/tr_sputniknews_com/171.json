{
    "article_id": "b2fd181423edaba328b1500af48168a3.1590265808.1198225",
    "title": "SpaceX ve Space Adventures uzay turizmi tarihini a\u00e7\u0131klad\u0131",
    "authors": [],
    "canonical_link": "https://tr.sputniknews.com/bilim/202002191041432299-spaceX-ve-space-adventures-uzay-turizmi-tarihini-acikladi/",
    "url": "https://tr.sputniknews.com/bilim/202002191041432299-spaceX-ve-space-adventures-uzay-turizmi-tarihini-acikladi/",
    "top_img": "https://cdntr1.img.sputniknews.com/images/104028/33/1040283384.jpg",
    "meta_img": "https://cdntr1.img.sputniknews.com/images/104028/33/1040283384.jpg",
    "movies": [],
    "text": "SpaceX Ba\u015fkan\u0131 Gwynne Shotwell, sal\u0131 sabah\u0131 yapt\u0131\u011f\u0131 a\u00e7\u0131klamada, Space Adventures ile y\u00fcr\u00fctecekleri proje konusunda, \"Bu tarihi g\u00f6rev onu hayal eden t\u00fcm insanlar i\u00e7in uzay u\u00e7u\u015funu m\u00fcmk\u00fcn k\u0131lmak ad\u0131na bir yol olu\u015fturacak. Space Adventures ekibiyle bu g\u00f6revlendirmede beraber \u00e7al\u0131\u015fmaktan memnuniyet duyuyoruz\" ifadelerini kulland\u0131.\n\n1998'de kurulan Space Adventures, SpaceX ile ger\u00e7ekle\u015ftirece\u011fi bu projede, uzay yolculu\u011fu yapmak isteyen sivillerin koordinasyonunu sa\u011flamakla g\u00f6revli olacak.\n\n\u015eirket \u015fimdiye kadar Rusya'n\u0131n Soyuz roketlerinde Uluslararas\u0131 Uzay \u0130stasyonu'na (ISS) yedi turist g\u00f6nderdi. Uzay yolculu\u011funun bir sonraki seferinde yolcular aras\u0131nda Microsoft'un kurucu orta\u011f\u0131 Charles Simonyi ve ilk kad\u0131n uzay turisti olan \u0130ran as\u0131ll\u0131 milyarder Anousheh Ansari de yer alacak.\n\nCrew Dragon m\u00fcrettabat\u0131n\u0131n ISS ile kenetlenmek yerine d\u00fcnyan\u0131n etraf\u0131nda serbest u\u00e7u\u015f ger\u00e7ekle\u015ftirmesi beklenirken SpaceX planlanan u\u00e7u\u015fta d\u00fcnyan\u0131n y\u00f6r\u00fcngesinde kalacak yolcu say\u0131s\u0131 her zamankinden daha fazla olarak 4'e kadar \u00e7\u0131kabilecek.\n\nG\u00f6rev orta\u011f\u0131 Space Advantures Ba\u015fkan\u0131 Eric Anderson ise Florida\u2019daki Cape Canaveral Space Force \u0130stasyonu'ndan f\u0131rlat\u0131lacak Crew Dragon kaps\u00fcl\u00fc ISS\u2019in bulundu\u011fu y\u00fcksekli\u011fin iki ya da \u00fc\u00e7 kat\u0131na kadar \u00e7\u0131kabilece\u011fini vurgulad\u0131.\n\nAnderson, \"Ortak ge\u00e7mi\u015fimizi onurland\u0131ran bu Ejderha misyonu, daha \u00f6nce herhangi bir sivil astronot misyonu veya uzay istasyonu ziyaret\u00e7isinin iki kat\u0131 y\u00fcksekli\u011fe ula\u015fabilen \u00f6zel bir deneyim ve \u00f6m\u00fcr boyu bir f\u0131rsat olacak\" diye konu\u015ftu.\n\nSpaceX \u015firketi, bu y\u0131l\u0131n ba\u015f\u0131nda, NASA astronotlar\u0131 Bob Behnken ve Doug Hurley'i may\u0131s ve haziran aylar\u0131 aras\u0131nda ISS\u2019e g\u00f6ndererek Crew Dragon kaps\u00fcl\u00fcn\u00fcn ilk m\u00fcrettebat testini ger\u00e7ekle\u015ftirece\u011fini belirmi\u015fti. Boeing'in, \u00e7e\u015fitli yaz\u0131l\u0131m hatalar\u0131 da dahil olmak \u00fczere zorluklarla bo\u011fu\u015fan Starliner uzay arac\u0131n\u0131n ticari ekip s\u00f6zle\u015fmesi de mevcut.\n\nCrew Dragon kaps\u00fcl\u00fc ile uzay yolculu\u011fu yapacak sivillerin bu turistik ziyaret i\u00e7in ne kadar \u00f6deme yapacaklar\u0131 konusunda ise hen\u00fcz bilgilendirme yap\u0131lmad\u0131.",
    "keywords": [
        "kadar",
        "bu",
        "space",
        "dragon",
        "a\u00e7\u0131klad\u0131",
        "turizmi",
        "tarihini",
        "ve",
        "spacex",
        "adventures",
        "bir",
        "ile",
        "uzay"
    ],
    "meta_keywords": [
        "SpaceX",
        "uzay turizmi",
        "Crew Dragon"
    ],
    "publish_date": null,
    "summary": "SpaceX Ba\u015fkan\u0131 Gwynne Shotwell, sal\u0131 sabah\u0131 yapt\u0131\u011f\u0131 a\u00e7\u0131klamada, Space Adventures ile y\u00fcr\u00fctecekleri proje konusunda, \"Bu tarihi g\u00f6rev onu hayal eden t\u00fcm insanlar i\u00e7in uzay u\u00e7u\u015funu m\u00fcmk\u00fcn k\u0131lmak ad\u0131na bir yol olu\u015fturacak.\nSpace Adventures ekibiyle bu g\u00f6revlendirmede beraber \u00e7al\u0131\u015fmaktan memnuniyet duyuyoruz\" ifadelerini kulland\u0131.\n1998'de kurulan Space Adventures, SpaceX ile ger\u00e7ekle\u015ftirece\u011fi bu projede, uzay yolculu\u011fu yapmak isteyen sivillerin koordinasyonunu sa\u011flamakla g\u00f6revli olacak.\n\u015eirket \u015fimdiye kadar Rusya'n\u0131n Soyuz roketlerinde Uluslararas\u0131 Uzay \u0130stasyonu'na (ISS) yedi turist g\u00f6nderdi.\nUzay yolculu\u011funun bir sonraki seferinde yolcular aras\u0131nda Microsoft'un kurucu orta\u011f\u0131 Charles Simonyi ve ilk kad\u0131n uzay turisti olan \u0130ran as\u0131ll\u0131 milyarder Anousheh Ansari de yer alacak.\nCrew Dragon m\u00fcrettabat\u0131n\u0131n ISS ile kenetlenmek yerine d\u00fcnyan\u0131n etraf\u0131nda serbest u\u00e7u\u015f ger\u00e7ekle\u015ftirmesi beklenirken SpaceX planlanan u\u00e7u\u015fta d\u00fcnyan\u0131n y\u00f6r\u00fcngesinde kalacak yolcu say\u0131s\u0131 her zamankinden daha fazla olarak 4'e kadar \u00e7\u0131kabilecek.\nG\u00f6rev orta\u011f\u0131 Space Advantures Ba\u015fkan\u0131 Eric Anderson ise Florida\u2019daki Cape Canaveral Space Force \u0130stasyonu'ndan f\u0131rlat\u0131lacak Crew Dragon kaps\u00fcl\u00fc ISS\u2019in bulundu\u011fu y\u00fcksekli\u011fin iki ya da \u00fc\u00e7 kat\u0131na kadar \u00e7\u0131kabilece\u011fini vurgulad\u0131.\nAnderson, \"Ortak ge\u00e7mi\u015fimizi onurland\u0131ran bu Ejderha misyonu, daha \u00f6nce herhangi bir sivil astronot misyonu veya uzay istasyonu ziyaret\u00e7isinin iki kat\u0131 y\u00fcksekli\u011fe ula\u015fabilen \u00f6zel bir deneyim ve \u00f6m\u00fcr boyu bir f\u0131rsat olacak\" diye konu\u015ftu.\nSpaceX \u015firketi, bu y\u0131l\u0131n ba\u015f\u0131nda, NASA astronotlar\u0131 Bob Behnken ve Doug Hurley'i may\u0131s ve haziran aylar\u0131 aras\u0131nda ISS\u2019e g\u00f6ndererek Crew Dragon kaps\u00fcl\u00fcn\u00fcn ilk m\u00fcrettebat testini ger\u00e7ekle\u015ftirece\u011fini belirmi\u015fti.\nBoeing'in, \u00e7e\u015fitli yaz\u0131l\u0131m hatalar\u0131 da dahil olmak \u00fczere zorluklarla bo\u011fu\u015fan Starliner uzay arac\u0131n\u0131n ticari ekip s\u00f6zle\u015fmesi de mevcut.\nCrew Dragon kaps\u00fcl\u00fc ile uzay yolculu\u011fu yapacak sivillerin bu turistik ziyaret i\u00e7in ne kadar \u00f6deme yapacaklar\u0131 konusunda ise hen\u00fcz bilgilendirme yap\u0131lmad\u0131.",
    "article_html": "",
    "meta_description": "SpaceX ve uzay turizmi \u015firketi Space Adventures, gelecek y\u0131l turistleri, d\u00fcnya y\u00f6r\u00fcngesine ta\u015f\u0131yacak seferleri ba\u015flatacaklar\u0131n\u0131 duyurdu. Turistler yolculu\u011fu 'Crew...",
    "meta_lang": "tr"
}