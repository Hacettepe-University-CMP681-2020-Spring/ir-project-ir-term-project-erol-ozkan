{
    "article_id": "989a34feb45840e33fb91658eedd9e8c.1590265820.8128374",
    "title": "Zaharova: Rus el\u00e7i Yerhov kar\u015f\u0131t\u0131 kampanyadan T\u00fcrk tarafl\u0131 sorumlu",
    "authors": [],
    "canonical_link": "https://tr.sputniknews.com/rusya/202003091041558833-zaharova-rus-elci-yerhov-karsiti-kampanyadan-turk-tarafli-sorumlu/",
    "url": "https://tr.sputniknews.com/rusya/202003091041558833-zaharova-rus-elci-yerhov-karsiti-kampanyadan-turk-tarafli-sorumlu/",
    "top_img": "https://cdntr1.img.sputniknews.com/images/104149/41/1041494158.jpg",
    "meta_img": "https://cdntr1.img.sputniknews.com/images/104149/41/1041494158.jpg",
    "movies": [],
    "text": "Rus devlet televizyonu Rossiya 24'e deme\u00e7 veren Rusya D\u0131\u015fi\u015fleri bakanl\u0131\u011f\u0131 S\u00f6zc\u00fcs\u00fc Mariya Zaharova, \"Gerek sosyal medyada gerekse diplomatik temsilcilik \u00f6n\u00fcndeki g\u00f6steriler s\u0131ras\u0131nda ortaya koyulan sald\u0131rganl\u0131\u011f\u0131n ve tehdidin yasa d\u0131\u015f\u0131 oldu\u011funu meslekta\u015flar\u0131m\u0131z da dahil herkese hat\u0131rlatmak isterim. Bu nedenle, kamu bilincinin pompalanmas\u0131nda yer alan ve bu sald\u0131rgan sloganlarla u\u011fra\u015fan g\u00fc\u00e7ler bu kampanyan\u0131n gidi\u015fat\u0131ndan ve sonu\u00e7lar\u0131ndan T\u00fcrk taraf\u0131n\u0131n sorumlu oldu\u011funu anlamal\u0131d\u0131r\" ifadelerini kulland\u0131.\n\nMevcut durumda planl\u0131 bir kampanyadan s\u00f6z etmek i\u00e7in gerek\u00e7eleri bulundu\u011funu kaydeden Zaharova, \"Bunun ard\u0131nda kimlerin oldu\u011funu kesin olarak s\u00f6yleyemem ancak bunun kurguland\u0131\u011f\u0131n\u0131 hissediyorum. Bunun \u00e7ok tehlikeli bir e\u011filim oldu\u011funun \u00e7ok iyi anla\u015f\u0131lmas\u0131 gerekiyor ve bu konuda Ankara'ya \u00e7a\u011fr\u0131da bulunuyorum. Galeyana getirmek kolay ancak sakinle\u015ftirmek zordur\" dedi.\n\nZaharova, eski Ankara B\u00fcy\u00fckel\u00e7isi Andrey Karlov'un trajik \u00f6l\u00fcm\u00fcn\u00fc an\u0131msat\u0131p davaya ili\u015fkin mahkeme karar\u0131n\u0131n hen\u00fcz bulunmad\u0131\u011f\u0131na dikkat \u00e7ekerek, \"Bu nedenle, bu trajediden her g\u00fcn s\u00f6z edilirken insanlarda \u00f6zellikle sald\u0131rganl\u0131k duygusu uyand\u0131rmak ve bu t\u00fcr duygular\u0131 k\u0131\u015fk\u0131rtmak son derece tehlikeli\" diye ekledi.\n\nRusya'n\u0131n Ankara B\u00fcy\u00fckel\u00e7isi Aleksey Yerhov, ge\u00e7en ay Sputnik'e verdi\u011fi deme\u00e7te Suriye'deki geli\u015fmelerle ilgili olarak sosyal medyada \u00e7\u0131lg\u0131nl\u0131k ya\u015fand\u0131\u011f\u0131n\u0131 kaydederek \"\u0130stemeden baz\u0131 yorumlar\u0131 okuyaca\u011f\u0131m. 'Hayat\u0131n\u0131za veda edin', 'Arkan\u0131zdan kimse a\u011flamayacak', 'Yanman\u0131z\u0131n zaman\u0131 geldi' ve benzeri. T\u00fcm bunlar 5 y\u0131l \u00f6nce de medya ve sosyal a\u011flarda ya\u015fanm\u0131\u015ft\u0131. Sebep \u0130dlib de\u011fil, Halep\u2019ti. Sonu\u00e7? U\u00e7ak krizi ve B\u00fcy\u00fckel\u00e7i Karlov\u2019un haince suikasta u\u011framas\u0131. Bu arada ben de do\u011frudan tehditler al\u0131yorum. Ger\u00e7ekten kimse ge\u00e7mi\u015ften ders \u00e7\u0131karm\u0131yor mu?\" demi\u015fti.",
    "keywords": [
        "yerhov",
        "\u00e7ok",
        "rus",
        "bu",
        "s\u00f6z",
        "zaharova",
        "bunun",
        "sorumlu",
        "sosyal",
        "kampanyadan",
        "kar\u015f\u0131t\u0131",
        "tehlikeli",
        "t\u00fcrk",
        "olarak",
        "oldu\u011funu",
        "ve",
        "el\u00e7i",
        "tarafl\u0131"
    ],
    "meta_keywords": [
        "Zahar\u0131va'dan T\u00fcrkiye a\u00e7\u0131klamas\u0131",
        "Yerhov'a tehdit"
    ],
    "publish_date": null,
    "summary": "Rus devlet televizyonu Rossiya 24'e deme\u00e7 veren Rusya D\u0131\u015fi\u015fleri bakanl\u0131\u011f\u0131 S\u00f6zc\u00fcs\u00fc Mariya Zaharova, \"Gerek sosyal medyada gerekse diplomatik temsilcilik \u00f6n\u00fcndeki g\u00f6steriler s\u0131ras\u0131nda ortaya koyulan sald\u0131rganl\u0131\u011f\u0131n ve tehdidin yasa d\u0131\u015f\u0131 oldu\u011funu meslekta\u015flar\u0131m\u0131z da dahil herkese hat\u0131rlatmak isterim.\nBu nedenle, kamu bilincinin pompalanmas\u0131nda yer alan ve bu sald\u0131rgan sloganlarla u\u011fra\u015fan g\u00fc\u00e7ler bu kampanyan\u0131n gidi\u015fat\u0131ndan ve sonu\u00e7lar\u0131ndan T\u00fcrk taraf\u0131n\u0131n sorumlu oldu\u011funu anlamal\u0131d\u0131r\" ifadelerini kulland\u0131.\nMevcut durumda planl\u0131 bir kampanyadan s\u00f6z etmek i\u00e7in gerek\u00e7eleri bulundu\u011funu kaydeden Zaharova, \"Bunun ard\u0131nda kimlerin oldu\u011funu kesin olarak s\u00f6yleyemem ancak bunun kurguland\u0131\u011f\u0131n\u0131 hissediyorum.\nBunun \u00e7ok tehlikeli bir e\u011filim oldu\u011funun \u00e7ok iyi anla\u015f\u0131lmas\u0131 gerekiyor ve bu konuda Ankara'ya \u00e7a\u011fr\u0131da bulunuyorum.\nGaleyana getirmek kolay ancak sakinle\u015ftirmek zordur\" dedi.\nZaharova, eski Ankara B\u00fcy\u00fckel\u00e7isi Andrey Karlov'un trajik \u00f6l\u00fcm\u00fcn\u00fc an\u0131msat\u0131p davaya ili\u015fkin mahkeme karar\u0131n\u0131n hen\u00fcz bulunmad\u0131\u011f\u0131na dikkat \u00e7ekerek, \"Bu nedenle, bu trajediden her g\u00fcn s\u00f6z edilirken insanlarda \u00f6zellikle sald\u0131rganl\u0131k duygusu uyand\u0131rmak ve bu t\u00fcr duygular\u0131 k\u0131\u015fk\u0131rtmak son derece tehlikeli\" diye ekledi.\nRusya'n\u0131n Ankara B\u00fcy\u00fckel\u00e7isi Aleksey Yerhov, ge\u00e7en ay Sputnik'e verdi\u011fi deme\u00e7te Suriye'deki geli\u015fmelerle ilgili olarak sosyal medyada \u00e7\u0131lg\u0131nl\u0131k ya\u015fand\u0131\u011f\u0131n\u0131 kaydederek \"\u0130stemeden baz\u0131 yorumlar\u0131 okuyaca\u011f\u0131m.\n'Hayat\u0131n\u0131za veda edin', 'Arkan\u0131zdan kimse a\u011flamayacak', 'Yanman\u0131z\u0131n zaman\u0131 geldi' ve benzeri.\nT\u00fcm bunlar 5 y\u0131l \u00f6nce de medya ve sosyal a\u011flarda ya\u015fanm\u0131\u015ft\u0131.\nSebep \u0130dlib de\u011fil, Halep\u2019ti.\nU\u00e7ak krizi ve B\u00fcy\u00fckel\u00e7i Karlov\u2019un haince suikasta u\u011framas\u0131.\nBu arada ben de do\u011frudan tehditler al\u0131yorum.\nGer\u00e7ekten kimse ge\u00e7mi\u015ften ders \u00e7\u0131karm\u0131yor mu?\"",
    "article_html": "",
    "meta_description": "Rusya'n\u0131n Ankara B\u00fcy\u00fckel\u00e7ili\u011fi'ne y\u00f6nelik tehditlerin yasa d\u0131\u015f\u0131 oldu\u011funu belirten Rusya D\u0131\u015fi\u015fleri bakanl\u0131\u011f\u0131 S\u00f6zc\u00fcs\u00fc Mariya Zaharova, Rus el\u00e7i Yerhov'a kar\u015f\u0131 d\u00fczenlenen...",
    "meta_lang": "tr"
}