{
    "article_id": "05c447948e7d144ff66e2dc548b45774.1590265632.5839174",
    "title": "New York'ta deh\u015fet: \u00d6l\u00fclerle dolup ta\u015fan cenaze evinin kamyonlara y\u00fckledi\u011fi cesetlere operasyon",
    "authors": [],
    "canonical_link": "https://tr.sputniknews.com/abd/202004301041940415-new-yorkta-dehset-olulerle-dolup-tasan-cenaze-evinin-kamyonlara-yukledigi-cesetlere-operasyon/",
    "url": "https://tr.sputniknews.com/abd/202004301041940415-new-yorkta-dehset-olulerle-dolup-tasan-cenaze-evinin-kamyonlara-yukledigi-cesetlere-operasyon/",
    "top_img": "https://cdntr2.img.sputniknews.com/images/104194/05/1041940525.jpg",
    "meta_img": "https://cdntr2.img.sputniknews.com/images/104194/05/1041940525.jpg",
    "movies": [
        "https://www.youtube.com/embed/g17lG2isYvU"
    ],
    "text": "New York'un Brooklyn semtinde s\u0131v\u0131 damlayan ara\u00e7lardan yay\u0131lan kokudan \u015fikayet \u00fczerine olay yerine gelen ekipler, cenaze evi \u00f6n\u00fcnde dondurucusu bulunmayan ara\u00e7larda \u00e7\u00fcr\u00fcyen yakla\u015f\u0131k 60 cesetle kar\u015f\u0131la\u015ft\u0131.\n\nKoronavir\u00fcs pandemisinin merkezi konumundaki ABD'nin en \u00e7ok teyitli \u00f6l\u00fcm vakas\u0131n\u0131n g\u00f6r\u00fcld\u00fc\u011f\u00fc eyaleti New York'tan \u00f6l\u00fclerin \u00e7oklu\u011fuyla ba\u015f edilemedi\u011fine dair t\u00fcyler \u00fcrpertici haberler geliyor.\n\nD\u00fcnyan\u0131n en geli\u015fmi\u015f \u015fehirlerinin ba\u015f\u0131n\u0131 \u00e7eken New York'un Brooklyn semtinde Andrew Cleckley Cenaze Evi'nin \u00f6n\u00fcnde bekleyen kamyonlar ve minib\u00fcslerde onlarca ceset bulundu.\n\nDondurucusu bulunmayan ara\u00e7lar\n\n\u00c7evredekilerin s\u0131v\u0131 damlayan ara\u00e7lardan yay\u0131lan kokudan \u015fikayet etmesi \u00fczerine olay yerine gelen ekipler, dondurucusu bulunmayan ara\u00e7larda \u00e7\u00fcr\u00fcyen yakla\u015f\u0131k 60 cesedin \u015fok edici manzaras\u0131yla kar\u015f\u0131la\u015ft\u0131.\n\n'Cenaze evinin dondurucular\u0131 bozulmu\u015f'\n\nThe New York Times gazetesine konu\u015fan bir yetkili, dondurucular\u0131 bozulan cenaze evinin ara\u00e7lar\u0131 kiralay\u0131p \u00f6l\u00fcleri buzlarla birlikte bunlara nakletti\u011fini s\u00f6yledi.\n\n'Ceset koyacak yer kalmad\u0131\u011f\u0131ndan kamyonlarla minib\u00fcsleri depo olarak tutmu\u015f'\n\nCNN'e konu\u015fan bir ba\u015fka yetkili, cenaze evinin \u00f6l\u00fclerle dolup ta\u015fmas\u0131 ve ceset koyacak yer kalmamas\u0131 nedeniyle kamyonlarla minib\u00fcsleri depo olarak kullanma yoluna gitti\u011fini dile getirdi.\n\nCoronavirus: New York funeral home puts corpses in lorries https://t.co/3ExuEJ5klX \u2014 BBC North America (@BBCNorthAmerica) April 30, 2020\n\nKoronavir\u00fcs rekoru ABD'de\n\nKoruyucu k\u0131yafetler giyen ekipler, cesetleri olay yerine \u00e7a\u011f\u0131rd\u0131klar\u0131 donduruculu bir TIR'a naklederek g\u00f6t\u00fcrd\u00fc.\n\n\u00d6l\u00fc bedenlerin koronavir\u00fcs kurbanlar\u0131 olup olmad\u0131\u011f\u0131na dair ilk etapta a\u00e7\u0131klama yap\u0131lmad\u0131.\n\nABD'de teyitli vaka say\u0131s\u0131 1 milyonu, \u00f6l\u00fc say\u0131s\u0131 61 bini ge\u00e7erken, New York 18 binden fazla \u00f6l\u00fcyle en \u00e7ok can kayb\u0131 veren eyalet konumunda.",
    "keywords": [
        "evinin",
        "yorkta",
        "york",
        "ta\u015fan",
        "yerine",
        "olay",
        "dolup",
        "deh\u015fet",
        "ekipler",
        "operasyon",
        "cenaze",
        "bulunmayan",
        "\u00f6l\u00fclerle",
        "\u015fikayet",
        "bir",
        "kamyonlara",
        "y\u00fckledi\u011fi",
        "cesetlere",
        "en"
    ],
    "meta_keywords": [
        ""
    ],
    "publish_date": null,
    "summary": "New York'un Brooklyn semtinde s\u0131v\u0131 damlayan ara\u00e7lardan yay\u0131lan kokudan \u015fikayet \u00fczerine olay yerine gelen ekipler, cenaze evi \u00f6n\u00fcnde dondurucusu bulunmayan ara\u00e7larda \u00e7\u00fcr\u00fcyen yakla\u015f\u0131k 60 cesetle kar\u015f\u0131la\u015ft\u0131.\nKoronavir\u00fcs pandemisinin merkezi konumundaki ABD'nin en \u00e7ok teyitli \u00f6l\u00fcm vakas\u0131n\u0131n g\u00f6r\u00fcld\u00fc\u011f\u00fc eyaleti New York'tan \u00f6l\u00fclerin \u00e7oklu\u011fuyla ba\u015f edilemedi\u011fine dair t\u00fcyler \u00fcrpertici haberler geliyor.\nD\u00fcnyan\u0131n en geli\u015fmi\u015f \u015fehirlerinin ba\u015f\u0131n\u0131 \u00e7eken New York'un Brooklyn semtinde Andrew Cleckley Cenaze Evi'nin \u00f6n\u00fcnde bekleyen kamyonlar ve minib\u00fcslerde onlarca ceset bulundu.\nDondurucusu bulunmayan ara\u00e7lar\u00c7evredekilerin s\u0131v\u0131 damlayan ara\u00e7lardan yay\u0131lan kokudan \u015fikayet etmesi \u00fczerine olay yerine gelen ekipler, dondurucusu bulunmayan ara\u00e7larda \u00e7\u00fcr\u00fcyen yakla\u015f\u0131k 60 cesedin \u015fok edici manzaras\u0131yla kar\u015f\u0131la\u015ft\u0131.\n'Cenaze evinin dondurucular\u0131 bozulmu\u015f'The New York Times gazetesine konu\u015fan bir yetkili, dondurucular\u0131 bozulan cenaze evinin ara\u00e7lar\u0131 kiralay\u0131p \u00f6l\u00fcleri buzlarla birlikte bunlara nakletti\u011fini s\u00f6yledi.\n'Ceset koyacak yer kalmad\u0131\u011f\u0131ndan kamyonlarla minib\u00fcsleri depo olarak tutmu\u015f'CNN'e konu\u015fan bir ba\u015fka yetkili, cenaze evinin \u00f6l\u00fclerle dolup ta\u015fmas\u0131 ve ceset koyacak yer kalmamas\u0131 nedeniyle kamyonlarla minib\u00fcsleri depo olarak kullanma yoluna gitti\u011fini dile getirdi.\nCoronavirus: New York funeral home puts corpses in lorries https://t.co/3ExuEJ5klX \u2014 BBC North America (@BBCNorthAmerica) April 30, 2020Koronavir\u00fcs rekoru ABD'deKoruyucu k\u0131yafetler giyen ekipler, cesetleri olay yerine \u00e7a\u011f\u0131rd\u0131klar\u0131 donduruculu bir TIR'a naklederek g\u00f6t\u00fcrd\u00fc.\n\u00d6l\u00fc bedenlerin koronavir\u00fcs kurbanlar\u0131 olup olmad\u0131\u011f\u0131na dair ilk etapta a\u00e7\u0131klama yap\u0131lmad\u0131.\nABD'de teyitli vaka say\u0131s\u0131 1 milyonu, \u00f6l\u00fc say\u0131s\u0131 61 bini ge\u00e7erken, New York 18 binden fazla \u00f6l\u00fcyle en \u00e7ok can kayb\u0131 veren eyalet konumunda.",
    "article_html": "",
    "meta_description": "New York'un Brooklyn semtinde s\u0131v\u0131 damlayan ara\u00e7lardan yay\u0131lan kokudan \u015fikayet \u00fczerine olay yerine gelen ekipler, cenaze evi \u00f6n\u00fcnde dondurucusu bulunmayan ara\u00e7larda...",
    "meta_lang": "tr"
}