{
    "article_id": "86fd8c40a6d603b843e743cfc28ffb40.1590265900.4039812",
    "title": "Suriye muhalefetinin 'Esad istifa edecek' iddias\u0131na Rus vekilden yan\u0131t: Bug\u00fcn onun ger\u00e7ek bir alternatifi yok",
    "authors": [],
    "canonical_link": "https://tr.sputniknews.com/ortadogu/202005151042052789-suriye-muhalefetinin-esad-istifa-edecek-iddiasina-rus-vekilden-yanit-bugun-onun-gercek-bir/",
    "url": "https://tr.sputniknews.com/ortadogu/202005151042052789-suriye-muhalefetinin-esad-istifa-edecek-iddiasina-rus-vekilden-yanit-bugun-onun-gercek-bir/",
    "top_img": "https://cdntr1.img.sputniknews.com/images/104041/69/1040416948.jpg",
    "meta_img": "https://cdntr1.img.sputniknews.com/images/104041/69/1040416948.jpg",
    "movies": [],
    "text": "Suriye\u2019nin kuzeydo\u011fusundaki Haseke kenti merkezli North Press haber ajans\u0131na konu\u015fan muhalif kaynaklar, Suriye Devlet Ba\u015fkan\u0131 Be\u015far Esad\u2019\u0131n yak\u0131nda istifa edebilece\u011fini ileri s\u00fcrd\u00fcler. Kaynaklar, halihaz\u0131rda bu konunun Astana s\u00fcrecinin garant\u00f6r \u00fclkeleri Rusya, T\u00fcrkiye ve \u0130ran aras\u0131nda de\u011ferlendirildi\u011fini iddia etti.\n\n'Do\u011frulayamad\u0131k'\n\nHen\u00fcz bu bilgiyi do\u011frulaman\u0131n m\u00fcmk\u00fcn olmad\u0131\u011f\u0131n\u0131 itiraf eden kaynaklar, sadece \u201cbaz\u0131 geli\u015fmelerin\u201d buna i\u015faret etti\u011fini savundu.\n\nRus milletvekili: Bug\u00fcn onun ger\u00e7ek bir alternatifi yok\n\nRus parlamentosunun alt kanad\u0131 Duma\u2019n\u0131n Suriye meclisiyle ili\u015fkilerden sorumlu grubun koordinat\u00f6r\u00fc Dmitriy Sablin, Esad\u2019\u0131n istifa edece\u011fi y\u00f6n\u00fcndeki s\u00f6ylentilerin \u201c\u00e7ok abart\u0131lm\u0131\u015f\u201d oldu\u011funu belirterek, \u201cBa\u015fkan Esad, Suriyelilerin \u00e7o\u011funun deste\u011fine sahip ve se\u00e7imleri kazanacak. Bug\u00fcn onun ger\u00e7ek bir alternatifi yok. \u00dcstelik askeri zaferlerin yan\u0131 s\u0131ra, \u00fclke ekonomisinin canlanmaya ve yolsuzlukla m\u00fccadelenin g\u00fc\u00e7lenmeye ba\u015flad\u0131\u011f\u0131n\u0131 g\u00f6r\u00fcyoruz\u201d dedi.\n\nSuriye\u2019nin hem bu \u00e7abalar\u0131nda hem de Anayasa Komitesi\u2019nin \u00e7al\u0131\u015fmalar\u0131n\u0131 etkinle\u015ftirme konusunda Rusya\u2019n\u0131n deste\u011fine g\u00fcvenebilece\u011fini kaydeden Sablin, \u201cEsad\u2019\u0131n gitmesi gerekti\u011fi ve bunun ger\u00e7ekle\u015fmesine g\u00fcnler kald\u0131\u011f\u0131 s\u00f6zlerini 2011\u2019den beri duyuyoruz. Ancak Ba\u015fkan Esad en zor d\u00f6nemde \u00fclkesini ve halk\u0131n\u0131 yaln\u0131z b\u0131rakmad\u0131 ve \u015fimdi Suriye\u2019nin b\u00fcy\u00fck k\u0131sm\u0131n\u0131 kontrol ediyor, farkl\u0131 etnik ve dini gruplar\u0131n \u00e7\u0131karlar\u0131n\u0131n dikkate al\u0131nmas\u0131n\u0131 gerektiren ulusal uzla\u015f\u0131 sorunlar\u0131n\u0131 \u00e7\u00f6z\u00fcyor\u201d.",
    "keywords": [
        "rus",
        "muhalefetinin",
        "suriye",
        "ger\u00e7ek",
        "kaynaklar",
        "bu",
        "yan\u0131t",
        "hem",
        "esad\u0131n",
        "ve",
        "suriyenin",
        "yok",
        "sablin",
        "istifa",
        "iddias\u0131na",
        "onun",
        "vekilden"
    ],
    "meta_keywords": [
        "Suriye'de muhalefet",
        "Esad istifa edecek mi?",
        "Suriye'deki geli\u015fmeler",
        "Suriye'den a\u00e7\u0131klama"
    ],
    "publish_date": null,
    "summary": "Suriye\u2019nin kuzeydo\u011fusundaki Haseke kenti merkezli North Press haber ajans\u0131na konu\u015fan muhalif kaynaklar, Suriye Devlet Ba\u015fkan\u0131 Be\u015far Esad\u2019\u0131n yak\u0131nda istifa edebilece\u011fini ileri s\u00fcrd\u00fcler.\nKaynaklar, halihaz\u0131rda bu konunun Astana s\u00fcrecinin garant\u00f6r \u00fclkeleri Rusya, T\u00fcrkiye ve \u0130ran aras\u0131nda de\u011ferlendirildi\u011fini iddia etti.\n'Do\u011frulayamad\u0131k'Hen\u00fcz bu bilgiyi do\u011frulaman\u0131n m\u00fcmk\u00fcn olmad\u0131\u011f\u0131n\u0131 itiraf eden kaynaklar, sadece \u201cbaz\u0131 geli\u015fmelerin\u201d buna i\u015faret etti\u011fini savundu.\nRus milletvekili: Bug\u00fcn onun ger\u00e7ek bir alternatifi yokRus parlamentosunun alt kanad\u0131 Duma\u2019n\u0131n Suriye meclisiyle ili\u015fkilerden sorumlu grubun koordinat\u00f6r\u00fc Dmitriy Sablin, Esad\u2019\u0131n istifa edece\u011fi y\u00f6n\u00fcndeki s\u00f6ylentilerin \u201c\u00e7ok abart\u0131lm\u0131\u015f\u201d oldu\u011funu belirterek, \u201cBa\u015fkan Esad, Suriyelilerin \u00e7o\u011funun deste\u011fine sahip ve se\u00e7imleri kazanacak.\nBug\u00fcn onun ger\u00e7ek bir alternatifi yok.\n\u00dcstelik askeri zaferlerin yan\u0131 s\u0131ra, \u00fclke ekonomisinin canlanmaya ve yolsuzlukla m\u00fccadelenin g\u00fc\u00e7lenmeye ba\u015flad\u0131\u011f\u0131n\u0131 g\u00f6r\u00fcyoruz\u201d dedi.\nSuriye\u2019nin hem bu \u00e7abalar\u0131nda hem de Anayasa Komitesi\u2019nin \u00e7al\u0131\u015fmalar\u0131n\u0131 etkinle\u015ftirme konusunda Rusya\u2019n\u0131n deste\u011fine g\u00fcvenebilece\u011fini kaydeden Sablin, \u201cEsad\u2019\u0131n gitmesi gerekti\u011fi ve bunun ger\u00e7ekle\u015fmesine g\u00fcnler kald\u0131\u011f\u0131 s\u00f6zlerini 2011\u2019den beri duyuyoruz.\nAncak Ba\u015fkan Esad en zor d\u00f6nemde \u00fclkesini ve halk\u0131n\u0131 yaln\u0131z b\u0131rakmad\u0131 ve \u015fimdi Suriye\u2019nin b\u00fcy\u00fck k\u0131sm\u0131n\u0131 kontrol ediyor, farkl\u0131 etnik ve dini gruplar\u0131n \u00e7\u0131karlar\u0131n\u0131n dikkate al\u0131nmas\u0131n\u0131 gerektiren ulusal uzla\u015f\u0131 sorunlar\u0131n\u0131 \u00e7\u00f6z\u00fcyor\u201d.",
    "article_html": "",
    "meta_description": "Suriye muhalefetinin, Devlet Ba\u015fkan\u0131 Esad\u2019\u0131n yak\u0131nda istifa edebilece\u011finin i\u015faretlerini g\u00f6rd\u00fcklerini ileri s\u00fcrmesine Rusya'dan yan\u0131t geldi.",
    "meta_lang": "tr"
}