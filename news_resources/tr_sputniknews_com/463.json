{
    "article_id": "33a6f955da89a9d606aa7604d4231007.1590266138.1906407",
    "title": "\u0130talya Ba\u015fbakan\u0131 Conte: A\u015f\u0131 bulununcaya dek bekleyemeyiz",
    "authors": [],
    "canonical_link": "https://tr.sputniknews.com/avrupa/202005211042093186-italya-basbakani-conte-asi-bulununcaya-dek-bekleyemeyiz/",
    "url": "https://tr.sputniknews.com/avrupa/202005211042093186-italya-basbakani-conte-asi-bulununcaya-dek-bekleyemeyiz/",
    "top_img": "https://cdntr2.img.sputniknews.com/images/104205/90/1042059059.jpg",
    "meta_img": "https://cdntr2.img.sputniknews.com/images/104205/90/1042059059.jpg",
    "movies": [],
    "text": "\u0130talya Ba\u015fbakan\u0131 Conte, yeni tip koronavir\u00fcs (Kovid-19) salg\u0131n\u0131na dair \u00f6nlemleri gev\u015fettikleri bu d\u00f6nemin ekonomide \"motoru yeniden \u00e7al\u0131\u015ft\u0131rma zaman\u0131\" oldu\u011funu ve a\u015f\u0131 bulununcaya kadar bekleyemeyeceklerini s\u00f6yledi.\n\n\u0130talya Ba\u015fbakan\u0131 Giuseppe Conte, parlamentonun alt kanad\u0131 Temsilciler Meclisinde, bug\u00fcn \u00fc\u00e7 ay\u0131 geride b\u0131rakan Kovid-19 acil durumuna ili\u015fkin bilgi verdi.\n\nVir\u00fcsle m\u00fccadelenin ilk a\u015famas\u0131nda ald\u0131klar\u0131 \u00f6nlemlere ili\u015fkin Conte, \"Belki herkes, temel haklar\u0131 etkilemesi muhtemel ac\u0131 verici bu kararlar\u0131 alamazd\u0131. Bug\u00fcn 1. a\u015famada yapt\u0131\u011f\u0131m\u0131z tercihlerin vicdanen do\u011fru oldu\u011funu s\u00f6yleyebiliriz. \u015eimdi acil durumun en akut a\u015famas\u0131n\u0131n \u00fcstesinden gelme zaman\u0131, ekonomide ve \u00fcretimde motoru yeniden \u00e7al\u0131\u015ft\u0131rman\u0131n zaman\u0131\" diye konu\u015ftu.\n\nConte, \u00f6nlemlerin kademeli olarak gev\u015fetildi\u011fi 2. a\u015famaya sorumluluk ve g\u00fcvenle ge\u00e7tiklerini vurgulayarak, \"Bula\u015fma e\u011frisinin yeniden artabilece\u011finin fark\u0131nday\u0131z ancak bunu hesaplad\u0131k ve hepsini g\u00f6zlem alt\u0131nda tutaca\u011f\u0131z. Yeniden a\u00e7\u0131l\u0131\u015f\u0131n risklerini kabul etmemiz laz\u0131m, a\u015f\u0131 bulununcaya dek bekleyemeyiz. Aksi takdirde \u00fcretken sosyal doku onar\u0131lamaz \u015fekilde tehlikeye girer\" ifadelerini kulland\u0131.\n\nSalg\u0131ndan ciddi \u015fekilde etkilenen turizm sekt\u00f6r\u00fcn\u00fcn toparlanmas\u0131 i\u00e7in Avrupa Birli\u011fi'nden gelecek finansman\u0131n netle\u015fmesini beklediklerini aktaran Conte, \"T\u00fcm vatanda\u015flar\u0131, tatillerini \u0130talya'da ge\u00e7irmeye davet ediyorum. Hen\u00fcz g\u00f6rmedi\u011fimiz g\u00fczellikleri ke\u015ffedelim. Zaten bildiklerimizi yeniden ziyaret ederek tad\u0131n\u0131 \u00e7\u0131kar\u0131yoruz\" dedi.\n\nBa\u015fbakan'dan gen\u00e7lere uyar\u0131\n\nConte, gen\u00e7lere de bu s\u00fcre\u00e7te daha dikkatli olmalar\u0131 uyar\u0131s\u0131nda bulunarak, \"Hen\u00fcz parti yapman\u0131n ya da geceleri toplu halde d\u0131\u015far\u0131 \u00e7\u0131kman\u0131n zaman\u0131 de\u011fil. Sosyal mesafeye ve maske kullan\u0131m\u0131na her zamankinden daha fazla sayg\u0131 duymak gerekiyor\" diye konu\u015ftu.\n\nBa\u015fbakan Conte, 25 May\u0131s'tan itibaren isteyenlere serolojik testlere ba\u015flayacaklar\u0131n\u0131 da aktard\u0131.",
    "keywords": [
        "ba\u015fbakan\u0131",
        "bu",
        "conte",
        "dek",
        "a\u015f\u0131",
        "sosyal",
        "yeniden",
        "kovid19",
        "zaman\u0131",
        "oldu\u011funu",
        "bulununcaya",
        "i\u0307talya",
        "ve",
        "\u015fekilde",
        "motoru",
        "bekleyemeyiz"
    ],
    "meta_keywords": [
        "Koronavir\u00fcs a\u015f\u0131s\u0131",
        "Conte'den a\u00e7\u0131klama",
        "\u0130talya'da koronavir\u00fcs",
        "Koronavir\u00fcs ve ekonomi"
    ],
    "publish_date": null,
    "summary": "\u0130talya Ba\u015fbakan\u0131 Conte, yeni tip koronavir\u00fcs (Kovid-19) salg\u0131n\u0131na dair \u00f6nlemleri gev\u015fettikleri bu d\u00f6nemin ekonomide \"motoru yeniden \u00e7al\u0131\u015ft\u0131rma zaman\u0131\" oldu\u011funu ve a\u015f\u0131 bulununcaya kadar bekleyemeyeceklerini s\u00f6yledi.\n\u0130talya Ba\u015fbakan\u0131 Giuseppe Conte, parlamentonun alt kanad\u0131 Temsilciler Meclisinde, bug\u00fcn \u00fc\u00e7 ay\u0131 geride b\u0131rakan Kovid-19 acil durumuna ili\u015fkin bilgi verdi.\nVir\u00fcsle m\u00fccadelenin ilk a\u015famas\u0131nda ald\u0131klar\u0131 \u00f6nlemlere ili\u015fkin Conte, \"Belki herkes, temel haklar\u0131 etkilemesi muhtemel ac\u0131 verici bu kararlar\u0131 alamazd\u0131.\nBug\u00fcn 1. a\u015famada yapt\u0131\u011f\u0131m\u0131z tercihlerin vicdanen do\u011fru oldu\u011funu s\u00f6yleyebiliriz.\n\u015eimdi acil durumun en akut a\u015famas\u0131n\u0131n \u00fcstesinden gelme zaman\u0131, ekonomide ve \u00fcretimde motoru yeniden \u00e7al\u0131\u015ft\u0131rman\u0131n zaman\u0131\" diye konu\u015ftu.\nConte, \u00f6nlemlerin kademeli olarak gev\u015fetildi\u011fi 2. a\u015famaya sorumluluk ve g\u00fcvenle ge\u00e7tiklerini vurgulayarak, \"Bula\u015fma e\u011frisinin yeniden artabilece\u011finin fark\u0131nday\u0131z ancak bunu hesaplad\u0131k ve hepsini g\u00f6zlem alt\u0131nda tutaca\u011f\u0131z.\nYeniden a\u00e7\u0131l\u0131\u015f\u0131n risklerini kabul etmemiz laz\u0131m, a\u015f\u0131 bulununcaya dek bekleyemeyiz.\nAksi takdirde \u00fcretken sosyal doku onar\u0131lamaz \u015fekilde tehlikeye girer\" ifadelerini kulland\u0131.\nSalg\u0131ndan ciddi \u015fekilde etkilenen turizm sekt\u00f6r\u00fcn\u00fcn toparlanmas\u0131 i\u00e7in Avrupa Birli\u011fi'nden gelecek finansman\u0131n netle\u015fmesini beklediklerini aktaran Conte, \"T\u00fcm vatanda\u015flar\u0131, tatillerini \u0130talya'da ge\u00e7irmeye davet ediyorum.\nHen\u00fcz g\u00f6rmedi\u011fimiz g\u00fczellikleri ke\u015ffedelim.\nZaten bildiklerimizi yeniden ziyaret ederek tad\u0131n\u0131 \u00e7\u0131kar\u0131yoruz\" dedi.\nBa\u015fbakan'dan gen\u00e7lere uyar\u0131Conte, gen\u00e7lere de bu s\u00fcre\u00e7te daha dikkatli olmalar\u0131 uyar\u0131s\u0131nda bulunarak, \"Hen\u00fcz parti yapman\u0131n ya da geceleri toplu halde d\u0131\u015far\u0131 \u00e7\u0131kman\u0131n zaman\u0131 de\u011fil.\nSosyal mesafeye ve maske kullan\u0131m\u0131na her zamankinden daha fazla sayg\u0131 duymak gerekiyor\" diye konu\u015ftu.\nBa\u015fbakan Conte, 25 May\u0131s'tan itibaren isteyenlere serolojik testlere ba\u015flayacaklar\u0131n\u0131 da aktard\u0131.",
    "article_html": "",
    "meta_description": "\u0130talya Ba\u015fbakan\u0131 Conte, yeni tip koronavir\u00fcs (Kovid-19) salg\u0131n\u0131na dair \u00f6nlemleri gev\u015fettikleri bu d\u00f6nemin ekonomide \"motoru yeniden \u00e7al\u0131\u015ft\u0131rma zaman\u0131\" oldu\u011funu ve a\u015f\u0131...",
    "meta_lang": "tr"
}