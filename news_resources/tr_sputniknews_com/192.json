{
    "article_id": "a60bc22dbdef62add5d4f9a280f95c7a.1590265833.788818",
    "title": "National Interest, Rusya'n\u0131n elindeki seyyar f\u00fczeleri de\u011ferlendirdi",
    "authors": [],
    "canonical_link": "https://tr.sputniknews.com/analiz/202004111041803267-national-interest-rusyanin-elindeki-seyyar-fuzeleri-degerlendirdi/",
    "url": "https://tr.sputniknews.com/analiz/202004111041803267-national-interest-rusyanin-elindeki-seyyar-fuzeleri-degerlendirdi/",
    "top_img": "https://cdntr2.img.sputniknews.com/images/103113/48/1031134859.jpg",
    "meta_img": "https://cdntr2.img.sputniknews.com/images/103113/48/1031134859.jpg",
    "movies": [],
    "text": "NI'de yer bulan Caleb Larson imzal\u0131 yaz\u0131da, Rusya\u2019n\u0131n her t\u00fcrden f\u00fcze \u00fcretme konusunda lider g\u00fc\u00e7 olmaya devam etti\u011fi kaydedilirken, \"Rus Stratejik F\u00fcze Kuvvetleri, lokal \u00e7at\u0131\u015fmalarda ge\u00e7it vermeme/b\u00f6lgeyi tutma g\u00f6revinden ba\u015flayarak stratejik n\u00fckleer silahlar\u0131n di\u011fer k\u0131talarda bulunan hedeflere ula\u015ft\u0131r\u0131lmas\u0131na kadar Moskova\u2019n\u0131n askeri stratejisinin \u00f6nemli bir unsurunu olu\u015fturuyor\" ifadelerine yer verildi.\n\nYaz\u0131da, Rusya\u2019n\u0131n Kaliningrad B\u00f6lgesinde bulunan f\u00fcze sistemlerinin, Balt\u0131k Denizi\u2019nin bir k\u0131sm\u0131n\u0131 bloke edecek yetenekte oldu\u011fu ifade edildi.\n\nRus ordusunun envanterindeki To\u00e7ka f\u00fczelerinin g\u00fc\u00e7, ara\u00e7 ve taktik kullanma konusunda b\u00fcy\u00fck esneklik sa\u011flad\u0131\u011f\u0131n\u0131 yazan Larson, bu f\u00fczenin anti-tank, anti-personel, anti-u\u00e7ak pisti ve anti-radar sava\u015f ba\u015fl\u0131klar\u0131 ile donat\u0131labildi\u011fine dikkat \u00e7ekerek, \"10 veya 100 kiloton aras\u0131nda g\u00fcce sahip \u00f6zel bir n\u00fckleer sava\u015f ba\u015fl\u0131\u011f\u0131 daha mevcut\" diye kaydetti.\n\nBu f\u00fczeyi ta\u015f\u0131yan arac\u0131n yol d\u0131\u015f\u0131nda hareket edebildi\u011fi ve su engellerini ge\u00e7ebildi\u011fi kaydedildi.\n\nTo\u00e7ka\u2019n\u0131n yerini, daha uzun menzile ve daha g\u00fc\u00e7l\u00fc ba\u015fl\u0131\u011fa sahip \u0130skender\u2019in alaca\u011f\u0131 belirtilen yaz\u0131da, \u0130skender\u2019i hedefe kilitlemek i\u00e7in GLONASS navigasyon sistemi, ataletsel navigasyon sistemi ve arazi takip sisteminden bir kar\u0131\u015f\u0131m\u0131n kullan\u0131ld\u0131\u011f\u0131 belirtilerek, \"Bu, dairesel hatas\u0131 sadece 5-10 metre olan son derece hassas bir f\u00fcze\" denildi.\n\n\u0130skender f\u0131rlatma arac\u0131n\u0131n \u00e7at\u0131s\u0131n\u0131n z\u0131rhl\u0131 oldu\u011funa dikkat \u00e7eken Larson, bunun f\u00fczeyi daha iyi koruma f\u0131rsat\u0131n\u0131 verdi\u011fini kaydetti.\n\nYaz\u0131da ayr\u0131ca Yakhont f\u00fczelerinden bahsediliyor. Bu f\u00fczelerin hava, deniz ve kara versiyonlar\u0131n\u0131n oldu\u011fu hat\u0131rlat\u0131l\u0131rken kara konu\u015flu f\u00fczelerin Endonezya ve Vietnam\u2019a ihra\u00e7 edildi\u011fi belirtildi.\n\nLarson ayr\u0131ca Rusya ve Hindistan\u2019\u0131n ortak \u00fcretimi olan BraMos f\u00fczelerinin Yakhont\u2019un ihraca y\u00f6nelik versiyonu oldu\u011funu iddia etti.\n\nRus ordusunun elindeki baz\u0131 f\u00fcze ve sistemler Sovyetler Birli\u011fi\u2019nden miras kalsa ve eskimi\u015f olsa da Larson\u2019a g\u00f6re, bu f\u00fczeler Avrupa\u2019da \u00e7\u0131kabilecek bir sava\u015f\u0131n ba\u015f\u0131nda Balt\u0131k Denizi\u2019ni bloke etmekte kullan\u0131labilir.",
    "keywords": [
        "de\u011ferlendirdi",
        "bu",
        "stratejik",
        "larson",
        "f\u00fczeleri",
        "yaz\u0131da",
        "seyyar",
        "daha",
        "rusyan\u0131n",
        "national",
        "ve",
        "bir",
        "f\u00fcze",
        "yer",
        "elindeki",
        "interest",
        "sistemi"
    ],
    "meta_keywords": [
        "Rus seyyar f\u00fczeleri",
        "Rusya Stratejik F\u00fcze Kuvvetleri"
    ],
    "publish_date": null,
    "summary": "NI'de yer bulan Caleb Larson imzal\u0131 yaz\u0131da, Rusya\u2019n\u0131n her t\u00fcrden f\u00fcze \u00fcretme konusunda lider g\u00fc\u00e7 olmaya devam etti\u011fi kaydedilirken, \"Rus Stratejik F\u00fcze Kuvvetleri, lokal \u00e7at\u0131\u015fmalarda ge\u00e7it vermeme/b\u00f6lgeyi tutma g\u00f6revinden ba\u015flayarak stratejik n\u00fckleer silahlar\u0131n di\u011fer k\u0131talarda bulunan hedeflere ula\u015ft\u0131r\u0131lmas\u0131na kadar Moskova\u2019n\u0131n askeri stratejisinin \u00f6nemli bir unsurunu olu\u015fturuyor\" ifadelerine yer verildi.\nYaz\u0131da, Rusya\u2019n\u0131n Kaliningrad B\u00f6lgesinde bulunan f\u00fcze sistemlerinin, Balt\u0131k Denizi\u2019nin bir k\u0131sm\u0131n\u0131 bloke edecek yetenekte oldu\u011fu ifade edildi.\nRus ordusunun envanterindeki To\u00e7ka f\u00fczelerinin g\u00fc\u00e7, ara\u00e7 ve taktik kullanma konusunda b\u00fcy\u00fck esneklik sa\u011flad\u0131\u011f\u0131n\u0131 yazan Larson, bu f\u00fczenin anti-tank, anti-personel, anti-u\u00e7ak pisti ve anti-radar sava\u015f ba\u015fl\u0131klar\u0131 ile donat\u0131labildi\u011fine dikkat \u00e7ekerek, \"10 veya 100 kiloton aras\u0131nda g\u00fcce sahip \u00f6zel bir n\u00fckleer sava\u015f ba\u015fl\u0131\u011f\u0131 daha mevcut\" diye kaydetti.\nBu f\u00fczeyi ta\u015f\u0131yan arac\u0131n yol d\u0131\u015f\u0131nda hareket edebildi\u011fi ve su engellerini ge\u00e7ebildi\u011fi kaydedildi.\nTo\u00e7ka\u2019n\u0131n yerini, daha uzun menzile ve daha g\u00fc\u00e7l\u00fc ba\u015fl\u0131\u011fa sahip \u0130skender\u2019in alaca\u011f\u0131 belirtilen yaz\u0131da, \u0130skender\u2019i hedefe kilitlemek i\u00e7in GLONASS navigasyon sistemi, ataletsel navigasyon sistemi ve arazi takip sisteminden bir kar\u0131\u015f\u0131m\u0131n kullan\u0131ld\u0131\u011f\u0131 belirtilerek, \"Bu, dairesel hatas\u0131 sadece 5-10 metre olan son derece hassas bir f\u00fcze\" denildi.\n\u0130skender f\u0131rlatma arac\u0131n\u0131n \u00e7at\u0131s\u0131n\u0131n z\u0131rhl\u0131 oldu\u011funa dikkat \u00e7eken Larson, bunun f\u00fczeyi daha iyi koruma f\u0131rsat\u0131n\u0131 verdi\u011fini kaydetti.\nYaz\u0131da ayr\u0131ca Yakhont f\u00fczelerinden bahsediliyor.\nBu f\u00fczelerin hava, deniz ve kara versiyonlar\u0131n\u0131n oldu\u011fu hat\u0131rlat\u0131l\u0131rken kara konu\u015flu f\u00fczelerin Endonezya ve Vietnam\u2019a ihra\u00e7 edildi\u011fi belirtildi.\nLarson ayr\u0131ca Rusya ve Hindistan\u2019\u0131n ortak \u00fcretimi olan BraMos f\u00fczelerinin Yakhont\u2019un ihraca y\u00f6nelik versiyonu oldu\u011funu iddia etti.\nRus ordusunun elindeki baz\u0131 f\u00fcze ve sistemler Sovyetler Birli\u011fi\u2019nden miras kalsa ve eskimi\u015f olsa da Larson\u2019a g\u00f6re, bu f\u00fczeler Avrupa\u2019da \u00e7\u0131kabilecek bir sava\u015f\u0131n ba\u015f\u0131nda Balt\u0131k Denizi\u2019ni bloke etmekte kullan\u0131labilir.",
    "article_html": "",
    "meta_description": "The National Interest (NI) dergisi, seyyar f\u00fcze sistemlerinin Rus Silahl\u0131 Kuvvetleri\u2019nin ay\u0131rt edici \u00f6zelli\u011fi oldu\u011funu yazd\u0131.",
    "meta_lang": "tr"
}