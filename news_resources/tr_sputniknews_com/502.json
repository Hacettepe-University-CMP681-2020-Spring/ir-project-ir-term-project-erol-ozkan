{
    "article_id": "25984ef9f7715a95ad7696025f7a0922.1590266182.208624",
    "title": "Beyaz Saray'da 11 ba\u015fkana hizmet veren kahya koronavir\u00fcs nedeniyle ya\u015fam\u0131n\u0131 yitirdi",
    "authors": [],
    "canonical_link": "https://tr.sputniknews.com/abd/202005221042099699-beyaz-sarayda-11-baskana-hizmet-veren-kahya-koronavirus-nedeniyle-yasamini-yitirdi/",
    "url": "https://tr.sputniknews.com/abd/202005221042099699-beyaz-sarayda-11-baskana-hizmet-veren-kahya-koronavirus-nedeniyle-yasamini-yitirdi/",
    "top_img": "https://cdntr2.img.sputniknews.com/images/102982/94/1029829401.jpg",
    "meta_img": "https://cdntr2.img.sputniknews.com/images/102982/94/1029829401.jpg",
    "movies": [],
    "text": "Beyaz Saray'da 55 y\u0131l boyunca 11 ba\u015fkan i\u00e7in \u00e7al\u0131\u015fan k\u00e2hya Wilson Roosevelt Jerman, 91 ya\u015f\u0131nda koronavir\u00fcs nedeniyle ya\u015fam\u0131n\u0131 yitirdi. George W. Bush, Hillary Clinton ve Michelle Obama gibi \u00e7ok say\u0131da isim Jerman'\u0131n \u00f6l\u00fcm\u00fcn\u00fcn ard\u0131ndan mesaj yay\u0131nlad\u0131.\n\nTorunu Jamila Garrett, dedesi Wilson Roosevelt Jerman'\u0131n koronavir\u00fcs nedeniyle ge\u00e7en hafta ya\u015fam\u0131n\u0131 yitirdi\u011fini duyurdu.\n\nWilson Roosevelt Jerman, a former White House butler who worked under 11 US Presidents, has died after contracting coronavirus, his granddaughter confirms. He was 91 years old. https://t.co/AgWqqkm3vh \u2014 CNN (@CNN) May 21, 2020\n\nJerman\u2019\u0131n \u00f6l\u00fcm haberinin ard\u0131ndan hayatta olan eski ABD ba\u015fkanlar\u0131 ve First Lady'ler mesaj yay\u0131mlad\u0131.\n\nGeorge W. Bush ve Laura Bush, \"Sevgili dolu bir insand\u0131. Beyaz Saray'daki g\u00f6revimizde sabah erkenden ayr\u0131ld\u0131\u011f\u0131m\u0131zda son kez onu g\u00f6r\u00fcyor ve gece yar\u0131s\u0131 d\u00f6nd\u00fc\u011f\u00fcm\u00fczde yine ilk kez onu g\u00f6r\u00fcyorduk\" ifadelerini kulland\u0131.\n\nLIFE DEDICATED TO SERVICE: 91-year old Wilson Roosevelt Jerman began working in the White House back in 1957 and went on to serve 11 presidents. https://t.co/2PnMi2ysqf \u2014 KETK NEWS (@KETK) May 22, 2020\n\nEski D\u0131\u015fi\u015fleri Bakan\u0131 ve ABD eski ba\u015fkanlar\u0131ndan Bill Clinton'\u0131n e\u015fi Hillary Clinton da, \"Bill ve ben derin \u00fcz\u00fcnt\u00fc duyduk. Jerman, Beyaz Saray'da 11 farkl\u0131 ba\u015fkanla \u00e7al\u0131\u015ft\u0131 ve oray\u0131 herkes i\u00e7in evi yapt\u0131. Sevdiklerine sab\u0131r diliyorum\" dedi.\n\nABD eski ba\u015fkanlar\u0131ndan Barack Obama'n\u0131n e\u015fi Michelle Obama da, \"Onu tan\u0131d\u0131\u011f\u0131m\u0131z i\u00e7in \u00e7ok mutluyuz. Nezaket ve hizmetiyle, Beyaz Saray\u2019\u0131 sadece bizim i\u00e7in de\u011fil, on y\u0131llar boyunca di\u011fer ba\u015fkan ve e\u015flerine de ev yapt\u0131\" dedi.\n\nWilson Roosevelt Jerman, White House staffer who served 11 presidents, dies of coronavirus at 91 - CBS News https://t.co/XQpEJx4kDd \u2014 WHCA (@whca) May 22, 2020\n\nWilson Roosevelt Jerman, 1957 y\u0131l\u0131nda temizlik\u00e7i olarak Beyaz Saray\u2019da g\u00f6reve ba\u015flad\u0131. ABD eski ba\u015fkanlar\u0131ndan John F. Kennedy'nin e\u015fi Jackie Kennedy, Jerman'\u0131 1960 y\u0131l\u0131nda kahya olarak atad\u0131.\n\nBarack Obama d\u00f6neminde ba\u015f garson olarak \u00e7al\u0131\u015fan Jerman 2012\u2019de emekliye ayr\u0131ld\u0131. Obama, emekli olduktan sonra Jerman'\u0131 hizmetlerinden dolay\u0131 \u00f6d\u00fclle onurland\u0131rd\u0131.\n\nJerman, 2012 y\u0131l\u0131na kadar tam 11 ABD ba\u015fkan\u0131na hizmet verdi.",
    "keywords": [
        "ba\u015fkana",
        "obama",
        "11",
        "eski",
        "hizmet",
        "beyaz",
        "yitirdi",
        "jerman",
        "koronavir\u00fcs",
        "nedeniyle",
        "roosevelt",
        "wilson",
        "i\u00e7in",
        "ve",
        "sarayda",
        "kahya",
        "abd",
        "ya\u015fam\u0131n\u0131",
        "veren"
    ],
    "meta_keywords": [
        "koronavir\u00fcs salg\u0131n\u0131",
        "Beyaz Saray kahyas\u0131",
        "koronavir\u00fcs nedeniyle ya\u015fam\u0131n\u0131 yitirdi",
        "ABD ba\u015fkan\u0131",
        "first lady"
    ],
    "publish_date": null,
    "summary": "Beyaz Saray'da 55 y\u0131l boyunca 11 ba\u015fkan i\u00e7in \u00e7al\u0131\u015fan k\u00e2hya Wilson Roosevelt Jerman, 91 ya\u015f\u0131nda koronavir\u00fcs nedeniyle ya\u015fam\u0131n\u0131 yitirdi.\nGeorge W. Bush, Hillary Clinton ve Michelle Obama gibi \u00e7ok say\u0131da isim Jerman'\u0131n \u00f6l\u00fcm\u00fcn\u00fcn ard\u0131ndan mesaj yay\u0131nlad\u0131.\nTorunu Jamila Garrett, dedesi Wilson Roosevelt Jerman'\u0131n koronavir\u00fcs nedeniyle ge\u00e7en hafta ya\u015fam\u0131n\u0131 yitirdi\u011fini duyurdu.\nWilson Roosevelt Jerman, a former White House butler who worked under 11 US Presidents, has died after contracting coronavirus, his granddaughter confirms.\nHe was 91 years old.\nhttps://t.co/AgWqqkm3vh \u2014 CNN (@CNN) May 21, 2020Jerman\u2019\u0131n \u00f6l\u00fcm haberinin ard\u0131ndan hayatta olan eski ABD ba\u015fkanlar\u0131 ve First Lady'ler mesaj yay\u0131mlad\u0131.\nGeorge W. Bush ve Laura Bush, \"Sevgili dolu bir insand\u0131.\nBeyaz Saray'daki g\u00f6revimizde sabah erkenden ayr\u0131ld\u0131\u011f\u0131m\u0131zda son kez onu g\u00f6r\u00fcyor ve gece yar\u0131s\u0131 d\u00f6nd\u00fc\u011f\u00fcm\u00fczde yine ilk kez onu g\u00f6r\u00fcyorduk\" ifadelerini kulland\u0131.\nLIFE DEDICATED TO SERVICE: 91-year old Wilson Roosevelt Jerman began working in the White House back in 1957 and went on to serve 11 presidents.\nhttps://t.co/2PnMi2ysqf \u2014 KETK NEWS (@KETK) May 22, 2020Eski D\u0131\u015fi\u015fleri Bakan\u0131 ve ABD eski ba\u015fkanlar\u0131ndan Bill Clinton'\u0131n e\u015fi Hillary Clinton da, \"Bill ve ben derin \u00fcz\u00fcnt\u00fc duyduk.\nJerman, Beyaz Saray'da 11 farkl\u0131 ba\u015fkanla \u00e7al\u0131\u015ft\u0131 ve oray\u0131 herkes i\u00e7in evi yapt\u0131.\nSevdiklerine sab\u0131r diliyorum\" dedi.\nABD eski ba\u015fkanlar\u0131ndan Barack Obama'n\u0131n e\u015fi Michelle Obama da, \"Onu tan\u0131d\u0131\u011f\u0131m\u0131z i\u00e7in \u00e7ok mutluyuz.\nNezaket ve hizmetiyle, Beyaz Saray\u2019\u0131 sadece bizim i\u00e7in de\u011fil, on y\u0131llar boyunca di\u011fer ba\u015fkan ve e\u015flerine de ev yapt\u0131\" dedi.\nWilson Roosevelt Jerman, White House staffer who served 11 presidents, dies of coronavirus at 91 - CBS News https://t.co/XQpEJx4kDd \u2014 WHCA (@whca) May 22, 2020Wilson Roosevelt Jerman, 1957 y\u0131l\u0131nda temizlik\u00e7i olarak Beyaz Saray\u2019da g\u00f6reve ba\u015flad\u0131.\nABD eski ba\u015fkanlar\u0131ndan John F. Kennedy'nin e\u015fi Jackie Kennedy, Jerman'\u0131 1960 y\u0131l\u0131nda kahya olarak atad\u0131.\nBarack Obama d\u00f6neminde ba\u015f garson olarak \u00e7al\u0131\u015fan Jerman 2012\u2019de emekliye ayr\u0131ld\u0131.\nObama, emekli olduktan sonra Jerman'\u0131 hizmetlerinden dolay\u0131 \u00f6d\u00fclle onurland\u0131rd\u0131.\nJerman, 2012 y\u0131l\u0131na kadar tam 11 ABD ba\u015fkan\u0131na hizmet verdi.",
    "article_html": "",
    "meta_description": "Beyaz Saray'da 55 y\u0131l boyunca 11 ba\u015fkan i\u00e7in \u00e7al\u0131\u015fan k\u00e2hya Wilson Roosevelt Jerman, 91 ya\u015f\u0131nda koronavir\u00fcs nedeniyle ya\u015fam\u0131n\u0131 yitirdi. George W. Bush, Hillary Clinton...",
    "meta_lang": "tr"
}