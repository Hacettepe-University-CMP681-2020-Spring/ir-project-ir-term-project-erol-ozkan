{
    "article_id": "7be5b222048e64e5e456ed8060af98d3.1590266052.028519",
    "title": "Salg\u0131n L\u00fcbnanl\u0131lar\u0131 durduramad\u0131: Sosyal mesafeye uygun ara\u00e7 konvoyuyla h\u00fck\u00fcmeti protesto ettiler",
    "authors": [],
    "canonical_link": "https://tr.sputniknews.com/ortadogu/202004211041878817-salgin-lubnanlilari-durduramadi-sosyal-mesafeye-uygun-arac-konvoyuyla-hukumeti-protesto-ettiler/",
    "url": "https://tr.sputniknews.com/ortadogu/202004211041878817-salgin-lubnanlilari-durduramadi-sosyal-mesafeye-uygun-arac-konvoyuyla-hukumeti-protesto-ettiler/",
    "top_img": "https://cdntr1.img.sputniknews.com/images/104187/86/1041878612.jpg",
    "meta_img": "https://cdntr1.img.sputniknews.com/images/104187/86/1041878612.jpg",
    "movies": [],
    "text": "L\u00fcbnan\u2019da y\u00fczlerce protestocu salg\u0131na ra\u011fmen sokaklar\u0131 doldurdu. Ara\u00e7lar\u0131nda kalarak sosyal mesafe kural\u0131n\u0131 ihlal etmeyen eylemciler, ekonomik krizi, i\u015fsizli\u011fi ve yolsuzlu\u011fu protesto etti.\n\nKoronavir\u00fcs salg\u0131n\u0131 nedeniyle uygulanan karantina kurallar\u0131 protestolar\u0131 engel olmuyor. Sosyal mesafeyi g\u00f6zeterek yap\u0131lan protestolara bug\u00fcn de L\u00fcbnan halk\u0131 imza att\u0131.\n\nBa\u015fkent Beyrut ba\u015fta olmak \u00fczere b\u00fcy\u00fck \u015fehirlerde karantina nedeniyle bo\u015falan sokaklara d\u00f6k\u00fclen y\u00fczlerce ki\u015fi; ekonomik s\u0131k\u0131nt\u0131lar, zamlar, artan i\u015fsizlik, yolsuzluk ve yetersiz kamu hizmetlerini protesto amac\u0131yla aylar \u00f6nce ba\u015flayan eylemleri salg\u0131na ra\u011fmen canland\u0131rd\u0131.\n\nProtestocular sosyal mesafeyi bozmamak ad\u0131na ara\u00e7lar\u0131nda kal\u0131rken, \u00e7o\u011funun maske, siperlik ve eldiven takt\u0131\u011f\u0131 g\u00f6r\u00fcld\u00fc. Konvoy yapan protestocular, daha \u00f6nce eylem i\u00e7in topland\u0131klar\u0131 meydanlar\u0131 dola\u015ft\u0131lar.\n\n\u00a9 AFP 2020 / IBRAHIM AMRO Protestocular\u0131n \u00e7o\u011funun maske, siperlik ve eldiven takt\u0131\u011f\u0131 g\u00f6r\u00fcld\u00fc.\n\n'Koronavir\u00fcs her \u015feyi \u00f6ld\u00fcrd\u00fc ama yolsuzlu\u011fa engel olamad\u0131'\n\nEylemcilerden biri olan 22 ya\u015f\u0131ndaki Hasan H\u00fcseyin Ali, \u201cGeri d\u00f6nmek g\u00fczel, bundan daha iyi bir duygu yok\u201d diyerek sevincini payla\u015ft\u0131.\n\nAli, \u201cKoronavir\u00fcs her \u015feyi \u00f6ld\u00fcrd\u00fc ama siyaset\u00e7ilerimizin yolsuzluk yapmas\u0131na engel olamad\u0131, bu nedenle bizi de durduramayacak\u201d dedi.\n\n\u00a9 AFP 2020 / IBRAHIM AMRO Salg\u0131na ra\u011fmen yeniden alevlenen protestoya, y\u00fczlerce ara\u00e7 kat\u0131ld\u0131. L\u00fcbnanl\u0131lar sosyal mesafe kural\u0131n\u0131 \u00e7i\u011fnememek i\u00e7in ara\u00e7lar\u0131ndan \u00e7\u0131kmad\u0131.\n\n54 ya\u015f\u0131ndaki Lina al Adawi ise, \u201cD\u0131\u015far\u0131 \u00e7\u0131kt\u0131m \u00e7\u00fcnk\u00fc devlet \u015fu ana kadar hi\u00e7bir \u015fey yapmad\u0131, Hi\u00e7bir reform g\u00f6remedik. Salg\u0131n ekonomik ve sosyal ko\u015fullar\u0131 daha da k\u00f6t\u00fcle\u015ftirdi. \u0130\u015fsizlik, faiz oranlar\u0131, a\u00e7l\u0131k ve yoksulluk artt\u0131\u201d ifadelerini kulland\u0131.\n\nL\u00fcbnan\u2019da ge\u00e7en y\u0131l ekim ay\u0131nda WhatsApp kullan\u0131m\u0131na vergi getirilmek istenmesi halktaki ho\u015fnutsuzlu\u011fu tetiklemi\u015f ve h\u00fck\u00fcmet kar\u015f\u0131t\u0131 protestolar\u0131n fitilini ate\u015flemi\u015fti.\n\n\u0130srail'de de 2 bin ki\u015fi soka\u011fa \u00e7\u0131km\u0131\u015ft\u0131\n\nBirka\u00e7 g\u00fcn \u00f6nce de \u0130srail\u2019de, devam eden yolsuzluk davas\u0131 nedeniyle Benyamin Netanyahu'nun ba\u015fbakan olmas\u0131n\u0131 istemeyen muhalifler ba\u015fkent Tel Aviv'de eylem d\u00fczenlemi\u015fti.\n\nRabin Meydan\u0131'nda toplanan yakla\u015f\u0131k 2 bin ki\u015fi sosyal mesafe kural\u0131na uyup iki metre arayla durarak Netanyahu'yu protesto etmi\u015fti.",
    "keywords": [
        "konvoyuyla",
        "salg\u0131n",
        "mesafe",
        "salg\u0131na",
        "mesafeye",
        "nedeniyle",
        "uygun",
        "\u00f6nce",
        "y\u00fczlerce",
        "ve",
        "l\u00fcbnanl\u0131lar\u0131",
        "h\u00fck\u00fcmeti",
        "yolsuzluk",
        "ra\u011fmen",
        "ettiler",
        "durduramad\u0131",
        "protesto",
        "sosyal"
    ],
    "meta_keywords": [
        "L\u00fcbnan'da protestolar",
        "salg\u0131na ra\u011fmen protesto",
        "sosyal mesafe kural\u0131"
    ],
    "publish_date": null,
    "summary": "L\u00fcbnan\u2019da y\u00fczlerce protestocu salg\u0131na ra\u011fmen sokaklar\u0131 doldurdu.\nAra\u00e7lar\u0131nda kalarak sosyal mesafe kural\u0131n\u0131 ihlal etmeyen eylemciler, ekonomik krizi, i\u015fsizli\u011fi ve yolsuzlu\u011fu protesto etti.\nKoronavir\u00fcs salg\u0131n\u0131 nedeniyle uygulanan karantina kurallar\u0131 protestolar\u0131 engel olmuyor.\nSosyal mesafeyi g\u00f6zeterek yap\u0131lan protestolara bug\u00fcn de L\u00fcbnan halk\u0131 imza att\u0131.\nBa\u015fkent Beyrut ba\u015fta olmak \u00fczere b\u00fcy\u00fck \u015fehirlerde karantina nedeniyle bo\u015falan sokaklara d\u00f6k\u00fclen y\u00fczlerce ki\u015fi; ekonomik s\u0131k\u0131nt\u0131lar, zamlar, artan i\u015fsizlik, yolsuzluk ve yetersiz kamu hizmetlerini protesto amac\u0131yla aylar \u00f6nce ba\u015flayan eylemleri salg\u0131na ra\u011fmen canland\u0131rd\u0131.\nProtestocular sosyal mesafeyi bozmamak ad\u0131na ara\u00e7lar\u0131nda kal\u0131rken, \u00e7o\u011funun maske, siperlik ve eldiven takt\u0131\u011f\u0131 g\u00f6r\u00fcld\u00fc.\nKonvoy yapan protestocular, daha \u00f6nce eylem i\u00e7in topland\u0131klar\u0131 meydanlar\u0131 dola\u015ft\u0131lar.\n\u00a9 AFP 2020 / IBRAHIM AMRO Protestocular\u0131n \u00e7o\u011funun maske, siperlik ve eldiven takt\u0131\u011f\u0131 g\u00f6r\u00fcld\u00fc.\n'Koronavir\u00fcs her \u015feyi \u00f6ld\u00fcrd\u00fc ama yolsuzlu\u011fa engel olamad\u0131'Eylemcilerden biri olan 22 ya\u015f\u0131ndaki Hasan H\u00fcseyin Ali, \u201cGeri d\u00f6nmek g\u00fczel, bundan daha iyi bir duygu yok\u201d diyerek sevincini payla\u015ft\u0131.\nAli, \u201cKoronavir\u00fcs her \u015feyi \u00f6ld\u00fcrd\u00fc ama siyaset\u00e7ilerimizin yolsuzluk yapmas\u0131na engel olamad\u0131, bu nedenle bizi de durduramayacak\u201d dedi.\n\u00a9 AFP 2020 / IBRAHIM AMRO Salg\u0131na ra\u011fmen yeniden alevlenen protestoya, y\u00fczlerce ara\u00e7 kat\u0131ld\u0131.\nL\u00fcbnanl\u0131lar sosyal mesafe kural\u0131n\u0131 \u00e7i\u011fnememek i\u00e7in ara\u00e7lar\u0131ndan \u00e7\u0131kmad\u0131.\n54 ya\u015f\u0131ndaki Lina al Adawi ise, \u201cD\u0131\u015far\u0131 \u00e7\u0131kt\u0131m \u00e7\u00fcnk\u00fc devlet \u015fu ana kadar hi\u00e7bir \u015fey yapmad\u0131, Hi\u00e7bir reform g\u00f6remedik.\nSalg\u0131n ekonomik ve sosyal ko\u015fullar\u0131 daha da k\u00f6t\u00fcle\u015ftirdi.\n\u0130\u015fsizlik, faiz oranlar\u0131, a\u00e7l\u0131k ve yoksulluk artt\u0131\u201d ifadelerini kulland\u0131.\nL\u00fcbnan\u2019da ge\u00e7en y\u0131l ekim ay\u0131nda WhatsApp kullan\u0131m\u0131na vergi getirilmek istenmesi halktaki ho\u015fnutsuzlu\u011fu tetiklemi\u015f ve h\u00fck\u00fcmet kar\u015f\u0131t\u0131 protestolar\u0131n fitilini ate\u015flemi\u015fti.\n\u0130srail'de de 2 bin ki\u015fi soka\u011fa \u00e7\u0131km\u0131\u015ft\u0131Birka\u00e7 g\u00fcn \u00f6nce de \u0130srail\u2019de, devam eden yolsuzluk davas\u0131 nedeniyle Benyamin Netanyahu'nun ba\u015fbakan olmas\u0131n\u0131 istemeyen muhalifler ba\u015fkent Tel Aviv'de eylem d\u00fczenlemi\u015fti.\nRabin Meydan\u0131'nda toplanan yakla\u015f\u0131k 2 bin ki\u015fi sosyal mesafe kural\u0131na uyup iki metre arayla durarak Netanyahu'yu protesto etmi\u015fti.",
    "article_html": "",
    "meta_description": "L\u00fcbnan\u2019da y\u00fczlerce protestocu salg\u0131na ra\u011fmen sokaklar\u0131 doldurdu. Ara\u00e7lar\u0131nda kalarak sosyal mesafe kural\u0131n\u0131 ihlal etmeyen eylemciler, ekonomik krizi, i\u015fsizli\u011fi ve...",
    "meta_lang": "tr"
}