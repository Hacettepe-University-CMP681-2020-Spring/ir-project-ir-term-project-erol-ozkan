{
    "article_id": "8c7f9d5aa8dfde34d4636ede8f2ef9ce.1590265841.8242862",
    "title": "'Suudi Arabistan, Rus Ural petrol\u00fcn\u00fc Avrupa piyasas\u0131ndan silmek istiyor'",
    "authors": [],
    "canonical_link": "https://tr.sputniknews.com/rusya/202003131041591291-suudi-arabistan-rus-ural-petrolunu-avrupa-piyasasindan-silmek-istiyor/",
    "url": "https://tr.sputniknews.com/rusya/202003131041591291-suudi-arabistan-rus-ural-petrolunu-avrupa-piyasasindan-silmek-istiyor/",
    "top_img": "https://cdntr2.img.sputniknews.com/images/104092/66/1040926601.jpg",
    "meta_img": "https://cdntr2.img.sputniknews.com/images/104092/66/1040926601.jpg",
    "movies": [],
    "text": "OPEC+ anla\u015fmas\u0131n\u0131n bozulmas\u0131n\u0131n ard\u0131ndan Suudi Arabistan'\u0131n Rus Ural petrol\u00fcn\u00fc ana piyasalar\u0131n d\u0131\u015f\u0131na itmek i\u00e7in \u00e7e\u015fitli \u00fclkelerle g\u00f6r\u00fc\u015fme yapt\u0131\u011f\u0131 belirtildi.\n\nReuters'in ismi a\u00e7\u0131klanmayan kaynaklar\u0131na dayand\u0131rd\u0131\u011f\u0131 haberine g\u00f6re Rusya ile Suudi Arabistan aras\u0131nda ya\u015fanan petrol anla\u015fmazl\u0131\u011f\u0131nda Riyad, al\u0131c\u0131lar\u0131 kendisine ba\u011flamak i\u00e7in '\u00e7ok cazip fiyatlar' sunmaya ba\u015flad\u0131.\n\nHabere g\u00f6re en b\u00fcy\u00fck \u00fcretici durumundaki Suudi Arabistan'\u0131n petrol \u015firketi Saudi Aramco, Total, SOCAR, Neste Oil, Preem, Phillips 66 ve Litasco gibi \u015firketlerle g\u00f6r\u00fc\u015fmeler yapt\u0131.\n\nAvrupa'daki pek \u00e7ok rafineriye yap\u0131lan g\u00fcnl\u00fck sevkiyat\u0131 1.5 milyon varil art\u0131rmay\u0131 planlayan Saudi Aramco, b\u00f6ylece a\u011f\u0131rl\u0131kl\u0131 olarak Rus Ural petrol\u00fc kullanan Avrupa \u00fclkelerini kendi m\u00fc\u015fterisi yaparak Ural petrol\u00fcn\u00fc pazardan silmeyi planl\u0131yor.\n\nFrans\u0131z Total nisanda Suudilerden g\u00fcnde 600-700 bin varil petrol almak isterken Azeri Socar'\u0131n Star rafinerisi de, ayn\u0131 ayda g\u00fcnde 3 milyon varil alma planlar\u0131 yap\u0131yor.\n\nBu arada haberde Riyad'\u0131n Belarus y\u00f6netimiyle de ge\u00e7en y\u0131ldan bu yana g\u00f6r\u00fc\u015ft\u00fc\u011f\u00fc ve Minsk'in Araplar taraf\u0131ndan sunulan fiyatlar\u0131 \u00e7ok cazip buldu\u011fu da iddia edildi.",
    "keywords": [
        "\u00e7ok",
        "istiyor",
        "total",
        "rus",
        "saudi",
        "piyasas\u0131ndan",
        "petrol\u00fcn\u00fc",
        "varil",
        "avrupa",
        "arabistan",
        "ve",
        "ural",
        "silmek",
        "suudi",
        "petrol"
    ],
    "meta_keywords": [
        ""
    ],
    "publish_date": null,
    "summary": "OPEC+ anla\u015fmas\u0131n\u0131n bozulmas\u0131n\u0131n ard\u0131ndan Suudi Arabistan'\u0131n Rus Ural petrol\u00fcn\u00fc ana piyasalar\u0131n d\u0131\u015f\u0131na itmek i\u00e7in \u00e7e\u015fitli \u00fclkelerle g\u00f6r\u00fc\u015fme yapt\u0131\u011f\u0131 belirtildi.\nReuters'in ismi a\u00e7\u0131klanmayan kaynaklar\u0131na dayand\u0131rd\u0131\u011f\u0131 haberine g\u00f6re Rusya ile Suudi Arabistan aras\u0131nda ya\u015fanan petrol anla\u015fmazl\u0131\u011f\u0131nda Riyad, al\u0131c\u0131lar\u0131 kendisine ba\u011flamak i\u00e7in '\u00e7ok cazip fiyatlar' sunmaya ba\u015flad\u0131.\nHabere g\u00f6re en b\u00fcy\u00fck \u00fcretici durumundaki Suudi Arabistan'\u0131n petrol \u015firketi Saudi Aramco, Total, SOCAR, Neste Oil, Preem, Phillips 66 ve Litasco gibi \u015firketlerle g\u00f6r\u00fc\u015fmeler yapt\u0131.\nAvrupa'daki pek \u00e7ok rafineriye yap\u0131lan g\u00fcnl\u00fck sevkiyat\u0131 1.5 milyon varil art\u0131rmay\u0131 planlayan Saudi Aramco, b\u00f6ylece a\u011f\u0131rl\u0131kl\u0131 olarak Rus Ural petrol\u00fc kullanan Avrupa \u00fclkelerini kendi m\u00fc\u015fterisi yaparak Ural petrol\u00fcn\u00fc pazardan silmeyi planl\u0131yor.\nFrans\u0131z Total nisanda Suudilerden g\u00fcnde 600-700 bin varil petrol almak isterken Azeri Socar'\u0131n Star rafinerisi de, ayn\u0131 ayda g\u00fcnde 3 milyon varil alma planlar\u0131 yap\u0131yor.\nBu arada haberde Riyad'\u0131n Belarus y\u00f6netimiyle de ge\u00e7en y\u0131ldan bu yana g\u00f6r\u00fc\u015ft\u00fc\u011f\u00fc ve Minsk'in Araplar taraf\u0131ndan sunulan fiyatlar\u0131 \u00e7ok cazip buldu\u011fu da iddia edildi.",
    "article_html": "",
    "meta_description": "OPEC+ anla\u015fmas\u0131n\u0131n bozulmas\u0131n\u0131n ard\u0131ndan Suudi Arabistan'\u0131n Rus Ural petrol\u00fcn\u00fc ana piyasalar\u0131n d\u0131\u015f\u0131na itmek i\u00e7in \u00e7e\u015fitli \u00fclkelerle g\u00f6r\u00fc\u015fme yapt\u0131\u011f\u0131 belirtildi.",
    "meta_lang": "tr"
}