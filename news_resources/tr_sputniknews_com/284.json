{
    "article_id": "787a3aa897be6c366b19dcc21b80d730.1590265939.433177",
    "title": "AB'nin Akdeniz'deki \u2018IRINI Operasyonu\u2019 aktif hale geldi",
    "authors": [],
    "canonical_link": "https://tr.sputniknews.com/avrupa/202004291041935246-abnin-akdenizdeki-irini-operasyonu-aktif-hale-geldi/",
    "url": "https://tr.sputniknews.com/avrupa/202004291041935246-abnin-akdenizdeki-irini-operasyonu-aktif-hale-geldi/",
    "top_img": "https://cdntr2.img.sputniknews.com/images/104142/37/1041423749.jpg",
    "meta_img": "https://cdntr2.img.sputniknews.com/images/104142/37/1041423749.jpg",
    "movies": [],
    "text": "G\u00fcnl\u00fck bas\u0131n toplant\u0131s\u0131nda gazetecilerin sorular\u0131n\u0131 yan\u0131tlayan AB Komisyonu S\u00f6zc\u00fcs\u00fc Peter Stano, yeni tip koronavir\u00fcs (Kovid-19) salg\u0131n\u0131n\u0131n beraberinde getirdi\u011fi olumsuzluklar ve \u00fcye \u00fclkelerdeki anla\u015fmazl\u0131klar a\u015f\u0131larak operasyonun ba\u015flat\u0131ld\u0131\u011f\u0131n\u0131 a\u00e7\u0131klad\u0131.\n\nStano, operasyona ili\u015fkin ilk etab\u0131n tamamland\u0131\u011f\u0131n\u0131, bu noktadan sonra daha fazla kaynak aktar\u0131m\u0131 i\u00e7in \u00e7al\u0131\u015fmalar y\u00fcr\u00fct\u00fclece\u011fini belirtti.\n\n\u00dcye \u00fclkelerin operasyon i\u00e7in 3 hava ve 3 deniz unsuru taahh\u00fct etti\u011fini aktaran Stano, ge\u00e7ici s\u00fcreli baz\u0131 unsurlar\u0131n da operasyona dahil edilece\u011fi bilgisini payla\u015ft\u0131.\n\nIRINI Operasyonu nedir?\n\nAB, BM G\u00fcvenlik Konseyi\u2019nin silah ambargosunun denetlenmesi i\u00e7in 31 Mart'ta \"IRINI\" ad\u0131 verilen bir operasyon ba\u015flatma karar\u0131 alm\u0131\u015ft\u0131.\n\nOperasyona, Yunanca \"bar\u0131\u015f\" anlam\u0131na gelen \"IRINI\" ismi verilmi\u015f, operasyonda hava, uydu ve deniz unsurlar\u0131ndan yararlan\u0131laca\u011f\u0131 aktar\u0131lm\u0131\u015ft\u0131.\n\nOperasyonun, Libya a\u00e7\u0131klar\u0131nda gemileri denetlemesi ve yasa d\u0131\u015f\u0131 petrol ticareti hakk\u0131nda veri toplamas\u0131 da bekleniyor.\n\nTu\u011famiral Fabio Agostini taraf\u0131ndan y\u00f6netilen ve karargah\u0131 \u0130talya'n\u0131n ba\u015fkenti Roma'da olan operasyon, Libya Ulusal Mutabakat H\u00fck\u00fcmeti (UMH) Ba\u015fbakan\u0131 Fayiz es-Serrac taraf\u0131ndan reddedilmi\u015fti.",
    "keywords": [
        "taraf\u0131ndan",
        "hava",
        "deniz",
        "aktif",
        "abnin",
        "operasyon",
        "geldi",
        "i\u00e7in",
        "stano",
        "ve",
        "akdenizdeki",
        "operasyona",
        "hale",
        "libya",
        "irini",
        "operasyonu"
    ],
    "meta_keywords": [
        "silah ambargosunun denetlenmesi"
    ],
    "publish_date": null,
    "summary": "G\u00fcnl\u00fck bas\u0131n toplant\u0131s\u0131nda gazetecilerin sorular\u0131n\u0131 yan\u0131tlayan AB Komisyonu S\u00f6zc\u00fcs\u00fc Peter Stano, yeni tip koronavir\u00fcs (Kovid-19) salg\u0131n\u0131n\u0131n beraberinde getirdi\u011fi olumsuzluklar ve \u00fcye \u00fclkelerdeki anla\u015fmazl\u0131klar a\u015f\u0131larak operasyonun ba\u015flat\u0131ld\u0131\u011f\u0131n\u0131 a\u00e7\u0131klad\u0131.\nStano, operasyona ili\u015fkin ilk etab\u0131n tamamland\u0131\u011f\u0131n\u0131, bu noktadan sonra daha fazla kaynak aktar\u0131m\u0131 i\u00e7in \u00e7al\u0131\u015fmalar y\u00fcr\u00fct\u00fclece\u011fini belirtti.\n\u00dcye \u00fclkelerin operasyon i\u00e7in 3 hava ve 3 deniz unsuru taahh\u00fct etti\u011fini aktaran Stano, ge\u00e7ici s\u00fcreli baz\u0131 unsurlar\u0131n da operasyona dahil edilece\u011fi bilgisini payla\u015ft\u0131.\nIRINI Operasyonu nedir?\nAB, BM G\u00fcvenlik Konseyi\u2019nin silah ambargosunun denetlenmesi i\u00e7in 31 Mart'ta \"IRINI\" ad\u0131 verilen bir operasyon ba\u015flatma karar\u0131 alm\u0131\u015ft\u0131.\nOperasyona, Yunanca \"bar\u0131\u015f\" anlam\u0131na gelen \"IRINI\" ismi verilmi\u015f, operasyonda hava, uydu ve deniz unsurlar\u0131ndan yararlan\u0131laca\u011f\u0131 aktar\u0131lm\u0131\u015ft\u0131.\nOperasyonun, Libya a\u00e7\u0131klar\u0131nda gemileri denetlemesi ve yasa d\u0131\u015f\u0131 petrol ticareti hakk\u0131nda veri toplamas\u0131 da bekleniyor.\nTu\u011famiral Fabio Agostini taraf\u0131ndan y\u00f6netilen ve karargah\u0131 \u0130talya'n\u0131n ba\u015fkenti Roma'da olan operasyon, Libya Ulusal Mutabakat H\u00fck\u00fcmeti (UMH) Ba\u015fbakan\u0131 Fayiz es-Serrac taraf\u0131ndan reddedilmi\u015fti.",
    "article_html": "",
    "meta_description": "Avrupa Birli\u011fi (AB), Birle\u015fmi\u015f Milletlerin (BM) silah ambargosunun denetlenmesi i\u00e7in ba\u015flatt\u0131\u011f\u0131 \u2018IRINI Operasyonu\u2019nun aktif hale geldi\u011fini duyurdu.",
    "meta_lang": "tr"
}