{
    "article_id": "3956fcaed55f695228cb0267f5383bfe.1590266021.021137",
    "title": "Y\u00f6netmen Seyid \u00c7olak: Sinema, T\u00fcrkiye ve Rusya aras\u0131nda ba\u011f kurulabilecek bir alan",
    "authors": [
        "Tatiana \u015euvalova. Sputnik T\u00fcrkiye",
        "Tatiana \u015euvalova"
    ],
    "canonical_link": "https://tr.sputniknews.com/columnists/201904301038900150-yonetmen-seyid-colak-sinema-turkiye-ve-rusya-arasinda-bag-kurulabilecek-bir-alan/",
    "url": "https://tr.sputniknews.com/columnists/201904301038900150-yonetmen-seyid-colak-sinema-turkiye-ve-rusya-arasinda-bag-kurulabilecek-bir-alan/",
    "top_img": "https://cdntr1.img.sputniknews.com/images/103888/41/1038884112.jpg",
    "meta_img": "https://cdntr1.img.sputniknews.com/images/103888/41/1038884112.jpg",
    "movies": [],
    "text": "T\u00fcrkiye\u2019nin onur konu\u011fu oldu\u011fu 41. Uluslararas\u0131 Moskova Film Festivali'ne 'Kapan' filmiyle kat\u0131lan Y\u00f6netmen Seyid \u00c7olak, sinemay\u0131 T\u00fcrkiye ve Rusya aras\u0131nda ba\u011f kurulabilecek bir alan olarak niteledi.\n\n41. Uluslararas\u0131 Moskova Film Festivali sona erdi. T\u00fcrk y\u00f6netmenler \u00f6d\u00fcl kazanamasa da, Sputnik'e yapt\u0131klar\u0131 a\u00e7\u0131klamalarda Moskova'daki organizasyondan memnun olduklar\u0131n\u0131 belirterek izlenimlerini payla\u015ft\u0131.\n\n'Kapan' filmiyle festivalin ana program\u0131nda yer alan \u00c7olak, \"Rusya'y\u0131 daha \u00f6nce ziyaret edemedim ancak nihayetinde buras\u0131, edebiyat\u0131, sinemas\u0131, tiyatrosu ile takip etti\u011fim bir \u00fclke. \u00d6zellikle de edebiyat\u0131na vurgunum. Bana m\u00fcthi\u015f ilham veren edebiyat\u00e7\u0131lar Dostoevskiy, Soljenits\u0131n, Gogol, \u00c7ehov. Onun haricinde \u00f6zellikle takip etti\u011fim y\u00f6netmenleri Tarkovskiy, Ayzen\u015ftayn, Zvyagintsev. Nihayetinde sanat, sinema T\u00fcrkiye ve Rusya aras\u0131nda ba\u011f kurabilece\u011fimiz bir alan. Ben de manevi a\u00e7\u0131dan Rusya'n\u0131n sanat\u0131, sinemas\u0131, edebiyat\u0131n\u0131 tan\u0131maya \u00e7al\u0131\u015f\u0131r\u0131m\" dedi.\n\n'RUS MESLEKTA\u015eLARLA B\u0130R ARAYA GELD\u0130\u011e\u0130M\u0130Z \u0130\u00c7\u0130N \u00c7OK MUTLUYUM'\n\nFestival vesilesiyle Rusya'y\u0131 da g\u00f6rme f\u0131rsat\u0131 elde etti\u011fini anlatan \u00c7olak, \"\u015eehri g\u00f6rme f\u0131rsat\u0131m\u0131z oldu, Naz\u0131m Hikmet'in mezar\u0131n\u0131, Kremlin'i, St. Petersburg'u ziyaret ettik. Asl\u0131nda Sibirya'ya da gitmek istiyorum, so\u011fu\u011fu \u00e7ok seviyorum. Festival s\u00fcrecinde Rus meslekta\u015flar\u0131mla da bir araya geldik, fikir al\u0131\u015fveri\u015finde bulundu\u011fumuz i\u00e7in \u00e7ok mutluyum\" ifadelerini kulland\u0131.\n\n\u00a9 AA / 41. Uluslararas\u0131 Moskova Film Festivali\u2019nde T\u00fcrkiye onur konu\u011fu\n\n'G\u00fcvercin' adl\u0131 filmiyle 'T\u00fcrk Sinemas\u0131n\u0131n Yollar\u0131' program\u0131nda yer alan Y\u00f6netmen Banu S\u0131vac\u0131, Moskova'ya g\u00fczel mimarisi nedeniyle i\u00e7in de\u011fil, Rus edebiyat\u0131 vesinemas\u0131n\u0131n kendi \u00fczerinde yaratt\u0131\u011f\u0131 etki nedeniyle geldi\u011fini anlatt\u0131.\n\nS\u0131vac\u0131, \"Bu benim Rusya'ya ve Moskova'ya ilk geli\u015fim. Her zaman \u00fczerimizde gerek Rus edebiyat\u0131n\u0131n, gerekse Rus sinemas\u0131n\u0131n, Rusya'n\u0131n etkisi \u00e7ok b\u00fcy\u00fck olmu\u015ftu. St. Petersburg ve Moskova sanat, edebiyat ve sinema a\u00e7\u0131s\u0131ndan \u00e7ok \u00f6nemli yerler. O y\u00fczden bizim i\u00e7in bu ziyaret \u00e7ok \u00f6zel, bir\u00e7ok T\u00fcrk sinemac\u0131, Rus y\u00f6netmelerden etkilenmi\u015ftir. Dolay\u0131s\u0131yla buraya sadece \u015fehir g\u00fczelli\u011fi, binalar\u0131n y\u00fcz\u00fcnden de\u011fil Rusya'n\u0131n \u00fczerimdeki bu etkisi i\u00e7in geldim\" diye konu\u015ftu.\n\n\u00a9 AA / Sefa Karacan T\u00fcrkiye'nin 'onur konu\u011fu' olarak kat\u0131ld\u0131\u011f\u0131 41. Moskova Uluslararas\u0131 Film Festivali sona erdi\n\n'G\u00fcvercin' filminin Berlin'deki festivalde seyirciyle bulu\u015ftu\u011funu ve bu vesilerlyle bir\u00e7ok \u015fehre gitti\u011fini kaydeden S\u0131vac\u0131, Rusya'yla ilgili hislerinin daha farkl\u0131 oldu\u011funu alt\u0131n\u0131 \u00e7izdi.\n\nS\u0131vac\u0131, s\u00f6zlerini \u015f\u00f6yle s\u00fcrd\u00fcrd\u00fc: \"En temelde Tarkovskiy, her zaman T\u00fcrk gen\u00e7 sinemac\u0131lar\u0131 \u00e7ok etkilemi\u015ftir. Bunun d\u0131\u015f\u0131nda tabii 'D\u00f6n\u00fc\u015f' filminin y\u00f6netmeni d\u00fcnyaca \u00fcnl\u00fc Andrey Zvyagintsev son d\u00f6nemde \u00e7ok takip etti\u011fim Rus sinemac\u0131. 'G\u00fcvercin' filmi gen\u00e7 bir \u00e7ocu\u011fun b\u00fcy\u00fcme hikayesini anlat\u0131yor. Yusuf, hayata kar\u015f\u0131 kendi tutkular\u0131na, toplumun normlar\u0131na, \u00e7evrenin bask\u0131s\u0131na direnen bir gen\u00e7 ve filmde buna yenilmemek i\u00e7in verdi\u011fi m\u00fccadeleyi g\u00f6r\u00fcyoruz.\"\n\n\u00c7eviren: Fatih Kudu\u011f\n\nYaz\u0131da ifade edilen g\u00f6r\u00fc\u015f ve d\u00fc\u015f\u00fcnceler, Sputnik'in g\u00f6r\u00fc\u015flerini yans\u0131tmayabilir.",
    "keywords": [
        "t\u00fcrkiye",
        "\u00e7ok",
        "film",
        "rus",
        "moskova",
        "sinema",
        "\u00e7olak",
        "rusya",
        "t\u00fcrk",
        "ba\u011f",
        "seyid",
        "ve",
        "bir",
        "i\u00e7in",
        "da",
        "kurulabilecek",
        "y\u00f6netmen",
        "uluslararas\u0131"
    ],
    "meta_keywords": [
        ""
    ],
    "publish_date": null,
    "summary": "T\u00fcrkiye\u2019nin onur konu\u011fu oldu\u011fu 41.\nUluslararas\u0131 Moskova Film Festivali'ne 'Kapan' filmiyle kat\u0131lan Y\u00f6netmen Seyid \u00c7olak, sinemay\u0131 T\u00fcrkiye ve Rusya aras\u0131nda ba\u011f kurulabilecek bir alan olarak niteledi.\nUluslararas\u0131 Moskova Film Festivali sona erdi.\nT\u00fcrk y\u00f6netmenler \u00f6d\u00fcl kazanamasa da, Sputnik'e yapt\u0131klar\u0131 a\u00e7\u0131klamalarda Moskova'daki organizasyondan memnun olduklar\u0131n\u0131 belirterek izlenimlerini payla\u015ft\u0131.\n'Kapan' filmiyle festivalin ana program\u0131nda yer alan \u00c7olak, \"Rusya'y\u0131 daha \u00f6nce ziyaret edemedim ancak nihayetinde buras\u0131, edebiyat\u0131, sinemas\u0131, tiyatrosu ile takip etti\u011fim bir \u00fclke.\n\u00d6zellikle de edebiyat\u0131na vurgunum.\nBana m\u00fcthi\u015f ilham veren edebiyat\u00e7\u0131lar Dostoevskiy, Soljenits\u0131n, Gogol, \u00c7ehov.\nOnun haricinde \u00f6zellikle takip etti\u011fim y\u00f6netmenleri Tarkovskiy, Ayzen\u015ftayn, Zvyagintsev.\nNihayetinde sanat, sinema T\u00fcrkiye ve Rusya aras\u0131nda ba\u011f kurabilece\u011fimiz bir alan.\nBen de manevi a\u00e7\u0131dan Rusya'n\u0131n sanat\u0131, sinemas\u0131, edebiyat\u0131n\u0131 tan\u0131maya \u00e7al\u0131\u015f\u0131r\u0131m\" dedi.\n'RUS MESLEKTA\u015eLARLA B\u0130R ARAYA GELD\u0130\u011e\u0130M\u0130Z \u0130\u00c7\u0130N \u00c7OK MUTLUYUM'Festival vesilesiyle Rusya'y\u0131 da g\u00f6rme f\u0131rsat\u0131 elde etti\u011fini anlatan \u00c7olak, \"\u015eehri g\u00f6rme f\u0131rsat\u0131m\u0131z oldu, Naz\u0131m Hikmet'in mezar\u0131n\u0131, Kremlin'i, St. Petersburg'u ziyaret ettik.\nAsl\u0131nda Sibirya'ya da gitmek istiyorum, so\u011fu\u011fu \u00e7ok seviyorum.\nFestival s\u00fcrecinde Rus meslekta\u015flar\u0131mla da bir araya geldik, fikir al\u0131\u015fveri\u015finde bulundu\u011fumuz i\u00e7in \u00e7ok mutluyum\" ifadelerini kulland\u0131.\nUluslararas\u0131 Moskova Film Festivali\u2019nde T\u00fcrkiye onur konu\u011fu'G\u00fcvercin' adl\u0131 filmiyle 'T\u00fcrk Sinemas\u0131n\u0131n Yollar\u0131' program\u0131nda yer alan Y\u00f6netmen Banu S\u0131vac\u0131, Moskova'ya g\u00fczel mimarisi nedeniyle i\u00e7in de\u011fil, Rus edebiyat\u0131 vesinemas\u0131n\u0131n kendi \u00fczerinde yaratt\u0131\u011f\u0131 etki nedeniyle geldi\u011fini anlatt\u0131.\nS\u0131vac\u0131, \"Bu benim Rusya'ya ve Moskova'ya ilk geli\u015fim.\nHer zaman \u00fczerimizde gerek Rus edebiyat\u0131n\u0131n, gerekse Rus sinemas\u0131n\u0131n, Rusya'n\u0131n etkisi \u00e7ok b\u00fcy\u00fck olmu\u015ftu.\nSt. Petersburg ve Moskova sanat, edebiyat ve sinema a\u00e7\u0131s\u0131ndan \u00e7ok \u00f6nemli yerler.\nO y\u00fczden bizim i\u00e7in bu ziyaret \u00e7ok \u00f6zel, bir\u00e7ok T\u00fcrk sinemac\u0131, Rus y\u00f6netmelerden etkilenmi\u015ftir.\nDolay\u0131s\u0131yla buraya sadece \u015fehir g\u00fczelli\u011fi, binalar\u0131n y\u00fcz\u00fcnden de\u011fil Rusya'n\u0131n \u00fczerimdeki bu etkisi i\u00e7in geldim\" diye konu\u015ftu.\n\u00a9 AA / Sefa Karacan T\u00fcrkiye'nin 'onur konu\u011fu' olarak kat\u0131ld\u0131\u011f\u0131 41.\nMoskova Uluslararas\u0131 Film Festivali sona erdi'G\u00fcvercin' filminin Berlin'deki festivalde seyirciyle bulu\u015ftu\u011funu ve bu vesilerlyle bir\u00e7ok \u015fehre gitti\u011fini kaydeden S\u0131vac\u0131, Rusya'yla ilgili hislerinin daha farkl\u0131 oldu\u011funu alt\u0131n\u0131 \u00e7izdi.\nS\u0131vac\u0131, s\u00f6zlerini \u015f\u00f6yle s\u00fcrd\u00fcrd\u00fc: \"En temelde Tarkovskiy, her zaman T\u00fcrk gen\u00e7 sinemac\u0131lar\u0131 \u00e7ok etkilemi\u015ftir.\nBunun d\u0131\u015f\u0131nda tabii 'D\u00f6n\u00fc\u015f' filminin y\u00f6netmeni d\u00fcnyaca \u00fcnl\u00fc Andrey Zvyagintsev son d\u00f6nemde \u00e7ok takip etti\u011fim Rus sinemac\u0131.\n'G\u00fcvercin' filmi gen\u00e7 bir \u00e7ocu\u011fun b\u00fcy\u00fcme hikayesini anlat\u0131yor.\nYusuf, hayata kar\u015f\u0131 kendi tutkular\u0131na, toplumun normlar\u0131na, \u00e7evrenin bask\u0131s\u0131na direnen bir gen\u00e7 ve filmde buna yenilmemek i\u00e7in verdi\u011fi m\u00fccadeleyi g\u00f6r\u00fcyoruz.\"\n\u00c7eviren: Fatih Kudu\u011fYaz\u0131da ifade edilen g\u00f6r\u00fc\u015f ve d\u00fc\u015f\u00fcnceler, Sputnik'in g\u00f6r\u00fc\u015flerini yans\u0131tmayabilir.",
    "article_html": "",
    "meta_description": "T\u00fcrkiye\u2019nin onur konu\u011fu oldu\u011fu 41. Uluslararas\u0131 Moskova Film Festivali'ne 'Kapan' filmiyle kat\u0131lan Y\u00f6netmen Seyid \u00c7olak, sinemay\u0131 T\u00fcrkiye ve Rusya aras\u0131nda ba\u011f...",
    "meta_lang": "tr"
}