{
    "article_id": "5bc2ebd41586ea16f0ecac83b321b47f.1590265712.1343646",
    "title": "K\u00fclt\u00fcr ve Turizm Bakan\u0131 Ersoy: Bir terslik olmazsa 28 May\u0131s gibi i\u00e7 turizm hareketiyle in\u015fallah turizm ba\u015flar",
    "authors": [],
    "canonical_link": "https://tr.sputniknews.com/turkiye/202005161042056888-kultur-ve-turizm-bakani-ersoy-bir-terslik-olmazsa-28-mayis-gibi-ic-turizm-hareketiyle-insallah/",
    "url": "https://tr.sputniknews.com/turkiye/202005161042056888-kultur-ve-turizm-bakani-ersoy-bir-terslik-olmazsa-28-mayis-gibi-ic-turizm-hareketiyle-insallah/",
    "top_img": "https://cdntr2.img.sputniknews.com/images/104148/09/1041480959.jpg",
    "meta_img": "https://cdntr2.img.sputniknews.com/images/104148/09/1041480959.jpg",
    "movies": [],
    "text": "Ersoy, Mu\u011fla'n\u0131n Bodrum il\u00e7esinde NTV canl\u0131 yay\u0131n\u0131nda, yeni tip koronavir\u00fcs (Kovid-19) salg\u0131n\u0131n\u0131n turizme etkileri ve beklentilere ili\u015fkin a\u00e7\u0131klamalarda bulundu.\n\nKovid-19 salg\u0131n\u0131ndan d\u00fcnya gibi T\u00fcrkiye'nin de olumsuz etkiledi\u011fini belirten Ersoy, T\u00fcrkiye'nin her krizden dersler \u00e7\u0131kard\u0131\u011f\u0131n\u0131 dile getirdi.\n\nBir\u00e7ok \u00fclkede d\u00fczelmeler ya\u015fand\u0131\u011f\u0131n\u0131 vurgulayan Ersoy, \u015f\u00f6yle konu\u015ftu:\n\n\"Bir terslik olmazsa 28 May\u0131s gibi i\u00e7 turizm hareketiyle in\u015fallah turizm ba\u015flar. Haziran ortalar\u0131ndan sonra da d\u0131\u015f turizmin belli \u00fclkelerde ba\u015flayaca\u011f\u0131n\u0131 d\u00fc\u015f\u00fcn\u00fcyoruz. (Kovid-19 s\u00fcreci) Otelleri kapatmad\u0131k, hava ve kara trafikleri durduruldu\u011fu i\u00e7in tesisler kendileri kapatmak zorunda kald\u0131. Genelgeler ve kriterler konusunda gerekli ad\u0131mlar\u0131 att\u0131k. G\u00fcvenli alg\u0131n\u0131n tamamen sa\u011flanmas\u0131 gerekiyor. Bunun i\u00e7in de detayl\u0131 bir sertifikasyon program\u0131 ba\u015flatt\u0131k. D\u00fcnyada ilk oldu, AB de benzer bir \u00e7al\u0131\u015fma yapma karar\u0131 ald\u0131.\"\n\nBakan Ersoy, \u015funlar\u0131 kaydetti:\n\n\"\u0130\u00e7 hat u\u00e7u\u015flar\u0131, benim \u00f6ng\u00f6r\u00fcm, toplum disiplininde gev\u015feme olmazsa, veriler de a\u015fa\u011f\u0131ya do\u011fru gitmeye devam ederse may\u0131s sonu a\u00e7\u0131l\u0131r diye inan\u0131yorum. Yurt d\u0131\u015f\u0131 u\u00e7u\u015flar\u0131 haziran i\u00e7inde bir\u00e7ok noktada ba\u015flar diye ayn\u0131 \u015fekilde d\u00fc\u015f\u00fcn\u00fcyorum. Asya trafi\u011fi sanki a\u00e7\u0131labilir gibi g\u00f6z\u00fck\u00fcyor. \u00c7in, G\u00fcney Kore gibi bir\u00e7ok \u00fclkede d\u00fczelmeler h\u0131zl\u0131 \u015fekilde var. Onlar sanki \u00f6ncelikli a\u00e7\u0131lacakm\u0131\u015f gibi. Avrupa \u00fclkelerinde \u00e7ok ciddi d\u00fczelmeler var.\"",
    "keywords": [
        "may\u0131s",
        "in\u015fallah",
        "i\u00e7",
        "\u00fclkede",
        "olmazsa",
        "k\u00fclt\u00fcr",
        "ersoy",
        "var",
        "turizm",
        "d\u00fczelmeler",
        "hareketiyle",
        "terslik",
        "ve",
        "u\u00e7u\u015flar\u0131",
        "\u015fekilde",
        "gibi",
        "t\u00fcrkiyenin"
    ],
    "meta_keywords": [
        "\u0130\u00e7 turizm ne zaman a\u00e7\u0131lacak",
        "Mehmet Nuri Ersoy'dan a\u00e7\u0131klama",
        "K\u00fclt\u00fcr ve Turizm Bakanl\u0131\u011f\u0131'ndan a\u00e7\u0131klama",
        "U\u00e7u\u015flar ne zaman ba\u015flayacak?"
    ],
    "publish_date": null,
    "summary": "Ersoy, Mu\u011fla'n\u0131n Bodrum il\u00e7esinde NTV canl\u0131 yay\u0131n\u0131nda, yeni tip koronavir\u00fcs (Kovid-19) salg\u0131n\u0131n\u0131n turizme etkileri ve beklentilere ili\u015fkin a\u00e7\u0131klamalarda bulundu.\nKovid-19 salg\u0131n\u0131ndan d\u00fcnya gibi T\u00fcrkiye'nin de olumsuz etkiledi\u011fini belirten Ersoy, T\u00fcrkiye'nin her krizden dersler \u00e7\u0131kard\u0131\u011f\u0131n\u0131 dile getirdi.\nBir\u00e7ok \u00fclkede d\u00fczelmeler ya\u015fand\u0131\u011f\u0131n\u0131 vurgulayan Ersoy, \u015f\u00f6yle konu\u015ftu:\"Bir terslik olmazsa 28 May\u0131s gibi i\u00e7 turizm hareketiyle in\u015fallah turizm ba\u015flar.\nHaziran ortalar\u0131ndan sonra da d\u0131\u015f turizmin belli \u00fclkelerde ba\u015flayaca\u011f\u0131n\u0131 d\u00fc\u015f\u00fcn\u00fcyoruz.\n(Kovid-19 s\u00fcreci) Otelleri kapatmad\u0131k, hava ve kara trafikleri durduruldu\u011fu i\u00e7in tesisler kendileri kapatmak zorunda kald\u0131.\nGenelgeler ve kriterler konusunda gerekli ad\u0131mlar\u0131 att\u0131k.\nG\u00fcvenli alg\u0131n\u0131n tamamen sa\u011flanmas\u0131 gerekiyor.\nBunun i\u00e7in de detayl\u0131 bir sertifikasyon program\u0131 ba\u015flatt\u0131k.\nD\u00fcnyada ilk oldu, AB de benzer bir \u00e7al\u0131\u015fma yapma karar\u0131 ald\u0131.\"\nBakan Ersoy, \u015funlar\u0131 kaydetti:\"\u0130\u00e7 hat u\u00e7u\u015flar\u0131, benim \u00f6ng\u00f6r\u00fcm, toplum disiplininde gev\u015feme olmazsa, veriler de a\u015fa\u011f\u0131ya do\u011fru gitmeye devam ederse may\u0131s sonu a\u00e7\u0131l\u0131r diye inan\u0131yorum.\nYurt d\u0131\u015f\u0131 u\u00e7u\u015flar\u0131 haziran i\u00e7inde bir\u00e7ok noktada ba\u015flar diye ayn\u0131 \u015fekilde d\u00fc\u015f\u00fcn\u00fcyorum.\nAsya trafi\u011fi sanki a\u00e7\u0131labilir gibi g\u00f6z\u00fck\u00fcyor.\n\u00c7in, G\u00fcney Kore gibi bir\u00e7ok \u00fclkede d\u00fczelmeler h\u0131zl\u0131 \u015fekilde var.\nOnlar sanki \u00f6ncelikli a\u00e7\u0131lacakm\u0131\u015f gibi.\nAvrupa \u00fclkelerinde \u00e7ok ciddi d\u00fczelmeler var.\"",
    "article_html": "",
    "meta_description": "K\u00fclt\u00fcr ve Turizm Bakan\u0131 Mehmet Nuri Ersoy, \"Bir terslik olmazsa 28 May\u0131s gibi i\u00e7 turizm hareketiyle in\u015fallah turizm ba\u015flar.\" dedi.",
    "meta_lang": "tr"
}