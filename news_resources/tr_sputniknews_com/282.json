{
    "article_id": "48f85a76a5420b27f018751d0e1325a6.1590265937.7796738",
    "title": "'BM silah ambargosunu denetleyemiyor, yapt\u0131r\u0131ma gidemiyor, IRINI ile T\u00fcrkiye izlenecek'",
    "authors": [
        "Ceyda Karan. Sputnik T\u00fcrkiye",
        "Ceyda Karan"
    ],
    "canonical_link": "https://tr.sputniknews.com/ceyda_karan_eksen/202005131042052375-nato-mudahalesi-butunluklu-bir-libya-birakmadi-tarafsiz-kabileler-islamci-teror-bitsin-diye-hafteri/",
    "url": "https://tr.sputniknews.com/ceyda_karan_eksen/202005131042052375-nato-mudahalesi-butunluklu-bir-libya-birakmadi-tarafsiz-kabileler-islamci-teror-bitsin-diye-hafteri/",
    "top_img": "https://cdntr2.img.sputniknews.com/images/104148/52/1041485255.png",
    "meta_img": "https://cdntr2.img.sputniknews.com/images/104148/52/1041485255.png",
    "movies": [],
    "text": "'BM silah ambargosunu denetleyemiyor, yapt\u0131r\u0131ma gidemiyor, IRINI ile T\u00fcrkiye izlenecek'\n\nD\u00fcnya \u00e7ap\u0131nda koronavir\u00fcs pandemisinin g\u00f6lgesinde kalan Libya'daki i\u00e7 sava\u015f hali s\u00fcrerken, Berlin s\u00fcreciyle \u00e7a\u011fr\u0131s\u0131 yap\u0131lan ate\u015fkes i\u015flemiyor. \u00dclkenin do\u011fusundaki Tobruk merkezli parlamento ve Halife Hafter liderli\u011findeki Libya Ulusal Ordusu'na kar\u015f\u0131 bat\u0131da ba\u015fkent Trablus ve civar\u0131nda h\u00fck\u00fcm s\u00fcren \u0130hvanc\u0131 Ulusal Mutabakat H\u00fck\u00fcmeti T\u00fcrkiye'nin deste\u011fiyle kazan\u0131mlar elde etmi\u015f g\u00f6r\u00fcn\u00fcyor. LNA g\u00fc\u00e7lerinin 8 May\u0131s'ta Trablus'ta T\u00fcrkiye B\u00fcy\u00fckel\u00e7ili\u011fi'nin bulundu\u011fu b\u00f6lgeye sald\u0131r\u0131s\u0131n\u0131n ard\u0131ndan Ankara'dan 'Hafter unsurlar\u0131n\u0131n me\u015fru hedef oldu\u011fu' \u00e7\u0131k\u0131\u015f\u0131 geldi.\n\nLibya sahas\u0131ndaki durumu ve T\u00fcrkiye'nin Libya i\u00e7 sava\u015f\u0131ndaki yerini bu \u00fclke \u00fczerine kitaplar\u0131yla tan\u0131nan ara\u015ft\u0131rmac\u0131 yazar Hamide Yi\u011fit ile konu\u015ftuk.\n\n'Tarafs\u0131z duran kabileler \u0130slamc\u0131 ter\u00f6r\u00fcn bitmesini istedikleri i\u00e7in Hafter'e destek vermeye ba\u015flad\u0131'\n\nHamide Yi\u011fit, Libya\u2019da NATO\u2019nun 2011\u2019deki m\u00fcdahalesinden bu yana sular\u0131n durulmad\u0131\u011f\u0131n\u0131 an\u0131msat\u0131rken, son d\u00f6nemde \u00f6ne \u00e7\u0131kmas\u0131n\u0131n en temel nedeninin T\u00fcrkiye\u2019nin m\u00fcdahilli\u011fi oldu\u011funu kaydetti. Uzun s\u00fcredir \u00e7ok par\u00e7al\u0131 bir Libya bulundu\u011funu belirten Yi\u011fit, \u00fclkedeki farkl\u0131 kabilelerin LNA ve UMH aras\u0131nda b\u00f6l\u00fcnm\u00fc\u015f hali s\u00fcrerken, Ankara'n\u0131n m\u00fcdahalesi ile daha tarafs\u0131z pozisyon alan kabile ve kesimlerin Hafter'i desteklemeye ba\u015flad\u0131\u011f\u0131n\u0131 vurgulad\u0131. Yi\u011fit'e g\u00f6re bunun sebebi \u00fclkedeki \u0130slamc\u0131 ter\u00f6r\u00fcn bitmesini istemeleri:\n\n\u201cLibya sahas\u0131 2011 NATO m\u00fcdahalesinden bu yana hi\u00e7 durulmad\u0131. Sular hi\u00e7 \u0131l\u0131nmad\u0131, hep kayn\u0131yordu. Fakat d\u00fcnya g\u00fcndemine zaman zaman giriyor, bazen de d\u00fcnya medyas\u0131n\u0131n alg\u0131s\u0131 d\u0131\u015f\u0131nda kal\u0131yor. T\u00fcrkiye\u2019nin meclisten ge\u00e7irdi\u011fi tezkere ile fiili olarak Libya sahas\u0131nda yer alaca\u011f\u0131n\u0131 ilan etmesinden sonra t\u00fcm d\u00fcnya medyas\u0131n\u0131n ilgisi Libya\u2019ya y\u00f6neldi. Yoksa 2014\u2019ten bu yana Hafter\u2019in varl\u0131\u011f\u0131 orada. \u0130ki ba\u015fl\u0131 iktidar var. UMH\u2019nin \u0130hvanc\u0131 milisleri kendi askeri g\u00fcc\u00fc olarak kabul etti\u011fini herkes biliyordu. Bu s\u00fcre\u00e7 2014\u2019ten bu yana var. Fakat d\u00fcnya g\u00fcndemine girmesinin en temel sebebi T\u00fcrkiye\u2019nin do\u011frudan bu \u00e7at\u0131\u015fmalar\u0131n taraf\u0131 olmaya karar vermesi oldu. Saha neler var? sonu\u00e7ta \u00e7ok par\u00e7al\u0131 bir Libya s\u00f6z konusu. NATO\u2019nun m\u00fcdahalesi geride b\u00fct\u00fcn bir Libya b\u0131rakmad\u0131. Ger\u00e7ekten \u00e7ok par\u00e7al\u0131, sokaklara silahlar\u0131n hakim oldu\u011fu bir Libya b\u0131rakt\u0131 geriye. G\u00fcney kabileleri \u00f6zerk bir yap\u0131 i\u00e7erisinde hareket ediyorlard\u0131. Baz\u0131 kabileler Hafter\u2019in, baz\u0131lar\u0131 UMH\u2019nin yan\u0131ndayd\u0131. Hi\u00e7bir taraf\u0131 tutmayan ve ba\u015f\u0131ndan itibaren NATO m\u00fcdahalesinin kar\u015f\u0131s\u0131nda yer alan kabileler, sivil toplum kurulu\u015flar\u0131 ya da ba\u011f\u0131ms\u0131z yap\u0131lar vard\u0131. Fakat T\u00fcrkiye\u2019nin Libya tezkeresinden sonra ilgin\u00e7 bir \u015fekilde Hafter\u2019in g\u00fcc\u00fc artt\u0131. \u00c7\u00fcnk\u00fc milyonlarca silah\u0131n dola\u015f\u0131mda oldu\u011fu Libya\u2019da halk\u0131n \u00f6ncelikli talebi can g\u00fcvenli\u011fi meselesi. Dolay\u0131s\u0131yla Hafter\u2019in NATO\u2019nun adam\u0131 oldu\u011fu ger\u00e7e\u011fi bir kenara b\u0131rak\u0131ld\u0131. Hatta her iki taraf\u0131n NATO\u2019nun \u00fcr\u00fcn\u00fc oldu\u011fu ve d\u0131\u015f g\u00fc\u00e7lerle hala ili\u015fki i\u00e7inde olduklar\u0131 ger\u00e7e\u011fini bir kenara b\u0131rakt\u0131rd\u0131, kimi Libyal\u0131 kabilelere. Libya Ulusal Ordusunun yan\u0131nda saf tuttular, T\u00fcrkiye\u2019nin m\u00fcdahalecili\u011fine kar\u015f\u0131. \u00c7\u00fcnk\u00fc s\u00f6yledikleri bir \u015fey var; \u2018\u0130slamc\u0131 ter\u00f6r\u00fcn Libya\u2019ya hakim olmas\u0131n\u0131 istemiyoruz, o y\u00fczden tercihimiz Libya Ulusal Ordusunun g\u00fcvenli\u011fini sa\u011flamas\u0131ndan yanad\u0131r\u2019. Bundan dolay\u0131 Hafter\u2019in g\u00fcc\u00fc epeyce artt\u0131. Peyderpey pe\u015f pe\u015fe kabileler Hafter\u2019e deste\u011fini a\u00e7\u0131klamaya ba\u015flad\u0131. Libya Ulusal Halk Hareketi 2011\u2019den yakla\u015f\u0131k \u00f6n\u00fcm\u00fczdeki seneye kadar NATO\u2019nun su\u00e7lar\u0131n\u0131 belgelemeye \u00e7al\u0131\u015fan, Libya halk\u0131na yap\u0131lanlar\u0131 kamuoyunun bilgisine sunmaya \u00e7al\u0131\u015fan bir \u00e7al\u0131\u015fma i\u00e7indeydi. \u015eu anda Hafter g\u00fc\u00e7lerini destekliyor. \u00c7\u00fcnk\u00fc Libya i\u00e7in en \u00f6nemli talep Libya\u2019n\u0131n birli\u011fi b\u00fct\u00fcnl\u00fc\u011f\u00fc i\u00e7in \u00f6ncelikli \u015fey Libya\u2019daki \u0130slamc\u0131 ter\u00f6r\u00fcn bitirilmesidir.\"\n\n'Libya'ya transfer edilen cihat\u00e7\u0131lar\u0131n bizzat kendi yay\u0131nlad\u0131klar\u0131 g\u00f6r\u00fcnt\u00fcler ortada'\n\nLibya'da \u00e7at\u0131\u015fmalar\u0131n k\u0131z\u0131\u015fmas\u0131nda Suriye'nin \u0130dlib b\u00f6lgesinden cihat\u00e7\u0131 gruplar\u0131n transferinin de etkili oldu\u011fu iddia edilirken, LNA'n\u0131n eline ge\u00e7en cihat\u00e7\u0131lar\u0131n \u015eam'a yolland\u0131\u011f\u0131 haberlerini de\u011ferlendiren Yi\u011fit, durumun hen\u00fcz do\u011frulanm\u0131\u015f olmad\u0131\u011f\u0131n\u0131 s\u00f6yledi. Ancak Yi\u011fit ba\u015fta Suriye'deki muhalif SOHR olmak \u00fczere pek \u00e7ok kaynaktan onbinlerce cihat\u00e7\u0131n\u0131n Libya'ya g\u00f6nderildi\u011fi haberlerinin yan\u0131 s\u0131ra cihat\u00e7\u0131lar\u0131n kendilerinin \u00e7ekip yay\u0131nlad\u0131klar\u0131 g\u00f6r\u00fcnt\u00fcleri de an\u0131msatt\u0131. Yi\u011fit, LNA kaynaklar\u0131n\u0131n da esir ald\u0131klar\u0131 cihat\u00e7\u0131lar\u0131n ifadelerini al\u0131p mensup olduklar\u0131 gruplara kadar yay\u0131nlad\u0131klar\u0131n\u0131 ekledi:\n\n'\u0130stikrar olamay\u0131nca Libya'n\u0131n payla\u015f\u0131m\u0131 da olam\u0131yor'\n\n\"Arap bas\u0131n\u0131n\u0131 g\u00fcn\u00fc birlik takip eden biri olarak hi\u00e7bir yerde bununla ilgili herhangi bir yaz\u0131ya rastlam\u0131\u015f de\u011filim. Ama sosyal medyada te\u015fhir edildi diye yaz\u0131lar var. Tek kaynak sosyal medyada bir g\u00f6r\u00fcnt\u00fc. O g\u00f6r\u00fcnt\u00fcy\u00fc ye\u015fil otob\u00fcslerle tahliye edilen cihat\u00e7\u0131lar\u0131n g\u00f6r\u00fcnt\u00fcs\u00fcne benzetti\u011fimi de s\u00f6yleyeyim. Ama emin de\u011filim, kan\u0131tlanm\u0131\u015f bir \u015fey de\u011fil. Suriye\u2019de T\u00fcrkiye yanl\u0131s\u0131 muhalif gruplardan parti parti Libya\u2019ya transfer edildi\u011fi s\u0131radaki g\u00f6r\u00fcnt\u00fcler bizzat kendilerinin yay\u0131nlad\u0131\u011f\u0131 g\u00f6r\u00fcnt\u00fcler ortada. Bununla ilgili \u00e7ok fazla rapor da var. Suriye \u0130nsan Haklar\u0131 G\u00f6zlem Evi s\u00fcrekli rapor ediyor, o rakamlara g\u00f6re 11 bin. Ama Libya Ulusal Ordu s\u00f6zc\u00fcs\u00fcn\u00fcn d\u00fcn itibariyle s\u00f6yledi\u011fi rakam 17 bin. Libyal\u0131 kaynaklar bu cihat\u00e7\u0131lar\u0131n bir k\u0131sm\u0131n\u0131n esir d\u00fc\u015ft\u00fc\u011f\u00fcn\u00fc s\u00f6yl\u00fcyorlar ve peyderpey hepsinin ifadelerini kay\u0131t alt\u0131na al\u0131p yay\u0131nl\u0131yorlar. Orada esir al\u0131nan cihat\u00e7\u0131 militanlar\u0131n her birisi Suriye\u2019deki hangi gruba mensup oldu\u011funu ilan ediyor. Dolay\u0131s\u0131yla adres g\u00f6stererek kendilerini ifade ediyorlar. \u00d6zellikle d\u00fcn hangi gruplara mensup oldu\u011funun listesini verdi Libya Ulusal Ordusu s\u00f6zc\u00fcs\u00fc. Mutas\u0131m Tugaylar\u0131 var, Sultan Murat T\u00fcmeni var. Esas olarak T\u00fcrkiye yanl\u0131s\u0131 Suriye Milli Ordusu mensubu ve daha \u00e7ok T\u00fcrkmen gruplar dedi\u011fimiz silahl\u0131 gruplar\u0131n militanlar\u0131 daha \u00e7ok orada. \u015eu ana kadar yakalanm\u0131\u015f ya da \u00f6ld\u00fcr\u00fclm\u00fc\u015f durumda. E\u011fer 17 bine ula\u015ft\u0131ysa Suriye sahas\u0131ndaki b\u00fct\u00fcn gruplar\u0131 kapsayan bir transfer oldu\u011funu s\u00f6ylemek m\u00fcmk\u00fcn. Libya Ulusal Ordusu ne rapor ediyorsa, onu konu\u015fuyoruz. Say\u0131 17 binlere ula\u015fm\u0131\u015f durumdad\u0131r, \u00f6ld\u00fcr\u00fclen do\u011frudan Suriye\u2019nin oraya transfer edilen paral\u0131 askerlerin say\u0131s\u0131 d\u00fcn itibariyle 279 oldu\u011fu a\u00e7\u0131kland\u0131.\u201d\n\nYi\u011fit'e g\u00f6re LNA lideri Hafter'in Suheyrat Anla\u015fmas\u0131'n\u0131 ge\u00e7ersiz k\u0131ld\u0131\u011f\u0131n\u0131 ilan etmesinde de Suriye'den Libya'ya cihat\u00e7\u0131 aktar\u0131m\u0131 ve Libya i\u00e7inde olu\u015fan tepkilerin etkili. Suheyrat Anla\u015fmas\u0131'n\u0131n onay s\u00fcrecinin yar\u0131m kalmas\u0131 ba\u015fta olmak \u00fczere bir dizi nedenle me\u015fruiyet a\u00e7\u0131s\u0131ndan s\u0131k\u0131nt\u0131lar i\u00e7erdi\u011fini, bu y\u00fczden de Tobruk'taki parlamento taraf\u0131ndan da yok say\u0131ld\u0131\u011f\u0131n\u0131 an\u0131msatan Yi\u011fit, bu anla\u015fmaya dayand\u0131r\u0131lan BM \u00e7er\u00e7evesiyle \u00e7izilen me\u015fruiyetten yola \u00e7\u0131k\u0131larak yap\u0131lan \u00e7a\u011fr\u0131lar\u0131n da i\u015fe yaramad\u0131\u011f\u0131n\u0131 vurgulad\u0131. Libya'ya 2011'de NATO \u00f6nc\u00fcl\u00fc\u011f\u00fcyle m\u00fcdahale edenlerin b\u0131rakt\u0131klar\u0131 kaosa dikkat \u00e7eken Yi\u011fit, meselenin Libya'n\u0131n payla\u015f\u0131m\u0131 oldu\u011funu ancak istikrar olmay\u0131nca payla\u015f\u0131m\u0131n da m\u00fcmk\u00fcn olamad\u0131\u011f\u0131m\u0131 ekledi:\n\n\u201cBu vesileyle Hafter\u2019in g\u00fcc\u00fc en \u00fcst seviyeye ula\u015ft\u0131. Bu \u00f6zg\u00fcvenle b\u00f6yle bir uyar\u0131 yapt\u0131. Ama Hafter bu uyar\u0131y\u0131 yapmadan \u00f6nce zaten Tobruk H\u00fck\u00fcmeti yok h\u00fckm\u00fcnde say\u0131yordu bu anla\u015fmay\u0131. Keza \u00f6ne s\u00fcrd\u00fckleri gerek\u00e7e \u015fuydu. Asl\u0131nda UMH\u2019nin de bunu yok h\u00fckm\u00fcnde saymas\u0131 gerekiyor. \u00c7\u00fcnk\u00fc bu anla\u015fma i\u00e7in g\u00f6revlendirilen imzac\u0131lar en sonda UMH\u2019nin meclisinde de yetkisiz k\u0131l\u0131nd\u0131klar\u0131 i\u00e7in asl\u0131nda o anla\u015fma tamamlanm\u0131\u015f de\u011fil. Fakat Ulusal Mutabakat H\u00fck\u00fcmeti daha sonra Birle\u015fmi\u015f Milletler nezdinde me\u015fru bir anla\u015fma oldu\u011fu gerek\u00e7esiyle bu anla\u015fmaya d\u00f6rt elle sar\u0131ld\u0131. UMH\u2019yi destekleyen Katar ve T\u00fcrkiye gibi taraflar da bunun me\u015fruiyetine d\u00f6rt elle sar\u0131ld\u0131lar. Esas\u0131nda tamamlanm\u0131\u015f bir anla\u015fma de\u011fildir. \u00c7\u00fcnk\u00fc yetkisi iptal edilen biri taraf\u0131ndan imzalanm\u0131\u015f ve sonra meclisten onay almam\u0131\u015f. Ulusal meclis i\u00e7erisinde Tobruk H\u00fck\u00fcmeti zaten reddetti, UMH\u2019nin meclis onay\u0131n\u0131 da almam\u0131\u015f. Dolay\u0131s\u0131yla me\u015fruiyeti sadece BM\u2019nin \u2018Bu anla\u015fmaya uyun\u2019 \u00e7a\u011fr\u0131lar\u0131na dayand\u0131\u011f\u0131n\u0131 s\u00f6yleyebiliriz. Libya\u2019da el birli\u011fiyle y\u0131k\u0131ma giden b\u00fct\u00fcn ittifaklar\u0131n hi\u00e7birisinin \u015fu an i\u00e7in Libya ile ilgili kal\u0131n \u00e7izgilerle \u00e7izilmi\u015f stratejisi yok. \u00c7\u00fcnk\u00fc geride bir kaos b\u0131rakt\u0131lar. \u00c7\u0131kar \u00e7at\u0131\u015fmalar\u0131 da devam ediyor. Sonu\u00e7ta bir tarafta ABD, bir tarafta Avrupa Birli\u011fi \u00fclkeleri var, bir tarafta o sava\u015f\u0131 ba\u015f\u0131ndan itibaren finanse eden, milislerin t\u00fcm finansman\u0131n\u0131 \u00fcstlenen Birle\u015fik Arap Emirlikleri, Suudi Arabistan, Katar gibi b\u00f6lge \u00fclkeleri de var. Bunlar\u0131n kendi aralar\u0131ndaki \u00e7at\u0131\u015fma y\u0131k\u0131mdan sonraki Libya\u2019n\u0131n payla\u015f\u0131m\u0131 \u00e7at\u0131\u015fmas\u0131d\u0131r. Ama istikrar\u0131n olmad\u0131\u011f\u0131 bir yerde payla\u015f\u0131m da s\u00f6z konusu olam\u0131yor. Dolay\u0131s\u0131yla bu s\u00fcreci uzatma ve her biri denklemin d\u0131\u015f\u0131nda kalmama tela\u015f\u0131ndad\u0131r \u015fu anda.\"\n\n'BM silah ambargosunu denetleyemiyor yapt\u0131r\u0131ma gidemiyor, IRINI ile T\u00fcrkiye izlenecek'\n\nHamide Yi\u011fit BM'nin bir yandan Suheyrat Anla\u015fmas\u0131'na uyulmas\u0131n\u0131 istedi\u011fini, di\u011fer tarafta da 9 senedir ge\u00e7erli olan silah ambargosu karar\u0131n\u0131n bulundu\u011funu an\u0131msat\u0131rken, \u00e7a\u011fr\u0131 yapmakla yetinen d\u00fcnya \u00f6rg\u00fct\u00fcn\u00fcn uygulamay\u0131 denetleyip yapt\u0131r\u0131m karar\u0131 alamayacak halde olmas\u0131na dikkat \u00e7ekti. \u015eubattaki Berlin konferans\u0131 sonras\u0131 AB'nin bu konuda harekete ge\u00e7ti\u011fini ve en son IRINI operasyonunu ba\u015flatt\u0131\u011f\u0131n\u0131 belirten Yi\u011fit, bu giri\u015fimin b\u00fcy\u00fck \u00f6l\u00e7\u00fcde T\u00fcrkiye'nin hamlelerinin g\u00f6zlenmesine yarayaca\u011f\u0131n\u0131 ve ileride \u00f6n\u00fcne \u00e7\u0131kar\u0131laca\u011f\u0131 g\u00f6r\u00fc\u015f\u00fcn\u00fc dile getirdi:\n\n\"Bir tarafta BM, Suheyrat Anla\u015fmas\u0131'na uyulmas\u0131n\u0131 isterken ve bu y\u00f6nde \u00e7a\u011fr\u0131lar yaparken di\u011fer yandan Libya\u2019ya y\u00f6nelik silah ambargosu karar\u0131 var. Bu 2011\u2019de al\u0131nm\u0131\u015f bir karar, \u015fu anda 2020\u2019deyiz. Ge\u00e7ti\u011fimiz y\u0131ldan itibaren bu silah ambargosuna y\u00f6nelik karara uyulmas\u0131 \u00e7a\u011fr\u0131s\u0131nda da bulunuyor. 2011\u2019den bu yana defalarca delinen bir ambargo karar\u0131na neden sessiz kald\u0131? Bug\u00fcn bu \u00e7a\u011fr\u0131y\u0131 yapmakla neden yetiniyor, \u00e7\u00fcnk\u00fc nas\u0131l bir yapt\u0131r\u0131m karar\u0131 uygulamas\u0131 gerekti\u011fini de s\u00f6ylemiyor. G\u00f6z yumulan bir silah ticareti ve ak\u0131\u015f\u0131 var orada. Birle\u015fmi\u015f Milletler silah ambargosu karar\u0131na uyulmad\u0131\u011f\u0131n\u0131n denetimini yapmay\u0131 \u015fimdiye kadar istemedi. Fiili olarak prati\u011fe d\u00f6kt\u00fc\u011f\u00fc bir karar\u0131 yok bu ambargo karar\u0131n\u0131n ihlaline kar\u015f\u0131. Ama bunun \u00fczerine Berlin konferans\u0131ndan sonra AB D\u0131\u015fi\u015fleri Bakanlar\u0131n\u0131n ald\u0131\u011f\u0131 karar \u00e7er\u00e7evesinde yasad\u0131\u015f\u0131 her t\u00fcrl\u00fc silah ticaretinin yap\u0131lmas\u0131n\u0131n \u00f6nlenmesi amac\u0131yla g\u00f6zlem yapma. Bu g\u00f6zleme zaten \u0130talya, Yunanistan kat\u0131l\u0131yor. AB \u00fclkeleri D\u0131\u015fi\u015fleri Bakanlar\u0131 karar ald\u0131 ve fiili olarak daha yeni geliyorlar. Yeni bir kararla Almanya 300 asker g\u00f6nderiyor. IRINI operasyonu \u00e7er\u00e7evesinde asker konu\u015fland\u0131racak, izleme yap\u0131yorlar. \u0130talya radar izlemesi sonucunda Libya\u2019ya giden T\u00fcrk silah gemilerinin varl\u0131\u011f\u0131n\u0131 tespit ederek raporluyor. Prati\u011fi bu kadar. Neden herhangi bir ad\u0131m at\u0131lm\u0131yor, neden akan silahlar\u0131 durdurmuyor hi\u00e7bir taraf? \u00c7\u00fcnk\u00fc hem Hafter\u2019e silah ak\u0131yor hem UMH\u2019ye silah ak\u0131yor. Her iki taraf\u0131 izliyorlar. T\u00fcrkiye\u2019nin Do\u011fu Akdeniz sahas\u0131nda alan\u0131n\u0131 geni\u015fletme \u00e7abalar\u0131n\u0131 s\u0131n\u0131rland\u0131rmak i\u00e7in \u015fu anda T\u00fcrkiye\u2019yi daha \u00e7ok izlemeye ald\u0131lar. Ama bu izlemede b\u00fct\u00fcn kay\u0131tlar sadece biriktiriliyor. Belki ileride T\u00fcrkiye\u2019nin kar\u015f\u0131s\u0131na \u00e7\u0131kacak ve y\u00fczle\u015fmek zorunda kalaca\u011f\u0131 su\u00e7lar dosyas\u0131 olarak birikiyor. Onu bilemiyoruz, neyi bekliyorlar. Ama T\u00fcrkiye\u2019nin b\u00fct\u00fcn hareketlerinin izlendi\u011fini hem \u0130talyan hem Yunan bas\u0131n\u0131nda g\u00f6r\u00fcyoruz. Bunlardan dolay\u0131 Libya bas\u0131n\u0131nda okuyoruz.\u201d\n\n\u2018AKP h\u00fck\u00fcmeti Libya batakl\u0131\u011f\u0131na \u0130dlib'deki gibi giremez, masada yer garantilenir'\n\nHamide Yi\u011fit, Berlin konferans\u0131 s\u00fcreci ve gelinen a\u015famay\u0131 de\u011ferlendirirken, bu konferans\u0131n en \u00f6nemli sonucunun Hafter'e me\u015fruiyet kazand\u0131rmak oldu\u011funu vurgulad\u0131. Di\u011fer yandan uyulmayan ate\u015fkes karar\u0131yla nefes alan Erdo\u011fan y\u00f6netiminin Libya'da varl\u0131\u011f\u0131n\u0131 artt\u0131rd\u0131\u011f\u0131n\u0131 an\u0131msatan Yi\u011fit, yine de Libya batakl\u0131\u011f\u0131na \u0130dlib'deki gibi giremeyece\u011fi ve hedefin masada yer garantilemek olaca\u011f\u0131n\u0131 dile getirdi:\n\n\u2018UMH\u2019nin T\u00fcrkiye\u2019yi arkas\u0131na alarak kazan\u0131m sa\u011flayaca\u011f\u0131n\u0131 d\u00fc\u015f\u00fcnmesi abesle i\u015ftigal\u2019\n\n\u201cBerlin s\u00fcreci \u00f6ncelikle T\u00fcrkiye ve Rusya\u2019n\u0131n iki tarafa ate\u015fkes \u00e7a\u011fr\u0131s\u0131ndan geldi. Yani Libya\u2019daki s\u00fcreci Rusya ve T\u00fcrkiye\u2019ye b\u0131rakmak istemedikleri a\u00e7\u0131k\u00e7a belli oldu ve ard\u0131ndan h\u0131zl\u0131ca bir Berlin konferans\u0131 d\u00fczenlendi. T\u00fcrkiye ve Rusya\u2019n\u0131n ate\u015fkes \u00e7a\u011fr\u0131s\u0131 kar\u015f\u0131l\u0131k bulmam\u0131\u015ft\u0131, Hafter g\u00fc\u00e7leri kabul etmemi\u015fti, UMH bu \u00e7a\u011fr\u0131ya d\u00f6rt elle sar\u0131lm\u0131\u015ft\u0131. Fakat Berlin s\u00fcreci iki taraf\u0131 bir araya getirdi. Libyal\u0131lar\u0131n nezdinde \u015f\u00f6yle bir anlam\u0131 vard\u0131. S\u00fcrekli Bat\u0131l\u0131lar\u0131n me\u015fru h\u00fck\u00fcmet UMH\u2019dir s\u00f6ylemlerini kendilerinin bir kenara b\u0131rakt\u0131\u011f\u0131 anlam\u0131 \u00e7\u0131kt\u0131. \u00c7\u00fcnk\u00fc Tobruk h\u00fck\u00fcmetini temsilen Hafter\u2019i de \u00e7a\u011f\u0131rmakla onun da me\u015fruiyetini kabul etmi\u015f oldular. Sadece bu a\u00e7\u0131dan \u00f6nemli bulduklar\u0131n\u0131 g\u00f6zlemledik. Ama orada al\u0131nan kararlara \u015f\u00f6yle bak\u0131ld\u0131. Askeri anlamda g\u00f6zlemciler nezdinde peyderpey ate\u015fkes karar\u0131 al\u0131nacak. Hafter g\u00fc\u00e7lerinin UMH\u2019den tek bir talebi vard\u0131, \u2018Radikal \u0130slamc\u0131 milislerin tasfiyesini sa\u011flas\u0131n\u2019. Suheyrat\u2019\u0131n bozulmas\u0131n\u0131n ve tamamlanmamas\u0131n\u0131n temelinde de bu talep vard\u0131. Serrac h\u00fck\u00fcmeti bunu zaten reddediyordu. Ba\u015f\u0131ndan \u00f6l\u00fc do\u011fan bir \u015feydi, ama Hafter niye gitti? Me\u015fruiyetini herkese onaylatt\u0131rd\u0131 ve geri d\u00f6nd\u00fc. Berlin konferans\u0131n\u0131n bir h\u00fckm\u00fc bu kadard\u0131. Son olarak Trablus\u2019daki T\u00fcrk temsilcili\u011finin hedef al\u0131nmas\u0131ndan sonra T\u00fcrkiye\u2019den yap\u0131lan \u2018Bir daha olursa, Hafter bizim me\u015fru hedefimizdir\u2019 a\u00e7\u0131klamas\u0131 neye i\u015faret eder? Bu anla\u015fmay\u0131 ilan etmeden \u00f6nce UMH ile yapt\u0131klar\u0131 deniz anla\u015fmas\u0131n\u0131 ilan etmeden \u00f6nce de zaten ili\u015fkileri vard\u0131 ve bu \u015fekilde devam ediyordu. Bu anla\u015fmadan sonra daha fazla militan g\u00f6nderme hamlesi ger\u00e7ekle\u015fti ve burada hedef Hafter g\u00fc\u00e7leriydi. Zaten Hafter g\u00fc\u00e7leri hedefti ve kendileri bunu me\u015fru hedef olarak g\u00f6r\u00fcyorlar. \u00c7\u00fcnk\u00fc me\u015fru h\u00fck\u00fcmetin yan\u0131nday\u0131z diyorlar. Bundan sonraki hamle i\u00e7in T\u00fcrkiye\u2019nin muhtemel ki daha fazla ve daha fiili olarak bu sava\u015f\u0131n i\u00e7inde yer alacak mecali oldu\u011funu g\u00f6rm\u00fcyorum. Zaten bo\u011faz\u0131na kadar batm\u0131\u015f, bir taraftan Libya\u2019daki ate\u015fkes bir miktar rahatlatt\u0131\u011f\u0131 i\u00e7in nefes al\u0131yor \u015fu anda asl\u0131nda AKP. \u00c7\u00fcnk\u00fc oradaki sava\u015f \u00e7\u0131\u011f\u0131rtkanl\u0131\u011f\u0131 e\u015fikten d\u00f6nd\u00fc. A\u00e7\u0131k\u00e7as\u0131 nefes ald\u0131\u011f\u0131 bir s\u00fcre\u00e7te Libya batakl\u0131\u011f\u0131na \u0130dlib'deki gibi giremez. Ama ayn\u0131 bu \u015fekilde uluslararas\u0131 toplumu s\u00fcrekli meseleye el atmas\u0131 i\u00e7in \u00e7a\u011fr\u0131lar\u0131n\u0131 y\u00fckseltebilir. Zaten ama\u00e7 T\u00fcrkiye\u2019nin hedefi bu denklemde masada yer almakt\u0131r. Kendi \u00e7a\u011fr\u0131lar\u0131n\u0131 yaparsa masada yer almas\u0131n\u0131 garantilemi\u015f olacakt\u0131r. Ama sava\u015f gerilimi y\u00fckselmi\u015f olacak.\u201d\n\nYi\u011fit, sava\u015f gerilimi ne kadar y\u00fckselirse y\u00fckselsin, T\u00fcrkiye'nin 'yaln\u0131z oldu\u011fu' ger\u00e7e\u011finin de\u011fi\u015fmedi\u011fi g\u00f6r\u00fc\u015f\u00fcnde. Katar d\u0131\u015f\u0131ndaki b\u00fct\u00fcn akt\u00f6rlerin ya iki tarafla da g\u00f6r\u00fc\u015ft\u00fc\u011f\u00fc yahut Hafter taraf\u0131n\u0131 tuttuklar\u0131 g\u00f6r\u00fc\u015f\u00fcndeki Yi\u011fit, \u00f6zellikle Tunus ve Cezayir gibi kom\u015fu \u00fclkelerin b\u00f6lgeye cihat\u00e7\u0131 ak\u0131\u015f\u0131ndan duyduklar\u0131 rahats\u0131zl\u0131\u011f\u0131 aktard\u0131. Yi\u011fit, Sarrac'\u0131n UMH h\u00fck\u00fcmetinin ise Erdo\u011fan y\u00f6netimini arkas\u0131na alarak bir kazan\u0131m sa\u011flayaca\u011f\u0131n\u0131 d\u00fc\u015f\u00fcnmesinin 'abesle i\u015ftigal' oldu\u011fu de\u011ferlendirmesini yapt\u0131:\n\n\u201cSava\u015f gerilimi ne kadar y\u00fckselirse y\u00fckselsin T\u00fcrkiye\u2019nin Libya\u2019daki sava\u015fta \u00e7ok yaln\u0131z oldu\u011fu ger\u00e7e\u011fini ne AKP\u2019liler ne T\u00fcrkiye\u2019deki yetkililer g\u00f6z ard\u0131 edemezler. \u00c7\u00fcnk\u00fc yan\u0131nda sadece Katar var. Di\u011fer b\u00fct\u00fcn \u00fclkeler kar\u015f\u0131s\u0131nda fiili olarak. M\u0131s\u0131r zaten kar\u015f\u0131s\u0131nda, Cezayir, Tunus, Kuzey Afrika \u00fclkeleri sessizli\u011fini korusa da T\u00fcrkiye\u2019nin m\u00fcdahalecili\u011fine kar\u015f\u0131 olduklar\u0131n\u0131 beyan ettiler. Tunus ba\u015f\u0131ndan itibaren Libya tezkeresi \u00e7\u0131kt\u0131ktan sonraki s\u00fcre\u00e7 i\u00e7erisinde \u015f\u00f6yle bir tav\u0131r tak\u0131nd\u0131; \u2018T\u00fcrkiye\u2019nin m\u00fcdahalesi yabanc\u0131 cihat\u00e7\u0131 militanlar\u0131n yan\u0131 ba\u015f\u0131m\u0131zda y\u0131\u011f\u0131nak haline gelmesi anlam\u0131na geliyor. Burada ulusal tehdit olu\u015fturur, bunun kar\u015f\u0131s\u0131nday\u0131z\u2019. Kendi s\u0131n\u0131rlar\u0131n\u0131 korumaya y\u00f6nelik bir tedbir alm\u0131\u015f durumdad\u0131r. Hi\u00e7bir \u015fekilde a\u00e7\u0131ktan destek beyan etmiyor. Ama a\u00e7\u0131k\u00e7as\u0131 deste\u011fi Hafter g\u00fc\u00e7lerine y\u00f6neliktir. \u00c7\u00fcnk\u00fc Ulusal Mutabakat H\u00fck\u00fcmeti\u2019nin askeri g\u00fcc\u00fcn\u00fc olu\u015fturan ve \u00e7o\u011funlu\u011fu ihvanc\u0131, El Kaideci, radikal \u0130slamc\u0131lar\u0131 o co\u011frafyadaki t\u00fcm \u00fclkeler i\u00e7in b\u00fcy\u00fck bir tehdit olarak g\u00f6r\u00fcyorlar. S\u0131n\u0131r kom\u015fusu olan bir \u00fclkedir Tunus. O y\u00fczden bu tehdide kar\u015f\u0131 hem \u00f6nlemini al\u0131yor hem de meclis ba\u015fkan\u0131n\u0131n \u0130slamc\u0131 bir lider olmas\u0131 da hi\u00e7bir \u015feyi de\u011fi\u015ftirmiyor. \u00c7\u00fcnk\u00fc tezkereden sonra AKP ile g\u00f6r\u00fc\u015fme yapm\u0131\u015ft\u0131. Bu g\u00f6r\u00fc\u015fmeyi meclisten ba\u011f\u0131ms\u0131z kendi ki\u015fisel karar\u0131yla yapt\u0131\u011f\u0131 i\u00e7in meclis \u00f6zel bir oturumla resmen yarg\u0131lad\u0131 Gannu\u015fi\u2019yi. Tunus\u2019un tavr\u0131 bu y\u00f6nde. Sadece s\u00f6ylemden ibaret de\u011fil ayn\u0131 zamanda harita takibi de yap\u0131yor b\u00fct\u00fcn d\u00fcnya. Y\u00fczde 6\u2019l\u0131kt\u0131, giderek \u015fu anda y\u00fczde 4\u2019l\u00fck bir y\u00fcz \u00f6l\u00e7\u00fcm\u00fcne bir alana s\u0131k\u0131\u015ft\u0131\u011f\u0131n\u0131 s\u00f6yl\u00fcyor Libya\u2019n\u0131n kaynaklar\u0131. M\u00fcmk\u00fcn de\u011fil. Yani Trablus\u2019un merkezinde bir yere s\u0131k\u0131\u015fm\u0131\u015f bir h\u00fck\u00fcmet kendine h\u00fck\u00fcmettir. Bundan fazla da bir \u015fans\u0131 yoktur. \u00c7\u00fcnk\u00fc \u015fimdiye kadar m\u00fczakere f\u0131rsatlar\u0131n\u0131 elinin tersiyle itti\u011fi i\u00e7in m\u00fczakere edecek g\u00fcc\u00fc de yoktur. Dayat\u0131lan resmen talep edilen tek ko\u015fulu, cihat\u00e7\u0131 militanlar\u0131 tasfiye etme ve devlete teslim etme talebini yerine getirmek zorunda kalaca\u011f\u0131 g\u00fcnler yakla\u015f\u0131yor. Onu g\u00f6rmek m\u00fcmk\u00fcn. Onun d\u0131\u015f\u0131nda T\u00fcrkiye\u2019yi arkas\u0131na alarak Libya\u2019da herhangi bir \u015fey yapaca\u011f\u0131n\u0131 d\u00fc\u015f\u00fcnmesi ger\u00e7ekten abestir, kar\u015f\u0131l\u0131\u011f\u0131 yok. Libya yurtta\u015f\u0131 olarak ve Libya i\u00e7in bir \u015fey istiyorlar. Libya\u2019da kalk\u0131p T\u00fcrkiye\u2019nin \u00e7\u0131kar\u0131 i\u00e7in bir \u015fey talep ediyorsa, onun orada kalmas\u0131n\u0131n \u015fans\u0131 yok.\u201d",
    "keywords": [
        "t\u00fcrkiye",
        "yi\u011fit",
        "bu",
        "\u00e7\u00fcnk\u00fc",
        "var",
        "ambargosunu",
        "bm",
        "izlenecek",
        "denetleyemiyor",
        "libya",
        "i\u00e7in",
        "ve",
        "bir",
        "ile",
        "gidemiyor",
        "da",
        "silah",
        "irini",
        "yapt\u0131r\u0131ma",
        "t\u00fcrkiyenin"
    ],
    "meta_keywords": [
        "Libya'da NATO m\u00fcdahalesi",
        "Libya'ya T\u00fcrkiye'den yard\u0131m",
        "Libya'daki T\u00fcrk askerleri",
        "Hafter'i destekleyen g\u00fc\u00e7ler"
    ],
    "publish_date": null,
    "summary": "'BM silah ambargosunu denetleyemiyor, yapt\u0131r\u0131ma gidemiyor, IRINI ile T\u00fcrkiye izlenecek'D\u00fcnya \u00e7ap\u0131nda koronavir\u00fcs pandemisinin g\u00f6lgesinde kalan Libya'daki i\u00e7 sava\u015f hali s\u00fcrerken, Berlin s\u00fcreciyle \u00e7a\u011fr\u0131s\u0131 yap\u0131lan ate\u015fkes i\u015flemiyor.\nLNA g\u00fc\u00e7lerinin 8 May\u0131s'ta Trablus'ta T\u00fcrkiye B\u00fcy\u00fckel\u00e7ili\u011fi'nin bulundu\u011fu b\u00f6lgeye sald\u0131r\u0131s\u0131n\u0131n ard\u0131ndan Ankara'dan 'Hafter unsurlar\u0131n\u0131n me\u015fru hedef oldu\u011fu' \u00e7\u0131k\u0131\u015f\u0131 geldi.\nLibya sahas\u0131ndaki durumu ve T\u00fcrkiye'nin Libya i\u00e7 sava\u015f\u0131ndaki yerini bu \u00fclke \u00fczerine kitaplar\u0131yla tan\u0131nan ara\u015ft\u0131rmac\u0131 yazar Hamide Yi\u011fit ile konu\u015ftuk.\nUzun s\u00fcredir \u00e7ok par\u00e7al\u0131 bir Libya bulundu\u011funu belirten Yi\u011fit, \u00fclkedeki farkl\u0131 kabilelerin LNA ve UMH aras\u0131nda b\u00f6l\u00fcnm\u00fc\u015f hali s\u00fcrerken, Ankara'n\u0131n m\u00fcdahalesi ile daha tarafs\u0131z pozisyon alan kabile ve kesimlerin Hafter'i desteklemeye ba\u015flad\u0131\u011f\u0131n\u0131 vurgulad\u0131.\nYi\u011fit'e g\u00f6re bunun sebebi \u00fclkedeki \u0130slamc\u0131 ter\u00f6r\u00fcn bitmesini istemeleri:\u201cLibya sahas\u0131 2011 NATO m\u00fcdahalesinden bu yana hi\u00e7 durulmad\u0131.\nT\u00fcrkiye\u2019nin meclisten ge\u00e7irdi\u011fi tezkere ile fiili olarak Libya sahas\u0131nda yer alaca\u011f\u0131n\u0131 ilan etmesinden sonra t\u00fcm d\u00fcnya medyas\u0131n\u0131n ilgisi Libya\u2019ya y\u00f6neldi.\nBu s\u00fcre\u00e7 2014\u2019ten bu yana var.\nFakat d\u00fcnya g\u00fcndemine girmesinin en temel sebebi T\u00fcrkiye\u2019nin do\u011frudan bu \u00e7at\u0131\u015fmalar\u0131n taraf\u0131 olmaya karar vermesi oldu.\nsonu\u00e7ta \u00e7ok par\u00e7al\u0131 bir Libya s\u00f6z konusu.\nNATO\u2019nun m\u00fcdahalesi geride b\u00fct\u00fcn bir Libya b\u0131rakmad\u0131.\nGer\u00e7ekten \u00e7ok par\u00e7al\u0131, sokaklara silahlar\u0131n hakim oldu\u011fu bir Libya b\u0131rakt\u0131 geriye.\nHi\u00e7bir taraf\u0131 tutmayan ve ba\u015f\u0131ndan itibaren NATO m\u00fcdahalesinin kar\u015f\u0131s\u0131nda yer alan kabileler, sivil toplum kurulu\u015flar\u0131 ya da ba\u011f\u0131ms\u0131z yap\u0131lar vard\u0131.\nFakat T\u00fcrkiye\u2019nin Libya tezkeresinden sonra ilgin\u00e7 bir \u015fekilde Hafter\u2019in g\u00fcc\u00fc artt\u0131.\nHatta her iki taraf\u0131n NATO\u2019nun \u00fcr\u00fcn\u00fc oldu\u011fu ve d\u0131\u015f g\u00fc\u00e7lerle hala ili\u015fki i\u00e7inde olduklar\u0131 ger\u00e7e\u011fini bir kenara b\u0131rakt\u0131rd\u0131, kimi Libyal\u0131 kabilelere.\n\u00c7\u00fcnk\u00fc s\u00f6yledikleri bir \u015fey var; \u2018\u0130slamc\u0131 ter\u00f6r\u00fcn Libya\u2019ya hakim olmas\u0131n\u0131 istemiyoruz, o y\u00fczden tercihimiz Libya Ulusal Ordusunun g\u00fcvenli\u011fini sa\u011flamas\u0131ndan yanad\u0131r\u2019.\nLibya Ulusal Halk Hareketi 2011\u2019den yakla\u015f\u0131k \u00f6n\u00fcm\u00fczdeki seneye kadar NATO\u2019nun su\u00e7lar\u0131n\u0131 belgelemeye \u00e7al\u0131\u015fan, Libya halk\u0131na yap\u0131lanlar\u0131 kamuoyunun bilgisine sunmaya \u00e7al\u0131\u015fan bir \u00e7al\u0131\u015fma i\u00e7indeydi.\n\u00c7\u00fcnk\u00fc Libya i\u00e7in en \u00f6nemli talep Libya\u2019n\u0131n birli\u011fi b\u00fct\u00fcnl\u00fc\u011f\u00fc i\u00e7in \u00f6ncelikli \u015fey Libya\u2019daki \u0130slamc\u0131 ter\u00f6r\u00fcn bitirilmesidir.\"\nSuriye\u2019de T\u00fcrkiye yanl\u0131s\u0131 muhalif gruplardan parti parti Libya\u2019ya transfer edildi\u011fi s\u0131radaki g\u00f6r\u00fcnt\u00fcler bizzat kendilerinin yay\u0131nlad\u0131\u011f\u0131 g\u00f6r\u00fcnt\u00fcler ortada.\nBununla ilgili \u00e7ok fazla rapor da var.\nLibyal\u0131 kaynaklar bu cihat\u00e7\u0131lar\u0131n bir k\u0131sm\u0131n\u0131n esir d\u00fc\u015ft\u00fc\u011f\u00fcn\u00fc s\u00f6yl\u00fcyorlar ve peyderpey hepsinin ifadelerini kay\u0131t alt\u0131na al\u0131p yay\u0131nl\u0131yorlar.\nEsas olarak T\u00fcrkiye yanl\u0131s\u0131 Suriye Milli Ordusu mensubu ve daha \u00e7ok T\u00fcrkmen gruplar dedi\u011fimiz silahl\u0131 gruplar\u0131n militanlar\u0131 daha \u00e7ok orada.\nSay\u0131 17 binlere ula\u015fm\u0131\u015f durumdad\u0131r, \u00f6ld\u00fcr\u00fclen do\u011frudan Suriye\u2019nin oraya transfer edilen paral\u0131 askerlerin say\u0131s\u0131 d\u00fcn itibariyle 279 oldu\u011fu a\u00e7\u0131kland\u0131.\u201dYi\u011fit'e g\u00f6re LNA lideri Hafter'in Suheyrat Anla\u015fmas\u0131'n\u0131 ge\u00e7ersiz k\u0131ld\u0131\u011f\u0131n\u0131 ilan etmesinde de Suriye'den Libya'ya cihat\u00e7\u0131 aktar\u0131m\u0131 ve Libya i\u00e7inde olu\u015fan tepkilerin etkili.\n\u00c7\u00fcnk\u00fc bu anla\u015fma i\u00e7in g\u00f6revlendirilen imzac\u0131lar en sonda UMH\u2019nin meclisinde de yetkisiz k\u0131l\u0131nd\u0131klar\u0131 i\u00e7in asl\u0131nda o anla\u015fma tamamlanm\u0131\u015f de\u011fil.\nFakat Ulusal Mutabakat H\u00fck\u00fcmeti daha sonra Birle\u015fmi\u015f Milletler nezdinde me\u015fru bir anla\u015fma oldu\u011fu gerek\u00e7esiyle bu anla\u015fmaya d\u00f6rt elle sar\u0131ld\u0131.\nUMH\u2019yi destekleyen Katar ve T\u00fcrkiye gibi taraflar da bunun me\u015fruiyetine d\u00f6rt elle sar\u0131ld\u0131lar.\nLibya\u2019da el birli\u011fiyle y\u0131k\u0131ma giden b\u00fct\u00fcn ittifaklar\u0131n hi\u00e7birisinin \u015fu an i\u00e7in Libya ile ilgili kal\u0131n \u00e7izgilerle \u00e7izilmi\u015f stratejisi yok.\nSonu\u00e7ta bir tarafta ABD, bir tarafta Avrupa Birli\u011fi \u00fclkeleri var, bir tarafta o sava\u015f\u0131 ba\u015f\u0131ndan itibaren finanse eden, milislerin t\u00fcm finansman\u0131n\u0131 \u00fcstlenen Birle\u015fik Arap Emirlikleri, Suudi Arabistan, Katar gibi b\u00f6lge \u00fclkeleri de var.\n'BM silah ambargosunu denetleyemiyor yapt\u0131r\u0131ma gidemiyor, IRINI ile T\u00fcrkiye izlenecek'Hamide Yi\u011fit BM'nin bir yandan Suheyrat Anla\u015fmas\u0131'na uyulmas\u0131n\u0131 istedi\u011fini, di\u011fer tarafta da 9 senedir ge\u00e7erli olan silah ambargosu karar\u0131n\u0131n bulundu\u011funu an\u0131msat\u0131rken, \u00e7a\u011fr\u0131 yapmakla yetinen d\u00fcnya \u00f6rg\u00fct\u00fcn\u00fcn uygulamay\u0131 denetleyip yapt\u0131r\u0131m karar\u0131 alamayacak halde olmas\u0131na dikkat \u00e7ekti.\nBug\u00fcn bu \u00e7a\u011fr\u0131y\u0131 yapmakla neden yetiniyor, \u00e7\u00fcnk\u00fc nas\u0131l bir yapt\u0131r\u0131m karar\u0131 uygulamas\u0131 gerekti\u011fini de s\u00f6ylemiyor.\nG\u00f6z yumulan bir silah ticareti ve ak\u0131\u015f\u0131 var orada.\nAma bunun \u00fczerine Berlin konferans\u0131ndan sonra AB D\u0131\u015fi\u015fleri Bakanlar\u0131n\u0131n ald\u0131\u011f\u0131 karar \u00e7er\u00e7evesinde yasad\u0131\u015f\u0131 her t\u00fcrl\u00fc silah ticaretinin yap\u0131lmas\u0131n\u0131n \u00f6nlenmesi amac\u0131yla g\u00f6zlem yapma.\nT\u00fcrkiye\u2019nin Do\u011fu Akdeniz sahas\u0131nda alan\u0131n\u0131 geni\u015fletme \u00e7abalar\u0131n\u0131 s\u0131n\u0131rland\u0131rmak i\u00e7in \u015fu anda T\u00fcrkiye\u2019yi daha \u00e7ok izlemeye ald\u0131lar.\nYani Libya\u2019daki s\u00fcreci Rusya ve T\u00fcrkiye\u2019ye b\u0131rakmak istemedikleri a\u00e7\u0131k\u00e7a belli oldu ve ard\u0131ndan h\u0131zl\u0131ca bir Berlin konferans\u0131 d\u00fczenlendi.\nT\u00fcrkiye ve Rusya\u2019n\u0131n ate\u015fkes \u00e7a\u011fr\u0131s\u0131 kar\u015f\u0131l\u0131k bulmam\u0131\u015ft\u0131, Hafter g\u00fc\u00e7leri kabul etmemi\u015fti, UMH bu \u00e7a\u011fr\u0131ya d\u00f6rt elle sar\u0131lm\u0131\u015ft\u0131.\nSon olarak Trablus\u2019daki T\u00fcrk temsilcili\u011finin hedef al\u0131nmas\u0131ndan sonra T\u00fcrkiye\u2019den yap\u0131lan \u2018Bir daha olursa, Hafter bizim me\u015fru hedefimizdir\u2019 a\u00e7\u0131klamas\u0131 neye i\u015faret eder?\nBu anla\u015fmay\u0131 ilan etmeden \u00f6nce UMH ile yapt\u0131klar\u0131 deniz anla\u015fmas\u0131n\u0131 ilan etmeden \u00f6nce de zaten ili\u015fkileri vard\u0131 ve bu \u015fekilde devam ediyordu.\nBundan sonraki hamle i\u00e7in T\u00fcrkiye\u2019nin muhtemel ki daha fazla ve daha fiili olarak bu sava\u015f\u0131n i\u00e7inde yer alacak mecali oldu\u011funu g\u00f6rm\u00fcyorum.\nZaten bo\u011faz\u0131na kadar batm\u0131\u015f, bir taraftan Libya\u2019daki ate\u015fkes bir miktar rahatlatt\u0131\u011f\u0131 i\u00e7in nefes al\u0131yor \u015fu anda asl\u0131nda AKP.\nM\u0131s\u0131r zaten kar\u015f\u0131s\u0131nda, Cezayir, Tunus, Kuzey Afrika \u00fclkeleri sessizli\u011fini korusa da T\u00fcrkiye\u2019nin m\u00fcdahalecili\u011fine kar\u015f\u0131 olduklar\u0131n\u0131 beyan ettiler.\nTunus ba\u015f\u0131ndan itibaren Libya tezkeresi \u00e7\u0131kt\u0131ktan sonraki s\u00fcre\u00e7 i\u00e7erisinde \u015f\u00f6yle bir tav\u0131r tak\u0131nd\u0131; \u2018T\u00fcrkiye\u2019nin m\u00fcdahalesi yabanc\u0131 cihat\u00e7\u0131 militanlar\u0131n yan\u0131 ba\u015f\u0131m\u0131zda y\u0131\u011f\u0131nak haline gelmesi anlam\u0131na geliyor.\n\u00c7\u00fcnk\u00fc Ulusal Mutabakat H\u00fck\u00fcmeti\u2019nin askeri g\u00fcc\u00fcn\u00fc olu\u015fturan ve \u00e7o\u011funlu\u011fu ihvanc\u0131, El Kaideci, radikal \u0130slamc\u0131lar\u0131 o co\u011frafyadaki t\u00fcm \u00fclkeler i\u00e7in b\u00fcy\u00fck bir tehdit olarak g\u00f6r\u00fcyorlar.\nO y\u00fczden bu tehdide kar\u015f\u0131 hem \u00f6nlemini al\u0131yor hem de meclis ba\u015fkan\u0131n\u0131n \u0130slamc\u0131 bir lider olmas\u0131 da hi\u00e7bir \u015feyi de\u011fi\u015ftirmiyor.\nBu g\u00f6r\u00fc\u015fmeyi meclisten ba\u011f\u0131ms\u0131z kendi ki\u015fisel karar\u0131yla yapt\u0131\u011f\u0131 i\u00e7in meclis \u00f6zel bir oturumla resmen yarg\u0131lad\u0131 Gannu\u015fi\u2019yi.\nY\u00fczde 6\u2019l\u0131kt\u0131, giderek \u015fu anda y\u00fczde 4\u2019l\u00fck bir y\u00fcz \u00f6l\u00e7\u00fcm\u00fcne bir alana s\u0131k\u0131\u015ft\u0131\u011f\u0131n\u0131 s\u00f6yl\u00fcyor Libya\u2019n\u0131n kaynaklar\u0131.\nYani Trablus\u2019un merkezinde bir yere s\u0131k\u0131\u015fm\u0131\u015f bir h\u00fck\u00fcmet kendine h\u00fck\u00fcmettir.\nBundan fazla da bir \u015fans\u0131 yoktur.\n\u00c7\u00fcnk\u00fc \u015fimdiye kadar m\u00fczakere f\u0131rsatlar\u0131n\u0131 elinin tersiyle itti\u011fi i\u00e7in m\u00fczakere edecek g\u00fcc\u00fc de yoktur.\nDayat\u0131lan resmen talep edilen tek ko\u015fulu, cihat\u00e7\u0131 militanlar\u0131 tasfiye etme ve devlete teslim etme talebini yerine getirmek zorunda kalaca\u011f\u0131 g\u00fcnler yakla\u015f\u0131yor.\nLibya yurtta\u015f\u0131 olarak ve Libya i\u00e7in bir \u015fey istiyorlar.\nLibya\u2019da kalk\u0131p T\u00fcrkiye\u2019nin \u00e7\u0131kar\u0131 i\u00e7in bir \u015fey talep ediyorsa, onun orada kalmas\u0131n\u0131n \u015fans\u0131 yok.\u201d",
    "article_html": "",
    "meta_description": "Hamide Yi\u011fit'e g\u00f6re, Libyal\u0131lar\u0131n b\u00fcy\u00fck k\u0131sm\u0131 \u0130slamc\u0131 ter\u00f6r\u00fcn bitmesini istiyor, bu y\u00fczden tarafs\u0131z kabilelerin Hafter'e deste\u011fi artt\u0131. Yi\u011fit bunda Ankara'n\u0131n...",
    "meta_lang": "tr"
}