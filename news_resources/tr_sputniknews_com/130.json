{
    "article_id": "387d91dcc7d03c741635c54180d94063.1590265756.1349342",
    "title": "Taksim'de koronavir\u00fcs uyar\u0131s\u0131n\u0131 dinlemeyen turistler polisle tart\u0131\u015ft\u0131",
    "authors": [],
    "canonical_link": "https://tr.sputniknews.com/koronavirus-salgini/202005111042017258-taksimde-koronavirus-uyarisini-dinlemeyen-turistler-polisle-tartisti/",
    "url": "https://tr.sputniknews.com/koronavirus-salgini/202005111042017258-taksimde-koronavirus-uyarisini-dinlemeyen-turistler-polisle-tartisti/",
    "top_img": "https://cdntr2.img.sputniknews.com/images/104201/72/1042017203.jpg",
    "meta_img": "https://cdntr2.img.sputniknews.com/images/104201/72/1042017203.jpg",
    "movies": [],
    "text": "Yetkililer yeni tip koronavir\u00fcs (Kovid-19) salg\u0131n\u0131ndan korunmak i\u00e7in vatanda\u015flar\u0131 sosyal mesafe kural\u0131na uymalar\u0131 konusunda uyar\u0131yor. \u0130stanbul Emniyeti'ne ba\u011fl\u0131 ekipler de bu ba\u011flamda cadde ve sokaklarda denetleme yaparak bu kurala uyulup uyulmad\u0131\u011f\u0131n\u0131 kontrol ediyor.\n\nKontrollerini s\u00fcrd\u00fcren polis, bug\u00fcn Taksim \u0130stiklal Caddesi'nde bir grup yabanc\u0131 turistin sosyal mesafe kural\u0131na uymayarak bir arada sohbet ettiklerini, daha sonra da birbirlerine sar\u0131ld\u0131klar\u0131n\u0131 g\u00f6rd\u00fc. Bunun \u00fczerine polis, turistlerin yan\u0131na giderek kendilerini uyard\u0131.\n\nAncak turistler bir arada durmaya devam etti. Polis memurunun t\u00fcm \u00e7abalar\u0131na ra\u011fmen itiraz etmeye devam eden turistlerden biri kendilerini g\u00f6r\u00fcnt\u00fcleyen bas\u0131n mensubunun \u00fczerine y\u00fcr\u00fcd\u00fc ve g\u00f6r\u00fcnt\u00fc almas\u0131n\u0131 engelleyerek ona sald\u0131rd\u0131.\n\nBunun \u00fczerine polis, zorluk \u00e7\u0131karan yabanc\u0131 turistlerin kimliklerini alarak her birine 1000 TL para cezas\u0131 kesti.",
    "keywords": [
        "dinlemeyen",
        "mesafe",
        "taksimde",
        "tart\u0131\u015ft\u0131",
        "turistlerin",
        "koronavir\u00fcs",
        "turistler",
        "uyar\u0131s\u0131n\u0131",
        "ve",
        "bir",
        "polis",
        "yabanc\u0131",
        "\u00fczerine",
        "kural\u0131na",
        "kendilerini",
        "polisle",
        "sosyal"
    ],
    "meta_keywords": [
        "koronavir\u00fcs belirtileri",
        "koronavir\u00fcs \u00f6nlemleri",
        "koronavir\u00fcs tedavisi",
        "Bilim Kurulu \u00fcyeleri",
        "soka\u011fa \u00e7\u0131kma yasa\u011f\u0131",
        "koronavir\u00fcs vakalar\u0131",
        "koronavir\u00fcs haritas\u0131",
        "koronavir\u00fcs a\u015f\u0131s\u0131"
    ],
    "publish_date": null,
    "summary": "Yetkililer yeni tip koronavir\u00fcs (Kovid-19) salg\u0131n\u0131ndan korunmak i\u00e7in vatanda\u015flar\u0131 sosyal mesafe kural\u0131na uymalar\u0131 konusunda uyar\u0131yor.\n\u0130stanbul Emniyeti'ne ba\u011fl\u0131 ekipler de bu ba\u011flamda cadde ve sokaklarda denetleme yaparak bu kurala uyulup uyulmad\u0131\u011f\u0131n\u0131 kontrol ediyor.\nKontrollerini s\u00fcrd\u00fcren polis, bug\u00fcn Taksim \u0130stiklal Caddesi'nde bir grup yabanc\u0131 turistin sosyal mesafe kural\u0131na uymayarak bir arada sohbet ettiklerini, daha sonra da birbirlerine sar\u0131ld\u0131klar\u0131n\u0131 g\u00f6rd\u00fc.\nBunun \u00fczerine polis, turistlerin yan\u0131na giderek kendilerini uyard\u0131.\nAncak turistler bir arada durmaya devam etti.\nPolis memurunun t\u00fcm \u00e7abalar\u0131na ra\u011fmen itiraz etmeye devam eden turistlerden biri kendilerini g\u00f6r\u00fcnt\u00fcleyen bas\u0131n mensubunun \u00fczerine y\u00fcr\u00fcd\u00fc ve g\u00f6r\u00fcnt\u00fc almas\u0131n\u0131 engelleyerek ona sald\u0131rd\u0131.\nBunun \u00fczerine polis, zorluk \u00e7\u0131karan yabanc\u0131 turistlerin kimliklerini alarak her birine 1000 TL para cezas\u0131 kesti.",
    "article_html": "",
    "meta_description": "Taksim'de sosyal mesafe kurallar\u0131na uymayan turistler polisler taraf\u0131ndan uyar\u0131ld\u0131. Bu uyar\u0131lara ald\u0131r\u0131\u015f etmeyen turistler, polisle tart\u0131\u015ft\u0131.",
    "meta_lang": "tr"
}