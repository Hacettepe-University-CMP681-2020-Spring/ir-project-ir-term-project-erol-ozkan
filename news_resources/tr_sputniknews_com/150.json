{
    "article_id": "565b09c5599d541ef85267c027823277.1590265784.3630416",
    "title": "Bilim insanlar\u0131, Twitter \u00fczerinde yay\u0131nlanan foto\u011fraftan yeni bir canl\u0131 t\u00fcr\u00fc ke\u015ffetti",
    "authors": [],
    "canonical_link": "https://tr.sputniknews.com/bilim/202005201042079789-bilim-insanlari-twitter-uzerinde-yayinlanan-fotograftan-yeni-bir-canli-turu-kesfetti/",
    "url": "https://tr.sputniknews.com/bilim/202005201042079789-bilim-insanlari-twitter-uzerinde-yayinlanan-fotograftan-yeni-bir-canli-turu-kesfetti/",
    "top_img": "https://cdntr1.img.sputniknews.com/images/102279/11/1022791104.jpg",
    "meta_img": "https://cdntr1.img.sputniknews.com/images/102279/11/1022791104.jpg",
    "movies": [],
    "text": "Kopenhag \u00dcniversitesi'nin Do\u011fa Tarihi M\u00fczesi departman\u0131nda entomoloji uzman\u0131 olan Ana Sofia Reboleira, bir akademisyen arkada\u015f\u0131n\u0131n Twitter'da payla\u015ft\u0131\u011f\u0131 Kuzey Amerika K\u0131rkaya\u011f\u0131 foto\u011fraf\u0131n\u0131n \u00fczerinde garip iki k\u00fc\u00e7\u00fck nokta oldu\u011funu fark etti.\n\n\u0130lk olarak bu noktalar\u0131n parazit oldu\u011funu d\u00fc\u015f\u00fcnen Reboleira, \u00e7al\u0131\u015ft\u0131\u011f\u0131 m\u00fczede bulunan Kuzey Amerika K\u0131rkaya\u011f\u0131 \u00f6rneklerini inceledikten sonra foto\u011frafta bulunan noktalardan ayn\u0131s\u0131n\u0131 di\u011fer \u00f6rnekler \u00fczerinde de ke\u015ffetti ve bu noktalar daha \u00f6nce hi\u00e7 kimse taraf\u0131ndan fark edilmemi\u015fti.\n\nSonradan yap\u0131lan ara\u015ft\u0131rmalarla bu noktalar\u0131n, k\u0131rkayaklar\u0131n \u00fcreme organlar\u0131nda bulunan besinlerle beslenen parazit benzeri bir mantar t\u00fcr\u00fc oldu\u011fu ortaya \u00e7\u0131kt\u0131.\n\nWebtekno'nun aktard\u0131\u011f\u0131 habere g\u00f6re Reboleira, bu ke\u015ffi hakk\u0131nda \"Bildi\u011fimiz kadar\u0131yla Twitter \u00fczerinden ilk defa yeni bir canl\u0131 t\u00fcr\u00fc ke\u015ffedildi\" ifadelerini kulland\u0131. Bilim insanlar\u0131, yeni ke\u015ffedilen bu mantar t\u00fcr\u00fcne Twitter'da ke\u015ffedilmesi dolay\u0131s\u0131yla 'Troglomyces twitteri' ad\u0131n\u0131 verdi.\n\nNew species of fungus that pierces its host to suck nutrients is discovered on TWITTER after ... https://t.co/UgG6RLlOQL via @MailOnline \u2014 Ana Sofia Reboleira (@SReboleira) May 16, 2020\n\n'Troglomyces twitteri', Laboulbeniales mantar ailesine mensup ve yakla\u015f\u0131k olarak 100 mikrometre boyutunda, ayr\u0131ca hayat\u0131n\u0131n tamam\u0131n\u0131 tek bir erkek veya di\u015fi k\u0131rkayak \u00fcreme organ\u0131 \u00fczerinde ge\u00e7iriyor ve bu da 'Troglomyces twitteri'ye sporlar\u0131n\u0131 yaymas\u0131 i\u00e7in m\u00fckemmel bir f\u0131rsat sa\u011fl\u0131yor.\n\nBa\u015f\u0131n\u0131 yap\u0131\u015ft\u0131\u011f\u0131 dokunun i\u00e7erisine sokarak oradaki besin ve yap\u0131 maddelerinden beslenen 'Troglomyces twitteri', kuyruk k\u0131sm\u0131n\u0131 ise olas\u0131 bir \u00e7iftle\u015fme sonucunda kar\u015f\u0131 tarafa sporlar\u0131n\u0131 b\u0131rakabilmek i\u00e7in haz\u0131rl\u0131yor. Bu bulgular, 'Troglomyces twitteri'nin neden sadece \u00fcreme organlar\u0131 \u00e7evresinde ya\u015fama alan\u0131 olu\u015fturdu\u011fu sorusuna da yan\u0131t verilmesini sa\u011fl\u0131yor.\n\nLaboulbeniales ailesine mensup mantarlar\u0131n k\u0131rkayaklara bula\u015fmas\u0131, Asya, Avrupa ve Orta Do\u011fu'da s\u0131kl\u0131ksa g\u00f6zlemlense de daha \u00f6nce bu bulguya Kuzey Amerika'da hi\u00e7 rastlanmam\u0131\u015ft\u0131. Laboulbeniales mantarlar\u0131n\u0131n \u00e7o\u011funun son 6 y\u0131lda ke\u015ffedilmesi \u00fczerine Reboleira, daha bu t\u00fcrde bir\u00e7ok parazit ve mantar\u0131n ilerleyen zamanlarda ke\u015ffedilece\u011fini s\u00f6yl\u00fcyor.",
    "keywords": [
        "foto\u011fraftan",
        "ke\u015ffetti",
        "reboleira",
        "bu",
        "parazit",
        "canl\u0131",
        "troglomyces",
        "\u00fcreme",
        "insanlar\u0131",
        "yeni",
        "twitter",
        "t\u00fcr\u00fc",
        "mantar",
        "yay\u0131nlanan",
        "ve",
        "bir",
        "twitteri",
        "\u00fczerinde"
    ],
    "meta_keywords": [
        "bilim insanlar\u0131",
        "Twitter",
        "yeni bir canl\u0131 t\u00fcr\u00fc"
    ],
    "publish_date": null,
    "summary": "Kopenhag \u00dcniversitesi'nin Do\u011fa Tarihi M\u00fczesi departman\u0131nda entomoloji uzman\u0131 olan Ana Sofia Reboleira, bir akademisyen arkada\u015f\u0131n\u0131n Twitter'da payla\u015ft\u0131\u011f\u0131 Kuzey Amerika K\u0131rkaya\u011f\u0131 foto\u011fraf\u0131n\u0131n \u00fczerinde garip iki k\u00fc\u00e7\u00fck nokta oldu\u011funu fark etti.\n\u0130lk olarak bu noktalar\u0131n parazit oldu\u011funu d\u00fc\u015f\u00fcnen Reboleira, \u00e7al\u0131\u015ft\u0131\u011f\u0131 m\u00fczede bulunan Kuzey Amerika K\u0131rkaya\u011f\u0131 \u00f6rneklerini inceledikten sonra foto\u011frafta bulunan noktalardan ayn\u0131s\u0131n\u0131 di\u011fer \u00f6rnekler \u00fczerinde de ke\u015ffetti ve bu noktalar daha \u00f6nce hi\u00e7 kimse taraf\u0131ndan fark edilmemi\u015fti.\nSonradan yap\u0131lan ara\u015ft\u0131rmalarla bu noktalar\u0131n, k\u0131rkayaklar\u0131n \u00fcreme organlar\u0131nda bulunan besinlerle beslenen parazit benzeri bir mantar t\u00fcr\u00fc oldu\u011fu ortaya \u00e7\u0131kt\u0131.\nWebtekno'nun aktard\u0131\u011f\u0131 habere g\u00f6re Reboleira, bu ke\u015ffi hakk\u0131nda \"Bildi\u011fimiz kadar\u0131yla Twitter \u00fczerinden ilk defa yeni bir canl\u0131 t\u00fcr\u00fc ke\u015ffedildi\" ifadelerini kulland\u0131.\nBilim insanlar\u0131, yeni ke\u015ffedilen bu mantar t\u00fcr\u00fcne Twitter'da ke\u015ffedilmesi dolay\u0131s\u0131yla 'Troglomyces twitteri' ad\u0131n\u0131 verdi.\nNew species of fungus that pierces its host to suck nutrients is discovered on TWITTER after ... https://t.co/UgG6RLlOQL via @MailOnline \u2014 Ana Sofia Reboleira (@SReboleira) May 16, 2020'Troglomyces twitteri', Laboulbeniales mantar ailesine mensup ve yakla\u015f\u0131k olarak 100 mikrometre boyutunda, ayr\u0131ca hayat\u0131n\u0131n tamam\u0131n\u0131 tek bir erkek veya di\u015fi k\u0131rkayak \u00fcreme organ\u0131 \u00fczerinde ge\u00e7iriyor ve bu da 'Troglomyces twitteri'ye sporlar\u0131n\u0131 yaymas\u0131 i\u00e7in m\u00fckemmel bir f\u0131rsat sa\u011fl\u0131yor.\nBa\u015f\u0131n\u0131 yap\u0131\u015ft\u0131\u011f\u0131 dokunun i\u00e7erisine sokarak oradaki besin ve yap\u0131 maddelerinden beslenen 'Troglomyces twitteri', kuyruk k\u0131sm\u0131n\u0131 ise olas\u0131 bir \u00e7iftle\u015fme sonucunda kar\u015f\u0131 tarafa sporlar\u0131n\u0131 b\u0131rakabilmek i\u00e7in haz\u0131rl\u0131yor.\nBu bulgular, 'Troglomyces twitteri'nin neden sadece \u00fcreme organlar\u0131 \u00e7evresinde ya\u015fama alan\u0131 olu\u015fturdu\u011fu sorusuna da yan\u0131t verilmesini sa\u011fl\u0131yor.\nLaboulbeniales ailesine mensup mantarlar\u0131n k\u0131rkayaklara bula\u015fmas\u0131, Asya, Avrupa ve Orta Do\u011fu'da s\u0131kl\u0131ksa g\u00f6zlemlense de daha \u00f6nce bu bulguya Kuzey Amerika'da hi\u00e7 rastlanmam\u0131\u015ft\u0131.\nLaboulbeniales mantarlar\u0131n\u0131n \u00e7o\u011funun son 6 y\u0131lda ke\u015ffedilmesi \u00fczerine Reboleira, daha bu t\u00fcrde bir\u00e7ok parazit ve mantar\u0131n ilerleyen zamanlarda ke\u015ffedilece\u011fini s\u00f6yl\u00fcyor.",
    "article_html": "",
    "meta_description": "Bilim insanlar\u0131, Twitter'da payla\u015f\u0131lan bir k\u0131rkayak foto\u011fraf\u0131nda neredeyse mikroskobik say\u0131labilecek yeni bir mantar t\u00fcr\u00fc ke\u015ffetti.",
    "meta_lang": "tr"
}