{
    "article_id": "cbbf561c4f17222e1cb35dfe4c220732.1590265879.2747006",
    "title": "Et kutular\u0131nda 355 kilo eroin ele ge\u00e7irildi: 25 milyon lira de\u011ferinde",
    "authors": [],
    "canonical_link": "https://tr.sputniknews.com/turkiye/202005231042104212-et-kutularinda-355-kilo-eroin-ele-gecirildi-25-milyon-lira-degerinde-/",
    "url": "https://tr.sputniknews.com/turkiye/202005231042104212-et-kutularinda-355-kilo-eroin-ele-gecirildi-25-milyon-lira-degerinde-/",
    "top_img": "https://cdntr1.img.sputniknews.com/images/104210/41/1042104176.png",
    "meta_img": "https://cdntr1.img.sputniknews.com/images/104210/41/1042104176.png",
    "movies": [],
    "text": "Van\u2019da polis ekipleri taraf\u0131ndan narkotik k\u00f6pe\u011fi Zeus ile birlikte bir et entegre ve paketleme tesisine d\u00fczenlenen operasyonda piyasa de\u011feri 25 milyon lira olan 355 kilo 680 gram eroin ele ge\u00e7irildi.\n\nNarkotik Su\u00e7larla M\u00fccadele \u015eube M\u00fcd\u00fcrl\u00fc\u011f\u00fc ekipleri, Tu\u015fba il\u00e7esinde faaliyet g\u00f6steren bir Et Entegre Par\u00e7alama ve Paketleme Tesisinde arama yapt\u0131. Narkotik Madde Arama K\u00f6pe\u011fi Zeus ile birlikte yap\u0131lan detayl\u0131 aramada; tesisteki et kolileri i\u00e7erisine zulalanm\u0131\u015f 687 paket halinde toplam 355 kilo 680 gram eroin maddesi ele ge\u00e7irilmi\u015ftir.\n\nVan Emniyet M\u00fcd\u00fcrl\u00fc\u011f\u00fc'nden yap\u0131lan a\u00e7\u0131klamada, \"Ele Ge\u00e7irilen Uyu\u015fturucunun Yakla\u015f\u0131k Piyasa De\u011feri 25 milyon TL. Elde edilen uyu\u015fturucu maddeyle ilgili olarak tesis sahibi V.\u00d6. ve F.K. isimli 2 \u015f\u00fcpheli 'Uyu\u015fturucu veya Uyar\u0131c\u0131 Madde Ticareti Yapmak/Uyu\u015fturucu Madde Nakletmek' su\u00e7undan yakalanarak g\u00f6zalt\u0131na al\u0131nm\u0131\u015ft\u0131r. G\u00f6zalt\u0131na al\u0131nan \u015f\u00fcphelilerin M\u00fcd\u00fcrl\u00fc\u011f\u00fcm\u00fczdeki i\u015flemlerinin ard\u0131ndan adli makamlara sevk edilecek\" denildi.",
    "keywords": [
        "kilo",
        "de\u011ferinde",
        "et",
        "yap\u0131lan",
        "paketleme",
        "kutular\u0131nda",
        "narkotik",
        "milyon",
        "ele",
        "zeus",
        "lira",
        "ve",
        "uyu\u015fturucu",
        "madde",
        "eroin",
        "355",
        "ge\u00e7irildi",
        "piyasa"
    ],
    "meta_keywords": [
        "Et kutular\u0131nda 25 milyon lira de\u011ferinde 355 kilo eroin ele ge\u00e7irildi"
    ],
    "publish_date": null,
    "summary": "Van\u2019da polis ekipleri taraf\u0131ndan narkotik k\u00f6pe\u011fi Zeus ile birlikte bir et entegre ve paketleme tesisine d\u00fczenlenen operasyonda piyasa de\u011feri 25 milyon lira olan 355 kilo 680 gram eroin ele ge\u00e7irildi.\nNarkotik Su\u00e7larla M\u00fccadele \u015eube M\u00fcd\u00fcrl\u00fc\u011f\u00fc ekipleri, Tu\u015fba il\u00e7esinde faaliyet g\u00f6steren bir Et Entegre Par\u00e7alama ve Paketleme Tesisinde arama yapt\u0131.\nNarkotik Madde Arama K\u00f6pe\u011fi Zeus ile birlikte yap\u0131lan detayl\u0131 aramada; tesisteki et kolileri i\u00e7erisine zulalanm\u0131\u015f 687 paket halinde toplam 355 kilo 680 gram eroin maddesi ele ge\u00e7irilmi\u015ftir.\nVan Emniyet M\u00fcd\u00fcrl\u00fc\u011f\u00fc'nden yap\u0131lan a\u00e7\u0131klamada, \"Ele Ge\u00e7irilen Uyu\u015fturucunun Yakla\u015f\u0131k Piyasa De\u011feri 25 milyon TL.\nElde edilen uyu\u015fturucu maddeyle ilgili olarak tesis sahibi V.\u00d6.\nisimli 2 \u015f\u00fcpheli 'Uyu\u015fturucu veya Uyar\u0131c\u0131 Madde Ticareti Yapmak/Uyu\u015fturucu Madde Nakletmek' su\u00e7undan yakalanarak g\u00f6zalt\u0131na al\u0131nm\u0131\u015ft\u0131r.\nG\u00f6zalt\u0131na al\u0131nan \u015f\u00fcphelilerin M\u00fcd\u00fcrl\u00fc\u011f\u00fcm\u00fczdeki i\u015flemlerinin ard\u0131ndan adli makamlara sevk edilecek\" denildi.",
    "article_html": "",
    "meta_description": "Van\u2019da polis ekipleri taraf\u0131ndan narkotik k\u00f6pe\u011fi Zeus ile birlikte bir et entegre ve paketleme tesisine d\u00fczenlenen operasyonda piyasa de\u011feri 25 milyon lira olan 355...",
    "meta_lang": "tr"
}