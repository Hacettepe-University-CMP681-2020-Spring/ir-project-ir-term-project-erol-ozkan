{
    "article_id": "488a15151914a035e6daf5d5b35b111c.1590265899.5641124",
    "title": "'Mahluf'un mal varl\u0131klar\u0131n\u0131n dondurulmas\u0131na Suriye devletiyle inatla\u015fmas\u0131 yol a\u00e7t\u0131, halkta bir deste\u011fi yok'",
    "authors": [
        "Ceyda Karan. Sputnik T\u00fcrkiye",
        "Ceyda Karan"
    ],
    "canonical_link": "https://tr.sputniknews.com/ceyda_karan_eksen/202005201042095098-mahlufun-mal-varliklarinin-dondurulmasina-suriye-devletiyle-inatlasmasi-yol-acti-halkta-bir-destegi/",
    "url": "https://tr.sputniknews.com/ceyda_karan_eksen/202005201042095098-mahlufun-mal-varliklarinin-dondurulmasina-suriye-devletiyle-inatlasmasi-yol-acti-halkta-bir-destegi/",
    "top_img": "https://cdntr2.img.sputniknews.com/images/104148/52/1041485255.png",
    "meta_img": "https://cdntr2.img.sputniknews.com/images/104148/52/1041485255.png",
    "movies": [],
    "text": "'Mahluf'un mal varl\u0131klar\u0131n\u0131n dondurulmas\u0131na Suriye devletiyle inatla\u015fmas\u0131 yol a\u00e7t\u0131, halkta bir deste\u011fi yok'\n\nSuriye i\u00e7inde, Bat\u0131'da pek \u00e7ok dedikoduya sebep olan tart\u0131\u015fmal\u0131 bir s\u00fcrecin ard\u0131ndan Devlet Ba\u015fkan\u0131 Be\u015far Esad'\u0131n kuzeni ve \u00fclkenin \u00f6nde gelen i\u015fadamlar\u0131ndan birisi olan Rami Mahluf, e\u015fi ve \u00e7ocuklar\u0131n mal varl\u0131klar\u0131na tedbir konularak dondurulmas\u0131 ve be\u015f sene ihalelerden men edilmesi karar\u0131 \u00e7\u0131kt\u0131. Mesele, Suriye Maliye Bakanl\u0131\u011f\u0131 ve \u0130leti\u015fim Bakanl\u0131\u011f\u0131'n\u0131n bilgilendirmesinde yer al\u0131rken, \u015eam y\u00f6netimi Bat\u0131l\u0131 sosyal medya hesaplar\u0131nda Suriye Adalet Bakanl\u0131\u011f\u0131'na atfedilerek yay\u0131nlanan belge ve haberleri ise yalanland\u0131.\n\n10 seneye yak\u0131nd\u0131r sava\u015f\u0131 ya\u015fayan Suriye'de h\u00fck\u00fcmetin yolsuzlukla m\u00fccadele i\u00e7in giri\u015filen mali operasyonlar\u0131 vesilesiyle Mahluf'un, sahibi oldu\u011fu Syriatel'le '456 milyon dolara tekab\u00fcl eden bir mebla\u011f \u00f6deme yapmas\u0131 gerekti\u011fi' ifade ediliyor. Mahluf, sosyal medyaya yans\u0131yan videolar\u0131yla g\u00fcndeme ta\u015f\u0131nm\u0131\u015ft\u0131. T\u00fcrkiye'de Suriye'nin en zengin i\u015f insan\u0131 bile olmamas\u0131na ra\u011fmen Mahluf'un \u00fclke ekonomisinin y\u00fczde 60'\u0131n\u0131 kontrol etti\u011fi gibi s\u00f6ylemler dahi ortaya at\u0131lm\u0131\u015ft\u0131.\n\nGeli\u015fmeleri, \u015eam'da ya\u015fayan Evrensel Gazetesi yazar\u0131 ve TAE TV yorumcusu gazeteci Hediye Levent ile konu\u015ftuk.\n\n\u2018Mahluf meselesi birka\u00e7 y\u0131ld\u0131r g\u00fcndemde olan bir mesele\u2019\n\nLevent, Suriye'de son olarak Mahluf meselesinde ortaya at\u0131lan iddialar ve yay\u0131lan dedikodular\u0131n, 10 seneye yak\u0131nd\u0131r sava\u015fta olan \u00fclke ile ilgili daha \u00f6nce ortaya at\u0131lanlarla ayn\u0131 \u00e7izgide oldu\u011fu g\u00f6r\u00fc\u015f\u00fcnde. Suriye i\u00e7erisinde baz\u0131 zengin i\u015f insanlar\u0131n\u0131n \u00f6ne \u00e7\u0131kmas\u0131 s\u00fcrecinin \u00fclkeye \u00f6zg\u00fc devlet\u00e7i 'sosyalist' modelin terk edilerek 2000'lerin ba\u015flar\u0131nda liberalle\u015fmeye y\u00f6nelinmesiyle ba\u015flad\u0131\u011f\u0131n\u0131 s\u00f6yleyen Levent, bu s\u00fcre\u00e7te devletin baz\u0131 giderlerini, baz\u0131 imtiyazlar kar\u015f\u0131l\u0131\u011f\u0131nda baz\u0131 isimlerin \u00fcstlenmeye ba\u015flad\u0131klar\u0131n\u0131 kaydetti.\n\nMahluf'un da bunlardan birisi oldu\u011funu belirten Levent, meselenin 'aile i\u015fleriyle' yahut Alevilikle ilgisi olmad\u0131\u011f\u0131 g\u00f6r\u00fc\u015f\u00fcn\u00fc dile getirirken, benzer \u015fekilde i\u015f yapan H\u0131ristiyan ve S\u00fcnni i\u015f insanlar\u0131 bulunmas\u0131na dikkat \u00e7ekti. Levent'e g\u00f6re mesele 2011'de ba\u015flayan ve cihat\u00e7\u0131larla sava\u015fa varan s\u00fcre\u00e7te mesele derinle\u015fti:\n\n'Devletle inatla\u015fmaya varan s\u00fcre\u00e7le buralara gelindi'\n\n\"Rami Mahluf meselesi de Suriye\u2019ye ili\u015fkin yorum ve de\u011ferlendirmelerde uzun s\u00fcredir kar\u015f\u0131la\u015ft\u0131\u011f\u0131m\u0131z bir \u00e7izgide ilerledi. 2011\u2019de s\u00fcrekli Cumhurba\u015fkan\u0131 Be\u015far Esad\u2019\u0131n annesinin etkisinde kald\u0131\u011f\u0131na dair \u00e7ok ele\u015ftiriye bile de\u011fmeyecek yorumlar vard\u0131. \u015eimdi ayn\u0131 hikaye e\u015fi Esma Esad \u00fczerinden yap\u0131ld\u0131\u011f\u0131n\u0131 g\u00f6r\u00fcyoruz. Ancak i\u015fin asl\u0131 biraz farkl\u0131. Suriye\u2019de normalde 2000\u2019li y\u0131llar\u0131ndan ba\u015f\u0131ndan itibaren pik noktas\u0131 2005\u2019tir, bir liberal ekonomiye ge\u00e7i\u015f hamlesi yap\u0131lm\u0131\u015ft\u0131. Suriye\u2019de normalde 1970\u2019lerin ba\u015f\u0131ndan itibaren Suriye tipi bir sosyalist model vard\u0131, d\u0131\u015far\u0131ya kapal\u0131 bir ekonomiydi, borsas\u0131 yoktu, devlet bir\u00e7ok \u015feyi s\u00fcbvanse ederdi. Tah\u0131l, petrol, ila\u00e7 vs. \u00fcretimi de kendi ihtiyac\u0131n\u0131 kar\u015f\u0131layacak d\u00fczeydeydi, bu \u015fekilde devam ediyordu. Ancak 2000\u2019lerin ba\u015f\u0131nda \u00f6zellikle 2005\u2019ten itibaren bir liberalle\u015fmeye e\u011filim ba\u015flad\u0131. Bir tarafta hala uygulamada olan bir sosyalist model var, di\u011fer tarafta altyap\u0131s\u0131 haz\u0131rlanmadan giri\u015filen bir liberalle\u015fme hareketi s\u00f6z konusu. Burada haliyle devletin harcamalar\u0131ndan birtak\u0131m giderlere kadar ciddi bir makas a\u00e7\u0131\u011f\u0131 olu\u015fmaya ba\u015flad\u0131. \u00c7\u00fcnk\u00fc sosyalist modeli birdenbire kald\u0131ramad\u0131, liberal modeli de birdenbire getiremediler. Dolay\u0131s\u0131yla fiyatlar ve masraflar artt\u0131. Di\u011fer taraftan gelir ve maa\u015f d\u00fczeyi de ayn\u0131 kald\u0131. Bu durumda Suriye\u2019de \u015f\u00f6yle bir \u015fey uygulanmaya ba\u015fland\u0131. Devletin baz\u0131 giderlerini, baz\u0131 imtiyazlar kar\u015f\u0131l\u0131\u011f\u0131nda baz\u0131 isimler \u00fcstlenmeye ba\u015flad\u0131. Bunlar\u0131n aras\u0131nda Rami Mahluf da var. Bu Mahluf\u2019un Esad\u2019\u0131n kuzeni olup olmamas\u0131 meselesi de\u011fil. Devletle bu \u015fekilde i\u015f yapan Hristiyan ya da M\u00fcsl\u00fcman S\u00fcnni ba\u015fka isimler de var. 2011\u2019de ayaklanma ba\u015flad\u0131ktan sonra bu isimler zaten imtiyazl\u0131yd\u0131. 2011\u2019de bir de sava\u015f b\u00fct\u00e7esi ortaya \u00e7\u0131kt\u0131. Devletin resmi ordusu Suriye ordusunun masraflar\u0131 kamu kaynaklar\u0131ndan kar\u015f\u0131lan\u0131yor. Bunun d\u0131\u015f\u0131nda bir de yerel savunma birlikleri olu\u015fturuldu. Yani ordunun konu\u015fland\u0131r\u0131lmas\u0131n\u0131 gerektirmeyecek kadar sakin ama bo\u015f b\u0131rak\u0131lamayacak kadar da s\u0131k\u0131nt\u0131l\u0131 b\u00f6lgeler olu\u015fmaya ba\u015flad\u0131. Bunu Suriyelilerin tabiriyle s\u00f6yledim. Bu b\u00f6lgedeki silahl\u0131 gruplar zaman zaman Suriye ordusuyla birlikte de operasyonlara kat\u0131ld\u0131lar, say\u0131lar\u0131 10 binleri buldu. Haliyle bunlar\u0131n maa\u015flar\u0131, giderleri gibi birtak\u0131m masraflar\u0131 da ortaya \u00e7\u0131kt\u0131. Bu imtiyazl\u0131 i\u015f \u00e7evresi ile yeni bir \u015fey daha yap\u0131ld\u0131. \u2018Anla\u015fma\u2019 ama bir kayd\u0131 yok. Bu isimler \u00e7e\u015fitli silahl\u0131 gruplar\u0131n finansman\u0131n\u0131 \u00fcstlenmeye ba\u015flad\u0131lar.\"\n\nLevent, devletin savunma ihtiya\u00e7lar\u0131n\u0131n sadece Mahluf de\u011fil di\u011fer i\u015f insanlar\u0131 taraf\u0131ndan da kar\u015f\u0131land\u0131\u011f\u0131n\u0131 belirtirken, Mahluf ile ilgili meselenin asl\u0131nda yeni olmad\u0131\u011f\u0131n\u0131 ve bu s\u00fcre\u00e7te ya\u015fad\u0131\u011f\u0131 'g\u00fc\u00e7 zehirlenmesi' iddialar\u0131yla da g\u00fcndeme ta\u015f\u0131nd\u0131\u011f\u0131n\u0131 dile getirdi. Mahluf'un Suriye'nin iki telekom\u00fcnikasyon \u015firketinden Syriatel'in sahibi, di\u011fer \u015firket olan MTN'nin ise k\u00fc\u00e7\u00fck orta\u011f\u0131 oldu\u011funu s\u00f6yleyen Levent, zengin i\u015fadam\u0131n\u0131n devlet ile yapt\u0131\u011f\u0131 baz\u0131 anla\u015fmalara uymak istememesiyle ba\u015flayan ve devletle inatla\u015fmaya varan s\u00fcre\u00e7le buralara geldi\u011fini dile getirdi:\n\n\"Bu isimlerden biri de Rami Mahluf. Bu meselede ne oldu da devlet ile kar\u015f\u0131 kar\u015f\u0131ya geldi? \u00d6ncelikle bu sava\u015f d\u00f6neminde \u00e7e\u015fitli silahl\u0131 gruplar\u0131n masraf\u0131n\u0131 \u00fcstlenmesi a\u015famas\u0131ndan sonra Suriye i\u00e7inde konu\u015fulan baz\u0131 \u015feyler var. Mahluf meselesi birka\u00e7 hafta de\u011fil birka\u00e7 y\u0131ld\u0131r konu\u015fulan bir mesele, yeni bir \u015fey de\u011fil. Hatta Rami Mahluf\u2019un 2012 ya da 2013\u2019ten beri devletten hi\u00e7bir resmi ihale al\u0131namad\u0131\u011f\u0131na dair birtak\u0131m haberler de var i\u00e7 bas\u0131nda. Mahluf\u2019un 2011\u2019in ba\u015f\u0131ndan itibaren bir \u00e7e\u015fit g\u00fc\u00e7 zehirlenmesi ya\u015famaya ba\u015flad\u0131\u011f\u0131 \u00f6ne s\u00fcr\u00fcl\u00fcyor. Buna kar\u015f\u0131l\u0131k devlet ile yapt\u0131\u011f\u0131 anla\u015fmaya uymay\u0131 istemedi\u011fini g\u00f6steren baz\u0131 sinyaller verdi\u011fi belirtiliyor. Ben bu sorumlulu\u011fu \u00fcstlenmek istemiyorum, bu paray\u0131 da vermek istemiyorum \u015feklinde bir noktaya geliyor i\u015fler. Mahluf\u2019un iki tane telekom\u00fcnikasyon \u015firketi var Suriye\u2019de; Syriatel ve MTN. Syriatel\u2019in sahibi ama MTN\u2019in de k\u00fc\u00e7\u00fck orta\u011f\u0131. B\u00f6yle bir kar\u015f\u0131l\u0131kl\u0131 inatla\u015fmadan sonra maliye harekete ge\u00e7iyor. \u015eirket kay\u0131tlar\u0131 itibariyle 120 milyon dolara yak\u0131n borcun var senin devlete\u2019 diyorlar. Mahluf bunu \u00f6demek istemiyor. Ard\u0131ndan Mahluf\u2019un videolar\u0131 g\u00fcndeme gelmeye ba\u015flad\u0131. Kendini \u00e7ekip yay\u0131nlamaya ba\u015flad\u0131. Biraz i\u00e7 kamuoyundan destek bulmaya \u00e7al\u0131\u015f\u0131yor imaj\u0131 olu\u015ftu ancak pek destek ald\u0131\u011f\u0131 s\u00f6ylenemez, Suriye i\u00e7indeki tepkilere bakarsak. D\u00fcn itibariyle e\u015fi ve \u00e7ocuklar\u0131n\u0131n mal varl\u0131\u011f\u0131na el konuldu. 5 y\u0131l s\u00fcreyle devlet ihalelerine giremeyece\u011fine dair yeni bir karar da yay\u0131mland\u0131.\"\n\nMahluf'un Suriye'de oldu\u011funun bilindi\u011fini belirten Levent, hakk\u0131nda \u015fu a\u015famada tutuklama gibi durumlar\u0131n s\u00f6z konusu olmad\u0131\u011f\u0131n\u0131 kaydetti. Yay\u0131nlad\u0131\u011f\u0131 videolar\u0131n Suriye halk\u0131n\u0131n ezici \u00e7o\u011funlu\u011funda bir kar\u015f\u0131l\u0131\u011f\u0131 olmad\u0131\u011f\u0131 g\u00f6r\u00fc\u015f\u00fcndeki Levent, yay\u0131nlanan Mahluf videolar\u0131n\u0131n yapt\u0131r\u0131mlar y\u00fcz\u00fcnden zorda olan Suriye ekonomisi i\u00e7in s\u0131k\u0131nt\u0131 do\u011furdu\u011fu de\u011ferlendirmesinde bulundu:\n\n\u201cHala Suriye\u2019de oldu\u011funu biliyoruz Mahluf\u2019un. \u015eu a\u015famada tutuklanma ya da ba\u015fka bir \u015feyin s\u00f6z konusu olaca\u011f\u0131n\u0131 d\u00fc\u015f\u00fcnm\u00fcyorum. Yanl\u0131\u015fl\u0131kla ba\u015f\u0131na bir \u015fey gelse bile sonu\u00e7ta mevcut y\u00f6netim sorumluluk alt\u0131nda kalacakt\u0131r. Bu nedenle son \u00e7\u0131kan kararlar\u0131 bir gazeteci olarak biz seni kovam\u0131yoruz, sen kendi iste\u011finle git art\u0131k \u015feklinde yorumlad\u0131m ben. Suriye i\u00e7inde destek alamad\u0131 hatta kara mizah \u00f6rne\u011fi say\u0131labilecek Facebook mesaj\u0131 var bununla ilgili. Mahluf video mesajlar\u0131ndan birinde \u015funu s\u00f6yl\u00fcyor; \u2018O paray\u0131 \u00f6deyeyim ama onu fakirlere da\u011f\u0131t\u0131n\u2019. Alt\u0131na \u2018Sen o paray\u0131 bizden alm\u0131\u015f olmasayd\u0131n, bu kadar fakir olmazd\u0131k \u015feklinde cevaplar var. Mahluf\u2019un o nedenle halk baz\u0131nda imaj\u0131n\u0131n temiz olmad\u0131\u011f\u0131n\u0131, d\u0131\u015far\u0131daki imaja yak\u0131n oldu\u011funu s\u00f6yleyebiliriz. Mahluf\u2019un \u015f\u00f6yle bir etkisi oldu. Suriye i\u00e7inde zaten ciddi bir ekonomik kriz var, dolar\u0131 stabilize etmekte \u00e7ok zorlan\u0131yor y\u00f6netim, yapt\u0131r\u0131mlarla ve korona tedbirleriyle birlikte. Ayn\u0131 zamanda Libya\u2019yd\u0131, Suudi Arabistan, M\u0131s\u0131r vs. diplomatik trafik de y\u00fcr\u00fcyor. Bu s\u00fcre\u00e7te b\u00fct\u00fcn bunlar da Suriye ekonomisini do\u011frudan etkiliyor. Mahluf\u2019un yay\u0131nlad\u0131\u011f\u0131 videolar buna biraz benzin d\u00f6km\u00fc\u015f g\u00f6r\u00fcn\u00fcyor. \u0130ki ay \u00f6nce 100 dolar yakla\u015f\u0131k 100 bin Suriye Liras\u0131yd\u0131. \u015eu anda 180 bine kadar ula\u015ft\u0131, neredeyse iki kat\u0131na \u00e7\u0131kt\u0131. Mahluf\u2019un \u00e7ekti\u011fi videolar ona y\u00f6nelik bir ad\u0131m at\u0131lamamas\u0131ndan kaynakl\u0131 olarak birtak\u0131m s\u0131k\u0131nt\u0131 ya da tedirginliklere neden oldu. Yat\u0131r\u0131mc\u0131y\u0131 rahats\u0131z eden, Suriye i\u00e7indeki i\u015f \u00e7evresini korkutan bir etkisi de oldu. \u00c7\u00fcnk\u00fc gidi\u015fat\u0131n ne olaca\u011f\u0131n\u0131 insanlar bilmiyordu. Devlet burada mal\u0131na m\u00fclk\u00fcne el mi koyacak, yoksa bu \u015fekilde devam m\u0131 edecek, yoksa ger\u00e7ekten Rami Mahluf\u2019un Rusya ya da ba\u015fka \u00fclkelerde arkas\u0131 kuvvetli de Suriye i\u00e7ine m\u00fcdahale edecek durumda m\u0131 \u015feklinde \u00e7ok fazla spek\u00fclasyon vard\u0131. D\u00fcnk\u00fc karar\u0131n ard\u0131ndan da Suriye Liras\u0131 200 bine \u00e7\u0131km\u0131\u015ft\u0131. D\u00fcn itibariyle 1850\u2019ye indi dolar. \u00d6n\u00fcm\u00fczdeki g\u00fcnlerde d\u00fc\u015ferse Suriye i\u00e7indeki i\u015f \u00e7evrelerinin Mahluf meselesine bak\u0131\u015f\u0131 konusunda da yorum yapacak veriler olur elimizde.\"\n\n\u2018Bu bir aile meselesi de\u011fil devlet ile bir i\u015fadam\u0131n\u0131n aras\u0131ndaki mesele\u2019\n\nLevent, Mahluf \u00fczerinden kopart\u0131lan f\u0131rt\u0131nada mezhep meselesinin bulunmad\u0131\u011f\u0131n\u0131 dile getirdi. 2011'den beri Suriye i\u00e7in bu tezin s\u0131k s\u0131k dile getirildi\u011fini ancak bu durumun gidi\u015fat\u0131 kestirirken yanl\u0131\u015f sonu\u00e7lara ula\u015fmaya neden oldu\u011funu an\u0131msatan Levent, ayn\u0131 mant\u0131kla 'Alevi' olan Mahluf'a Esad'\u0131n sahip \u00e7\u0131kmas\u0131 gerekti\u011fini ancak \u00f6yle olmad\u0131\u011f\u0131n\u0131, Mahluf ailesinin di\u011ferlerinin ise i\u015flerine devam ettiklerini an\u0131msatt\u0131. Mahluf'un olduk\u00e7a varl\u0131kl\u0131 oldu\u011funu ancak Suriye ekonomisinin y\u00fczde 60'\u0131na sahip oldu\u011fu s\u00f6ylemlerinin do\u011fru olmad\u0131\u011f\u0131n\u0131 da s\u00f6yleyen Levent, Suriye'de son derece varl\u0131kl\u0131 pek \u00e7ok aile bulundu\u011funu dile getirdi:\n\n\"Alevi meselesiyle hi\u00e7bir alakas\u0131 yok. \u00c7\u00fcnk\u00fc Suriye\u2019de 2011\u2019in ba\u015f\u0131ndan beri en \u00e7ok dile getirilen tezlerden biridir, Alevi-S\u00fcnni meselesi. Bu ayn\u0131 zamanda Suriye\u2019deki durumu ve gidi\u015fat\u0131 kestirmeyi yanl\u0131\u015f sonu\u00e7lara ula\u015fmaya neden olan bir kriterdir. Normalde Alevi S\u00fcnni meselesi s\u00f6z konusu olsayd\u0131 Rami Mahluf ne yaparsa yaps\u0131n, Be\u015far Esad\u2019\u0131n sonuna kadar arka \u00e7\u0131kmas\u0131 gerekiyordu. Ancak kendi akrabas\u0131 oldu\u011fu halde i\u015f bu noktaya geldi. Bahsedildi\u011fi gibi aile meselesi de\u011fil bu devlet ile bir i\u015fadam\u0131n\u0131n aras\u0131ndaki mesele. Mahluf\u2019un kendi karde\u015fi de var, ba\u015fka yak\u0131n akrabalar\u0131 da var. Onlar i\u015flerine devam ediyorlar, dahil olmad\u0131lar bu s\u00fcrece. \u00c7ok bilinen yanl\u0131\u015flardan biri T\u00fcrk bas\u0131n\u0131nda \u00e7ok yer al\u0131yor son g\u00fcnlerde. Suriye ekonomisinin y\u00fczde 60\u2019\u0131n\u0131 kontrol eden Rami Mahluf \u015feklinde\u2026 b\u00f6yle bir \u015fey s\u00f6z konusu de\u011fil. telekom\u00fcnikasyonda y\u00fczde 60\u2019tan s\u00f6z edebiliriz. Ancak Suriye ekonomisinin y\u00fczde 60\u2019\u0131n\u0131 kontrol etmiyor. Zaten Suriye\u2019de \u00e7ok k\u00f6kl\u00fc i\u015f yapan aile \u015firketleri var, bunlar\u0131 Suriye d\u0131\u015f\u0131ndakiler bilmezler genelde. \u015eallahlar var, Hubuati var vs. bunlar\u0131n aile servetleri Mahluf\u2019un birka\u00e7 kat\u0131 kadar. A\u011f\u0131rl\u0131kl\u0131 olarak da S\u00fcnnilerdir. Bu \u00e7ok Alevi S\u00fcnni meselesi de\u011fil. Suriye\u2019de zaten \u015feffaf olmayan bir sistem vard\u0131, 2011 \u00f6ncesinde de vard\u0131, hala devam ediyor. Bu \u015feffaf olmayan sistemin \u00fcst\u00fcne bir de liberal ekonomiye ge\u00e7i\u015f hamlesi d\u00f6neminde yap\u0131lan hatalar var. O hatalar\u0131 ge\u00e7ici \u00e7\u00f6z\u00fcmlerle telafi etme gibi bir giri\u015fim s\u00f6z konusu oldu. Nihayetinde s\u00fcre\u00e7 bug\u00fcne kadar geldi. Devlet ile bu \u015fekilde i\u015f yapan S\u00fcnni ve Hristiyan i\u015f \u00e7evreleri de var. Bug\u00fcn mesela Rami Mahluf\u2019un yerine Samir Foz isminin \u00f6n plana \u00e7\u0131kt\u0131\u011f\u0131 belirtiliyor. Mahluf\u2019a daha \u00f6nce verilen ihale ve i\u015flerin Samir Foz\u2019a aktaraca\u011f\u0131 belirtiliyor. Bahsetti\u011fimiz isim de S\u00fcnni\u2019dir. Alevi S\u00fcnni meselesi s\u00f6z konusuysa, devlet erkan\u0131 \u2018Alevi oldu\u011fu i\u00e7in onlar\u0131 g\u00f6zetiyorsa\u2019, bu \u00e7ok b\u00fcy\u00fck bir tezat. Dolay\u0131s\u0131yla kesin olarak Suriye\u2019de konu Alevi S\u00fcnni meselesi de\u011fil daha \u00e7ok bunu devlet baz\u0131nda de\u011ferlendirmek \u00e7ok daha sa\u011fl\u0131kl\u0131 olur. \u00c7e\u015fitli i\u015f \u00e7evrelerinde genel olarak erkekler \u00f6n plana \u00e7\u0131kt\u0131\u011f\u0131 i\u00e7in i\u015fadamlar\u0131 diyorum. Rami Mahluf dahil olmak \u00fczere finanse ettikleri silahl\u0131 gruplar b\u00fcy\u00fck \u00f6l\u00e7\u00fcde resmi g\u00fcvenlik birimlerine kat\u0131ld\u0131lar ya da normal hayatlar\u0131na d\u00f6nd\u00fcler. \u00c7ift\u00e7iyse \u00e7ift\u00e7i oldu, \u00f6\u011fretmense okuluna geri d\u00f6nd\u00fc. \u00dc\u00e7 sene \u00f6nceki gibi her i\u015fadam\u0131n\u0131n 5-10 bin ki\u015filik silahl\u0131 grubu yok, onu yava\u015f yava\u015f da\u011f\u0131tt\u0131lar.\u201d\n\n'Bir \u00fclkeye ambargo uyguland\u0131\u011f\u0131nda alternatif ticaret a\u011flar\u0131n\u0131n olu\u015fmas\u0131, yolsuzluklar ka\u00e7\u0131n\u0131lmazla\u015f\u0131yor'\n\nSuriye'de yolsuzluk sorununun 2011'den \u00f6nce de g\u00fcndemde oldu\u011funu ve 2011'de de etkili oldu\u011funu dile getiren Levent, Devlet Ba\u015fkan\u0131 Esad'\u0131n \u00f6ncesinde 'yolsuzlu\u011fu milli g\u00fcvenli\u011fi tehdit eder boyutlara vard\u0131\u011f\u0131' tespitini bizzat yapt\u0131\u011f\u0131n\u0131 an\u0131msatt\u0131. Bu yolda komisyonlar kuruldu\u011fu ve ad\u0131mlar at\u0131ld\u0131\u011f\u0131n\u0131 ancak meselenin ortadan kald\u0131r\u0131lmas\u0131n\u0131n kolay olmad\u0131\u011f\u0131n\u0131 kaydeden Levent, \u00f6zellikle yapt\u0131r\u0131mlar\u0131n kald\u0131r\u0131lmamas\u0131n\u0131n bunda etkili oldu\u011funu dile getirdi. Bir \u00fclkeye ambargo uyguland\u0131\u011f\u0131nda, bankac\u0131l\u0131k sistemi bloke edildi\u011finde alternatif ticaret a\u011flar\u0131n\u0131n olu\u015fmas\u0131n\u0131n ka\u00e7\u0131n\u0131lmazl\u0131\u011f\u0131na dikkat \u00e7eken Levent, Suriye'nin de 2011'den \u00e7ok \u00f6ncesinden yapt\u0131r\u0131mlar alt\u0131nda oldu\u011funu an\u0131msatt\u0131:\n\n\u00a9 Foto\u011fraf : Al Alam TV'den AP Suriye muhalefetinin 'Esad istifa edecek' iddias\u0131na Rus vekilden yan\u0131t: Bug\u00fcn onun ger\u00e7ek bir alternatifi yok\n\n'Ba\u015far\u0131s\u0131z liberalle\u015fmeden sonra sermayenin devlette topland\u0131\u011f\u0131 \u00fc\u00e7\u00fcnc\u00fc yola gidi\u015f oldu\u011fu konu\u015fuluyor'\n\nMahluf'un ba\u015f\u0131na gelenlerin sava\u015f boyunca olu\u015fan yap\u0131ya da bir nevi 'g\u00f6zda\u011f\u0131' oldu\u011fu g\u00f6r\u00fc\u015flerini aktaran Levent, Suriye'nin 2000'lerden \u00f6nceki kamucu/devlet\u00e7i y\u00f6nelime geri d\u00f6nmesinin de konu\u015fuldu\u011funu belirtti:\n\n\"\u00d6n\u00fcm\u00fczdeki s\u00fcre\u00e7te Suriye i\u00e7inde baz\u0131 isimler Rami Mahluf\u2019a y\u00f6nelik operasyonun bir g\u00f6zda\u011f\u0131 olarak, yani ba\u015fka isimler de var ancak bu kadar \u00f6n plana \u00e7\u0131kmad\u0131 onlara \u015fimdiden bir g\u00f6zda\u011f\u0131 verelim \u015feklinde bir mesaj\u0131n\u0131n oldu\u011funu \u00f6ne s\u00fcr\u00fcyorlar. Liberal ekonomiye ge\u00e7i\u015f hamlesinin ba\u015far\u0131s\u0131z oldu\u011funu ve mevcut ambargolar daha da katlanarak artarken liberal ekonomiye ge\u00e7i\u015fin s\u00f6z konusu olmayaca\u011f\u0131n\u0131 s\u00f6yl\u00fcyor baz\u0131 \u00e7evreler. Bu \u00e7er\u00e7evede 2005 \u00f6ncesi 'sosyalist sisteme' tamamen geri mi d\u00f6n\u00fcl\u00fcr, yoksa ikisinin ortas\u0131 yeni bir model mi olu\u015fturulur bu hen\u00fcz kesin olmamakla birlikte bir hamle oldu\u011funu s\u00f6yl\u00fcyorlar genel olarak. K\u0131sacas\u0131, \u00f6zellikle 2000\u2019li y\u0131llar\u0131n ba\u015f\u0131ndan itibaren \u00e7e\u015fitli sebeplerle imtiyaz verilerek b\u00fcy\u00fck miktarda sermayeyi toplayan ya da toplamas\u0131n\u0131 sa\u011flayan isimlerin elindeki sermayenin da\u011f\u0131t\u0131lmas\u0131n\u0131n ama\u00e7land\u0131\u011f\u0131 belirtiliyor. Burada sermayenin b\u00fcy\u00fck k\u0131sm\u0131 devlette olacak bu iddiaya g\u00f6re. B\u00f6yle bir giri\u015fimin oldu\u011fu belirtiliyor. Bu \u015fu anlama gelmiyor; '30 y\u0131ll\u0131k, 60 ya da 80 y\u0131ll\u0131k k\u00f6kl\u00fc aile \u015firketlerinin ellerindeki sermayenin bir k\u0131sm\u0131n\u0131 da alacaklar.' Bu anlamda de\u011fil. Bu sadece devlet ihaleleri ya da devletle \u00e7e\u015fitli sorumluluklar \u00fcstlenmek kar\u015f\u0131l\u0131\u011f\u0131nda yap\u0131lan anla\u015fmalar i\u00e7in ge\u00e7erli. B\u00f6yle bir durum da s\u00f6z konusu, biraz kar\u0131\u015f\u0131k. A\u00e7\u0131k\u00e7as\u0131 seyrinin ne olaca\u011f\u0131n\u0131 kestirmek g\u00fc\u00e7 g\u00f6r\u00fcn\u00fcyor. Ama en nihayetinde Suriye\u2019de b\u00f6yle bir s\u00fcrecin ba\u015flad\u0131\u011f\u0131n\u0131 herkes s\u00f6yl\u00fcyor.\"",
    "keywords": [
        "\u00e7ok",
        "suriyede",
        "bu",
        "suriye",
        "var",
        "yol",
        "halkta",
        "dondurulmas\u0131na",
        "varl\u0131klar\u0131n\u0131n",
        "devletiyle",
        "ve",
        "inatla\u015fmas\u0131",
        "mal",
        "yok",
        "bir",
        "mahluf",
        "da",
        "mahlufun"
    ],
    "meta_keywords": [
        "Esad'\u0131n kuzeni Mahluf'un mal varl\u0131klar\u0131na tedbir karar\u0131",
        "Be\u015far Esad",
        "yolsuzluk"
    ],
    "publish_date": null,
    "summary": "'Mahluf'un mal varl\u0131klar\u0131n\u0131n dondurulmas\u0131na Suriye devletiyle inatla\u015fmas\u0131 yol a\u00e7t\u0131, halkta bir deste\u011fi yok'Suriye i\u00e7inde, Bat\u0131'da pek \u00e7ok dedikoduya sebep olan tart\u0131\u015fmal\u0131 bir s\u00fcrecin ard\u0131ndan Devlet Ba\u015fkan\u0131 Be\u015far Esad'\u0131n kuzeni ve \u00fclkenin \u00f6nde gelen i\u015fadamlar\u0131ndan birisi olan Rami Mahluf, e\u015fi ve \u00e7ocuklar\u0131n mal varl\u0131klar\u0131na tedbir konularak dondurulmas\u0131 ve be\u015f sene ihalelerden men edilmesi karar\u0131 \u00e7\u0131kt\u0131.\nMesele, Suriye Maliye Bakanl\u0131\u011f\u0131 ve \u0130leti\u015fim Bakanl\u0131\u011f\u0131'n\u0131n bilgilendirmesinde yer al\u0131rken, \u015eam y\u00f6netimi Bat\u0131l\u0131 sosyal medya hesaplar\u0131nda Suriye Adalet Bakanl\u0131\u011f\u0131'na atfedilerek yay\u0131nlanan belge ve haberleri ise yalanland\u0131.\nT\u00fcrkiye'de Suriye'nin en zengin i\u015f insan\u0131 bile olmamas\u0131na ra\u011fmen Mahluf'un \u00fclke ekonomisinin y\u00fczde 60'\u0131n\u0131 kontrol etti\u011fi gibi s\u00f6ylemler dahi ortaya at\u0131lm\u0131\u015ft\u0131.\nMahluf'un da bunlardan birisi oldu\u011funu belirten Levent, meselenin 'aile i\u015fleriyle' yahut Alevilikle ilgisi olmad\u0131\u011f\u0131 g\u00f6r\u00fc\u015f\u00fcn\u00fc dile getirirken, benzer \u015fekilde i\u015f yapan H\u0131ristiyan ve S\u00fcnni i\u015f insanlar\u0131 bulunmas\u0131na dikkat \u00e7ekti.\nSuriye\u2019de normalde 2000\u2019li y\u0131llar\u0131ndan ba\u015f\u0131ndan itibaren pik noktas\u0131 2005\u2019tir, bir liberal ekonomiye ge\u00e7i\u015f hamlesi yap\u0131lm\u0131\u015ft\u0131.\nSuriye\u2019de normalde 1970\u2019lerin ba\u015f\u0131ndan itibaren Suriye tipi bir sosyalist model vard\u0131, d\u0131\u015far\u0131ya kapal\u0131 bir ekonomiydi, borsas\u0131 yoktu, devlet bir\u00e7ok \u015feyi s\u00fcbvanse ederdi.\nBir tarafta hala uygulamada olan bir sosyalist model var, di\u011fer tarafta altyap\u0131s\u0131 haz\u0131rlanmadan giri\u015filen bir liberalle\u015fme hareketi s\u00f6z konusu.\nBurada haliyle devletin harcamalar\u0131ndan birtak\u0131m giderlere kadar ciddi bir makas a\u00e7\u0131\u011f\u0131 olu\u015fmaya ba\u015flad\u0131.\nBu durumda Suriye\u2019de \u015f\u00f6yle bir \u015fey uygulanmaya ba\u015fland\u0131.\nBunlar\u0131n aras\u0131nda Rami Mahluf da var.\nBu Mahluf\u2019un Esad\u2019\u0131n kuzeni olup olmamas\u0131 meselesi de\u011fil.\nDevletle bu \u015fekilde i\u015f yapan Hristiyan ya da M\u00fcsl\u00fcman S\u00fcnni ba\u015fka isimler de var.\nBu b\u00f6lgedeki silahl\u0131 gruplar zaman zaman Suriye ordusuyla birlikte de operasyonlara kat\u0131ld\u0131lar, say\u0131lar\u0131 10 binleri buldu.\n\u00d6ncelikle bu sava\u015f d\u00f6neminde \u00e7e\u015fitli silahl\u0131 gruplar\u0131n masraf\u0131n\u0131 \u00fcstlenmesi a\u015famas\u0131ndan sonra Suriye i\u00e7inde konu\u015fulan baz\u0131 \u015feyler var.\nMahluf meselesi birka\u00e7 hafta de\u011fil birka\u00e7 y\u0131ld\u0131r konu\u015fulan bir mesele, yeni bir \u015fey de\u011fil.\nHatta Rami Mahluf\u2019un 2012 ya da 2013\u2019ten beri devletten hi\u00e7bir resmi ihale al\u0131namad\u0131\u011f\u0131na dair birtak\u0131m haberler de var i\u00e7 bas\u0131nda.\nMahluf\u2019un 2011\u2019in ba\u015f\u0131ndan itibaren bir \u00e7e\u015fit g\u00fc\u00e7 zehirlenmesi ya\u015famaya ba\u015flad\u0131\u011f\u0131 \u00f6ne s\u00fcr\u00fcl\u00fcyor.\nBen bu sorumlulu\u011fu \u00fcstlenmek istemiyorum, bu paray\u0131 da vermek istemiyorum \u015feklinde bir noktaya geliyor i\u015fler.\nMahluf\u2019un iki tane telekom\u00fcnikasyon \u015firketi var Suriye\u2019de; Syriatel ve MTN.\nBiraz i\u00e7 kamuoyundan destek bulmaya \u00e7al\u0131\u015f\u0131yor imaj\u0131 olu\u015ftu ancak pek destek ald\u0131\u011f\u0131 s\u00f6ylenemez, Suriye i\u00e7indeki tepkilere bakarsak.\n5 y\u0131l s\u00fcreyle devlet ihalelerine giremeyece\u011fine dair yeni bir karar da yay\u0131mland\u0131.\"\nMahluf'un Suriye'de oldu\u011funun bilindi\u011fini belirten Levent, hakk\u0131nda \u015fu a\u015famada tutuklama gibi durumlar\u0131n s\u00f6z konusu olmad\u0131\u011f\u0131n\u0131 kaydetti.\nYay\u0131nlad\u0131\u011f\u0131 videolar\u0131n Suriye halk\u0131n\u0131n ezici \u00e7o\u011funlu\u011funda bir kar\u015f\u0131l\u0131\u011f\u0131 olmad\u0131\u011f\u0131 g\u00f6r\u00fc\u015f\u00fcndeki Levent, yay\u0131nlanan Mahluf videolar\u0131n\u0131n yapt\u0131r\u0131mlar y\u00fcz\u00fcnden zorda olan Suriye ekonomisi i\u00e7in s\u0131k\u0131nt\u0131 do\u011furdu\u011fu de\u011ferlendirmesinde bulundu:\u201cHala Suriye\u2019de oldu\u011funu biliyoruz Mahluf\u2019un.\n\u015eu a\u015famada tutuklanma ya da ba\u015fka bir \u015feyin s\u00f6z konusu olaca\u011f\u0131n\u0131 d\u00fc\u015f\u00fcnm\u00fcyorum.\nBu nedenle son \u00e7\u0131kan kararlar\u0131 bir gazeteci olarak biz seni kovam\u0131yoruz, sen kendi iste\u011finle git art\u0131k \u015feklinde yorumlad\u0131m ben.\nMahluf\u2019un \u015f\u00f6yle bir etkisi oldu.\nSuriye i\u00e7inde zaten ciddi bir ekonomik kriz var, dolar\u0131 stabilize etmekte \u00e7ok zorlan\u0131yor y\u00f6netim, yapt\u0131r\u0131mlarla ve korona tedbirleriyle birlikte.\nBu s\u00fcre\u00e7te b\u00fct\u00fcn bunlar da Suriye ekonomisini do\u011frudan etkiliyor.\nMahluf\u2019un \u00e7ekti\u011fi videolar ona y\u00f6nelik bir ad\u0131m at\u0131lamamas\u0131ndan kaynakl\u0131 olarak birtak\u0131m s\u0131k\u0131nt\u0131 ya da tedirginliklere neden oldu.\nYat\u0131r\u0131mc\u0131y\u0131 rahats\u0131z eden, Suriye i\u00e7indeki i\u015f \u00e7evresini korkutan bir etkisi de oldu.\nD\u00fcnk\u00fc karar\u0131n ard\u0131ndan da Suriye Liras\u0131 200 bine \u00e7\u0131km\u0131\u015ft\u0131.\n\u00d6n\u00fcm\u00fczdeki g\u00fcnlerde d\u00fc\u015ferse Suriye i\u00e7indeki i\u015f \u00e7evrelerinin Mahluf meselesine bak\u0131\u015f\u0131 konusunda da yorum yapacak veriler olur elimizde.\"\n\u2018Bu bir aile meselesi de\u011fil devlet ile bir i\u015fadam\u0131n\u0131n aras\u0131ndaki mesele\u2019Levent, Mahluf \u00fczerinden kopart\u0131lan f\u0131rt\u0131nada mezhep meselesinin bulunmad\u0131\u011f\u0131n\u0131 dile getirdi.\nBu ayn\u0131 zamanda Suriye\u2019deki durumu ve gidi\u015fat\u0131 kestirmeyi yanl\u0131\u015f sonu\u00e7lara ula\u015fmaya neden olan bir kriterdir.\nMahluf\u2019un kendi karde\u015fi de var, ba\u015fka yak\u0131n akrabalar\u0131 da var.\nSuriye ekonomisinin y\u00fczde 60\u2019\u0131n\u0131 kontrol eden Rami Mahluf \u015feklinde\u2026 b\u00f6yle bir \u015fey s\u00f6z konusu de\u011fil.\nZaten Suriye\u2019de \u00e7ok k\u00f6kl\u00fc i\u015f yapan aile \u015firketleri var, bunlar\u0131 Suriye d\u0131\u015f\u0131ndakiler bilmezler genelde.\n\u015eallahlar var, Hubuati var vs. bunlar\u0131n aile servetleri Mahluf\u2019un birka\u00e7 kat\u0131 kadar.\nBu \u00e7ok Alevi S\u00fcnni meselesi de\u011fil.\nBu \u015feffaf olmayan sistemin \u00fcst\u00fcne bir de liberal ekonomiye ge\u00e7i\u015f hamlesi d\u00f6neminde yap\u0131lan hatalar var.\nAlevi S\u00fcnni meselesi s\u00f6z konusuysa, devlet erkan\u0131 \u2018Alevi oldu\u011fu i\u00e7in onlar\u0131 g\u00f6zetiyorsa\u2019, bu \u00e7ok b\u00fcy\u00fck bir tezat.\nDolay\u0131s\u0131yla kesin olarak Suriye\u2019de konu Alevi S\u00fcnni meselesi de\u011fil daha \u00e7ok bunu devlet baz\u0131nda de\u011ferlendirmek \u00e7ok daha sa\u011fl\u0131kl\u0131 olur.\nRami Mahluf dahil olmak \u00fczere finanse ettikleri silahl\u0131 gruplar b\u00fcy\u00fck \u00f6l\u00e7\u00fcde resmi g\u00fcvenlik birimlerine kat\u0131ld\u0131lar ya da normal hayatlar\u0131na d\u00f6nd\u00fcler.\nBu yolda komisyonlar kuruldu\u011fu ve ad\u0131mlar at\u0131ld\u0131\u011f\u0131n\u0131 ancak meselenin ortadan kald\u0131r\u0131lmas\u0131n\u0131n kolay olmad\u0131\u011f\u0131n\u0131 kaydeden Levent, \u00f6zellikle yapt\u0131r\u0131mlar\u0131n kald\u0131r\u0131lmamas\u0131n\u0131n bunda etkili oldu\u011funu dile getirdi.\nLiberal ekonomiye ge\u00e7i\u015f hamlesinin ba\u015far\u0131s\u0131z oldu\u011funu ve mevcut ambargolar daha da katlanarak artarken liberal ekonomiye ge\u00e7i\u015fin s\u00f6z konusu olmayaca\u011f\u0131n\u0131 s\u00f6yl\u00fcyor baz\u0131 \u00e7evreler.\nBu \u00e7er\u00e7evede 2005 \u00f6ncesi 'sosyalist sisteme' tamamen geri mi d\u00f6n\u00fcl\u00fcr, yoksa ikisinin ortas\u0131 yeni bir model mi olu\u015fturulur bu hen\u00fcz kesin olmamakla birlikte bir hamle oldu\u011funu s\u00f6yl\u00fcyorlar genel olarak.\nBu \u015fu anlama gelmiyor; '30 y\u0131ll\u0131k, 60 ya da 80 y\u0131ll\u0131k k\u00f6kl\u00fc aile \u015firketlerinin ellerindeki sermayenin bir k\u0131sm\u0131n\u0131 da alacaklar.'\nBu sadece devlet ihaleleri ya da devletle \u00e7e\u015fitli sorumluluklar \u00fcstlenmek kar\u015f\u0131l\u0131\u011f\u0131nda yap\u0131lan anla\u015fmalar i\u00e7in ge\u00e7erli.\nB\u00f6yle bir durum da s\u00f6z konusu, biraz kar\u0131\u015f\u0131k.\nAma en nihayetinde Suriye\u2019de b\u00f6yle bir s\u00fcrecin ba\u015flad\u0131\u011f\u0131n\u0131 herkes s\u00f6yl\u00fcyor.\"",
    "article_html": "",
    "meta_description": "Hediye Levent, Esad'\u0131n kuzeni Mahluf'un mal varl\u0131klar\u0131na tedbir karar\u0131na Suriye devletiyle inatla\u015fmas\u0131n\u0131n yol a\u00e7t\u0131\u011f\u0131n\u0131 s\u00f6ylerken, zengin i\u015fadam\u0131n\u0131n halktan destek...",
    "meta_lang": "tr"
}