{
    "article_id": "33138e4553412c4bffa17e6a51194eee.1590266146.6227338",
    "title": "Camilerde cemaatle ibadet hakk\u0131nda yeni genelge",
    "authors": [],
    "canonical_link": "https://tr.sputniknews.com/turkiye/202005221042101116-icisleri-bakanligi-81-il-valiligine-cami-ve-mescitlerde-cemaatle-ibadet-edilmesi-hakkinda-genelge/",
    "url": "https://tr.sputniknews.com/turkiye/202005221042101116-icisleri-bakanligi-81-il-valiligine-cami-ve-mescitlerde-cemaatle-ibadet-edilmesi-hakkinda-genelge/",
    "top_img": "https://cdntr2.img.sputniknews.com/images/104157/41/1041574135.jpg",
    "meta_img": "https://cdntr2.img.sputniknews.com/images/104157/41/1041574135.jpg",
    "movies": [],
    "text": "\u0130\u00e7i\u015fleri Bakanl\u0131\u011f\u0131, \"Cami ve Mescitlerde Cemaatle \u0130badet Edilmesi\" hakk\u0131nda 81 il valili\u011fine genelge g\u00f6nderdi.\n\nGenelgede, yeni tip koronavir\u00fcs (Covid- 19) salg\u0131n\u0131n\u0131n T\u00fcrkiye'de yay\u0131lmas\u0131na engel olmak amac\u0131yla Diyanet \u0130\u015fleri Ba\u015fkanl\u0131\u011f\u0131 taraf\u0131ndan al\u0131nan tedbirler kapsam\u0131nda, 16 Mart'tan itibaren salg\u0131n kontrol alt\u0131na al\u0131n\u0131ncaya kadar \u00fclke genelindeki b\u00fct\u00fcn cami ve mescitlerde cemaatle vakit ve cuma namazlar\u0131n\u0131n k\u0131l\u0131nmas\u0131na ara verildi\u011fi hat\u0131rlat\u0131ld\u0131.\n\nGelinen a\u015famada, pazartesi g\u00fcn\u00fc Cumhurba\u015fkan\u0131 Recep Tayyip Erdo\u011fan ba\u015fkanl\u0131\u011f\u0131ndaki Kabine Toplant\u0131s\u0131nda, cami ve mescitlerin cemaatle ibadete a\u00e7\u0131lmas\u0131na y\u00f6nelik al\u0131nacak tedbirlerin de\u011ferlendirildi\u011fi belirtilen genelgede, Bilim Kurulunun \u00f6nerileri do\u011frultusunda, 29 May\u0131s Cuma g\u00fcn\u00fc belirlenecek kurallar \u00e7er\u00e7evesinde \u00f6\u011fle, ikindi ve cuma namazlar\u0131n\u0131n camilerde cemaatle k\u0131l\u0131nabilece\u011fi karar\u0131 al\u0131nd\u0131\u011f\u0131 ifade edildi.\n\nGenelge kapsam\u0131nda, cami ve mescitlerde cemaatle birlikte yaln\u0131zca \u00f6\u011fle, ikindi ve cuma namazlar\u0131 k\u0131l\u0131nacak. Di\u011fer vakitlerde m\u00fcnferiden namaz k\u0131lmak isteyenler i\u00e7in cami ve mescitler a\u00e7\u0131k tutulacak.\n\nSoka\u011fa \u00e7\u0131kma k\u0131s\u0131tlamas\u0131 kapsam\u0131nda olan vatanda\u015flar ile hastal\u0131k belirtileri ta\u015f\u0131yanlara evlerinde kalmalar\u0131 konusunda gerekli uyar\u0131 ve bilgilendirmeler yap\u0131lacak.\n\n\u00d6ncelik cami bah\u00e7esi/avlusu, a\u00e7\u0131k alanlar olmak \u00fczere meteorolojik/mevsimsel \u015fartlara g\u00f6re \u00f6\u011fle ve ikindi namazlar\u0131 cami i\u00e7inde k\u0131l\u0131nabilecek. Cuma namazlar\u0131 ise cami i\u00e7erisinde k\u0131l\u0131namayacak.\n\nTemizli\u011fe her zamankinden fazla \u00f6zen g\u00f6sterilecek\n\nCemaatle ibadete ba\u015flanan cami ve mescitlerin b\u00fct\u00fcn b\u00f6l\u00fcmlerinin uygun y\u00f6ntemlerle her g\u00fcn temizlenmesine her zamankinden daha fazla \u00f6zen g\u00f6sterilecek. Temizlik i\u015flemlerinde kap\u0131 kollar\u0131 gibi el temas\u0131n\u0131n yo\u011fun oldu\u011fu yerler \u00f6zellikle dezenfektan maddelerle silinecek.\n\nCami ve mescit i\u00e7erisinde bulunan klima ve havaland\u0131rmalar \u00e7al\u0131\u015ft\u0131r\u0131lmayacak, kap\u0131 ve camlar a\u00e7\u0131k tutularak cami ve mescitlerin s\u00fcrekli havaland\u0131r\u0131lmas\u0131 sa\u011flanacak.\n\nOrtak kullan\u0131m alanlar\u0131n\u0131 asgaride tutabilmek i\u00e7in abdesthane, \u015fad\u0131rvan ve tuvaletler kapal\u0131 tutulacak. Abdest ve benzeri ihtiya\u00e7lar\u0131n evlerde veya i\u015f yerlerinde giderilerek cami ve mescitlere gelinmesi konusunda cemaate gerekli bilgilendirmeler ve uyar\u0131lar yap\u0131lacak.\n\nCemaatle \u00f6\u011fle, ikindi ve cuma namaz\u0131 k\u0131lacak herkesin t\u0131bbi bez maske kullanmas\u0131 zorunlu olacak. Maskesi olmayan ki\u015fi/ki\u015filerin cemaatle namaz k\u0131lmas\u0131na m\u00fcsaade edilmeyecek.\n\nCami ve mescit i\u00e7inde bireysel namaz k\u0131lacaklar\u0131n da maske takmas\u0131 zorunlu olacak.\n\nKoronavir\u00fcsle ilgili uyar\u0131c\u0131 afi\u015fler as\u0131lacak\n\nCami ve mescitlerde genellikle ortak olarak kullan\u0131lan ve salg\u0131n/bula\u015f riskini art\u0131rabilece\u011fi de\u011ferlendirilen tesbih, rahle, ayakkab\u0131 \u00e7ekece\u011fi ve benzeri malzemelerin bulundurulmas\u0131na m\u00fcsaade edilmeyecek.\n\nKoronavir\u00fcs ile ilgili al\u0131nacak tedbirler ile cami ve mescitlerde cemaatle namaz k\u0131lmak i\u00e7in uyulmas\u0131 gereken kurallar\u0131 i\u00e7eren uyar\u0131c\u0131 afi\u015fler (il ve il\u00e7e sa\u011fl\u0131k m\u00fcd\u00fcrl\u00fckleri, m\u00fcft\u00fcl\u00fcklerden temin edilerek) h\u0131zl\u0131 bir \u015fekilde bast\u0131r\u0131larak b\u00fct\u00fcn cami ve mescitlere as\u0131lacak.\n\nCami ve mescitlere gelecek ki\u015filerin yanlar\u0131nda \u015fahsi seccadelerini getirmeleri sa\u011flanacak veya imkanlar dahilinde m\u00fcft\u00fcl\u00fckler taraf\u0131ndan tek kullan\u0131ml\u0131k seccade temin edilerek kullan\u0131ma sunulacak. Cami avlusunda namaz k\u0131l\u0131nd\u0131\u011f\u0131nda vatanda\u015flara seccadelerini y\u0131kamalar\u0131 tavsiye edilecek.\n\nNamaz k\u0131l\u0131nacak t\u00fcm alanlarda hastal\u0131\u011f\u0131n bula\u015fmas\u0131 a\u00e7\u0131s\u0131ndan risk te\u015fkil eden ve dezenfekte edilmesi m\u00fcmk\u00fcn olmayan koli, karton, \u00e7uval ve has\u0131r gibi yayg\u0131lar kullan\u0131lmayacak.\n\nCami ve mescit giri\u015flerinde ve cami/ibadet alan\u0131 olarak belirlenen yerlere girecek herkesin ellerini mutlaka dezenfekte etmesi sa\u011flanacak.\n\nT\u00fcrbelerin i\u00e7 mekanlar\u0131 ziyarete a\u00e7\u0131lmayacak\n\nCami ve mescitlerde topluca ge\u00e7irilecek s\u00fcrenin m\u00fcmk\u00fcn oldu\u011funca k\u0131sa tutulmas\u0131 amac\u0131yla, namazlar\u0131n s\u00fcnnetlerinin evde k\u0131l\u0131nabilece\u011fi ve tesbihat\u0131n evde yap\u0131labilece\u011fi hususunda cemaatin bilgilendirilmesi sa\u011flanacak.\n\nCemaatin fiziksel temastan ka\u00e7\u0131nmas\u0131 (el s\u0131k\u0131\u015fma, musafaha, kucakla\u015fma gibi) ve sosyal mesafe kural\u0131na uymas\u0131 y\u00f6n\u00fcnde gerekli uyar\u0131lar s\u0131kl\u0131kla tekrarlanacak.\n\nCami yerle\u015fkesi i\u00e7erisinde bulunan t\u00fcrbelerin i\u00e7 mekanlar\u0131 ziyarete a\u00e7\u0131lmayacak, t\u00fcrbelerin d\u0131\u015f y\u00fczeylerine temas\u0131 \u00f6nlemek i\u00e7in en az bir metre mesafe olacak \u015fekilde \u015ferit \u00e7ekilecek.\n\nCamilerde sosyal mesafenin korunmas\u0131n\u0131 zorla\u015ft\u0131racak nitelikte mevlit, toplu yemek gibi etkinlikler ile cami \u00e7\u0131k\u0131\u015flar\u0131nda ikram yap\u0131lmas\u0131na izin verilmeyecek.\n\nCami \u00f6nlerinde dilencilere kar\u015f\u0131 al\u0131nan tedbirler en \u00fcst seviyeye \u00e7\u0131kar\u0131lacak ve \u00f6zellikle cuma namaz\u0131 sonras\u0131nda sergi olarak tabir edilen sebze, meyve, giyim e\u015fyas\u0131, oyuncak gibi \u00fcr\u00fcn sat\u0131\u015f\u0131na izin verilmeyecek.\n\nZeminde i\u015faretleme yap\u0131lacak\n\nCami ve mescitlerde sosyal mesafe kural\u0131na uygun bir \u015fekilde cemaatle namaz k\u0131l\u0131nabilmesi i\u00e7in vali/kaymakamlar\u0131n koordinesinde namaz k\u0131lacaklar aras\u0131nda sosyal mesafenin sa\u011flanmas\u0131n\u0131 teminen camilerin kapal\u0131 alanlar\u0131nda/avlusunda/bah\u00e7esinde ve namaz k\u0131lmak i\u00e7in belirlenecek di\u011fer alanlarda, bir ki\u015finin en az 60x110 santimetrelik bir alan\u0131 (seccadenin kaplayaca\u011f\u0131 alan) kullanaca\u011f\u0131 g\u00f6z \u00f6n\u00fcnde bulundurularak, her namaz k\u0131l\u0131nacak alan\u0131n en u\u00e7 noktalar\u0131ndan her y\u00f6nden birer metre mesafe olacak \u015fekilde zeminde i\u015faretleme yap\u0131lacak.\n\nCami i\u00e7i, bah\u00e7esi/avlusu ile namaz k\u0131l\u0131nacak a\u00e7\u0131k alanlar\u0131n azami kapasiteleri, herkes taraf\u0131ndan g\u00f6r\u00fclebilecek bir \u015fekilde an\u0131lan alanlar\u0131n giri\u015fine as\u0131lacak. \u0130\u00e7erideki ki\u015fi say\u0131s\u0131 yeterli noktaya ula\u015ft\u0131\u011f\u0131nda ise bu durum giri\u015f i\u00e7in bekleyen cemaate uygun \u015fekilde duyurulacak.\n\nCuma namaz\u0131, valilik ve kaymakaml\u0131klarca belirlenecek (il/il\u00e7e m\u00fcft\u00fcl\u00fcklerinin tespitleri kapsam\u0131nda) yeterli bah\u00e7esi/avlusu/a\u00e7\u0131k alan\u0131 bulunan camilerde k\u0131l\u0131nabilecek.\n\nCami bah\u00e7esi/avlular\u0131n\u0131n yeterli olmad\u0131\u011f\u0131 yerle\u015fim yerlerinde il/il\u00e7e m\u00fcft\u00fclerinin teklifi il\u00e7elerde kaymakamlar, illerde valilerin onay\u0131 ile uygun g\u00f6r\u00fclen a\u00e7\u0131k alanlarda, al\u0131nacak tedbirler \u00e7er\u00e7evesinde cuma namaz\u0131 k\u0131l\u0131nabilecek.\n\n26 May\u0131s'a kadar kamuoyuna duyurulacak\n\nCuma namaz\u0131 k\u0131l\u0131nacak alanlar\u0131n belirlenmesinde mevsimsel \u015fartlar ile alan\u0131n geni\u015flik ve giri\u015f-\u00e7\u0131k\u0131\u015f kolayl\u0131\u011f\u0131 gibi fakt\u00f6rler g\u00f6z \u00f6n\u00fcnde bulundurulacak.\n\nValilik ve kaymakaml\u0131klarca cuma namaz\u0131 k\u0131lmak i\u00e7in belirlenecek camiler (avlu/bah\u00e7eleri) ile a\u00e7\u0131k alanlar en ge\u00e7 26 May\u0131s tarihine kadar \u00e7e\u015fitli ileti\u015fim kanallar\u0131 kullan\u0131larak kamuoyuna duyurulacak.\n\nCamilerin kapal\u0131 alanlar\u0131 cuma vaktinde kapal\u0131 tutulacak.\n\nCuma namaz\u0131 k\u0131l\u0131nacak alanda sesin rahat duyulmas\u0131 ve hutbe okunurken hatibin cemaat taraf\u0131ndan g\u00f6r\u00fclebilmesi i\u00e7in gerekli tedbirler al\u0131nacak.\n\nCuma heyeti olu\u015fturulacak\n\nCuma namaz\u0131 k\u0131lmak i\u00e7in belirlenen a\u00e7\u0131k alanlar\u0131n namaz \u00f6ncesi ve sonras\u0131, belediyelerle i\u015f birli\u011fi i\u00e7erisinde temizlenmesi/dezenfekte edilmesi sa\u011flanacak.\n\nCuma namazlar\u0131nda ilk saftan ba\u015flamak \u00fczere oturmaya ba\u015flanacak ve son saf dolana kadar bu s\u0131ra takip edilecek. Namaz bitiminde ise en son saftan ba\u015flamak \u00fczere s\u0131ras\u0131yla cemaatin namaz k\u0131l\u0131nan alandan ayr\u0131lmas\u0131 i\u00e7in gerekli tedbirler al\u0131nacak. Bu d\u00fczenin sa\u011flanmas\u0131 i\u00e7in vali/kaymakamlarca il/il\u00e7e m\u00fcft\u00fclerinin \u00f6nerileri do\u011frultusunda her namaz k\u0131l\u0131nacak cami ve a\u00e7\u0131k alanlar i\u00e7in en az 5 ki\u015fiden m\u00fcte\u015fekkil \"cuma heyeti\" olu\u015fturulacak ve kolluk personeli g\u00f6revlendirilecek.\n\nCuma heyeti, \u00f6ncelikli olarak cuma namaz\u0131 k\u0131l\u0131nmayan camilerin din g\u00f6revlileri, erkek Kur'an kursu \u00f6\u011freticileri, m\u00fcft\u00fcl\u00fck personelinden olu\u015fturulacak. Bu kapsamda yeterli personel bulunmamas\u0131 durumunda di\u011fer kamu g\u00f6revlilerinden g\u00f6revlendirme yap\u0131labilecek. Ayr\u0131ca ihtiya\u00e7 bulunmas\u0131 halinde cami dernekleri \u00fcyeleri de bu ama\u00e7la g\u00f6revlendirilebilecek.\n\nCuma heyeti g\u00f6revlendirilecek kolluk personeli ile koordineli \u015fekilde cemaatin bu genelgede belirtilen \u015fartlar dahilinde namaz k\u0131l\u0131nacak alanlara girmesi (ellerin dezenfekte edilmesi, maske ile girilmesi, seccade getirilmesi gibi), saf tutmas\u0131, i\u00e7eriye girecek ki\u015fi say\u0131s\u0131 belirlenen say\u0131ya ula\u015ft\u0131\u011f\u0131nda bu durumun giri\u015f i\u00e7in bekleyen cemaate uygun \u015fekilde anlat\u0131lmas\u0131 ve namaz sonras\u0131 cemaatin sosyal mesafeyi koruyarak \u00e7\u0131kmalar\u0131n\u0131n sa\u011flanmas\u0131 konusunda g\u00f6rev yapacak.\n\nCuma namazlar\u0131nda vaaz yap\u0131lmayacak\n\nValilik ve kaymakaml\u0131klarca bu genelgede belirtilen kurallar\u0131n uygulanmas\u0131, \u00f6zellikle de cemaatin namaz k\u0131l\u0131nacak yerlere sosyal mesafeyi sa\u011flayacak bir d\u00fczen dahilinde al\u0131nmas\u0131, namaz k\u0131l\u0131nacak alanlara belirlenen kapasite \u00fczerinde cemaatin girmemesi, i\u00e7erideki kapasite doldu\u011fu zaman d\u0131\u015far\u0131daki cemaatin bilgilendirilmesi, sosyal mesafeyi ihlal edecek \u015fekilde kalabal\u0131k olu\u015fmamas\u0131 konular\u0131nda do\u011frudan sorumlu olacak kolluk personeli g\u00f6revlendirilecek. Kolluk birimleri g\u00f6revlerini cuma heyetleri ile koordineli olarak yerine getirecek.\n\nKolluk birimlerince cuma namaz\u0131 k\u0131l\u0131nacak alanlarda cemaatin giri\u015f/\u00e7\u0131k\u0131\u015flar\u0131n\u0131n kontroll\u00fc \u015fekilde sa\u011flanmas\u0131 i\u00e7in gerekti\u011finde akordeon bariyer, bariyer, renkli kordon/\u015ferit, plastik duba benzeri fiziki engellerden yararlan\u0131lacak.\n\nCuma namazlar\u0131nda vaaz yap\u0131lmayacak, Diyanet \u0130\u015fleri Ba\u015fkanl\u0131\u011f\u0131nca g\u00f6nderilecek hutbeler hi\u00e7bir ilave ve \u00e7\u0131kartma yap\u0131lmadan okunacak, namazlar\u0131n m\u00fcmk\u00fcn oldu\u011funca k\u0131sa s\u00fcrede k\u0131l\u0131nmas\u0131na \u00e7al\u0131\u015f\u0131lacak.\n\nBu kapsamda valilik/kaymakaml\u0131klarca, uygulaman\u0131n eksiksiz bir \u015fekilde yerine getirilmesi i\u00e7in ba\u015fta yerel y\u00f6netimler ve ilgili kurumlarla koordinasyon sa\u011flanarak planlamalar ve g\u00f6revlendirmeler yap\u0131lacak.\n\nVatanda\u015flara gerekli duyurular yap\u0131larak, uygulamada herhangi bir aksakl\u0131\u011fa meydan verilmeyecek.",
    "keywords": [
        "cemaatle",
        "cami",
        "k\u0131l\u0131nacak",
        "namaz\u0131",
        "camilerde",
        "yeni",
        "cuma",
        "namaz",
        "genelge",
        "i\u00e7in",
        "ve",
        "hakk\u0131nda",
        "ile",
        "bir",
        "\u015fekilde",
        "ibadet"
    ],
    "meta_keywords": [
        "\u0130\u00e7i\u015fleri Bakanl\u0131\u011f\u0131'ndan a\u00e7\u0131klama",
        "cami ve mescitlerde cemaatle ibadet edilmesi",
        "Camilerde ibadet hakk\u0131nda genelge"
    ],
    "publish_date": null,
    "summary": "\u0130\u00e7i\u015fleri Bakanl\u0131\u011f\u0131, \"Cami ve Mescitlerde Cemaatle \u0130badet Edilmesi\" hakk\u0131nda 81 il valili\u011fine genelge g\u00f6nderdi.\nGenelgede, yeni tip koronavir\u00fcs (Covid- 19) salg\u0131n\u0131n\u0131n T\u00fcrkiye'de yay\u0131lmas\u0131na engel olmak amac\u0131yla Diyanet \u0130\u015fleri Ba\u015fkanl\u0131\u011f\u0131 taraf\u0131ndan al\u0131nan tedbirler kapsam\u0131nda, 16 Mart'tan itibaren salg\u0131n kontrol alt\u0131na al\u0131n\u0131ncaya kadar \u00fclke genelindeki b\u00fct\u00fcn cami ve mescitlerde cemaatle vakit ve cuma namazlar\u0131n\u0131n k\u0131l\u0131nmas\u0131na ara verildi\u011fi hat\u0131rlat\u0131ld\u0131.\nGelinen a\u015famada, pazartesi g\u00fcn\u00fc Cumhurba\u015fkan\u0131 Recep Tayyip Erdo\u011fan ba\u015fkanl\u0131\u011f\u0131ndaki Kabine Toplant\u0131s\u0131nda, cami ve mescitlerin cemaatle ibadete a\u00e7\u0131lmas\u0131na y\u00f6nelik al\u0131nacak tedbirlerin de\u011ferlendirildi\u011fi belirtilen genelgede, Bilim Kurulunun \u00f6nerileri do\u011frultusunda, 29 May\u0131s Cuma g\u00fcn\u00fc belirlenecek kurallar \u00e7er\u00e7evesinde \u00f6\u011fle, ikindi ve cuma namazlar\u0131n\u0131n camilerde cemaatle k\u0131l\u0131nabilece\u011fi karar\u0131 al\u0131nd\u0131\u011f\u0131 ifade edildi.\nGenelge kapsam\u0131nda, cami ve mescitlerde cemaatle birlikte yaln\u0131zca \u00f6\u011fle, ikindi ve cuma namazlar\u0131 k\u0131l\u0131nacak.\nDi\u011fer vakitlerde m\u00fcnferiden namaz k\u0131lmak isteyenler i\u00e7in cami ve mescitler a\u00e7\u0131k tutulacak.\nSoka\u011fa \u00e7\u0131kma k\u0131s\u0131tlamas\u0131 kapsam\u0131nda olan vatanda\u015flar ile hastal\u0131k belirtileri ta\u015f\u0131yanlara evlerinde kalmalar\u0131 konusunda gerekli uyar\u0131 ve bilgilendirmeler yap\u0131lacak.\n\u00d6ncelik cami bah\u00e7esi/avlusu, a\u00e7\u0131k alanlar olmak \u00fczere meteorolojik/mevsimsel \u015fartlara g\u00f6re \u00f6\u011fle ve ikindi namazlar\u0131 cami i\u00e7inde k\u0131l\u0131nabilecek.\nCuma namazlar\u0131 ise cami i\u00e7erisinde k\u0131l\u0131namayacak.\nTemizli\u011fe her zamankinden fazla \u00f6zen g\u00f6sterilecekCemaatle ibadete ba\u015flanan cami ve mescitlerin b\u00fct\u00fcn b\u00f6l\u00fcmlerinin uygun y\u00f6ntemlerle her g\u00fcn temizlenmesine her zamankinden daha fazla \u00f6zen g\u00f6sterilecek.\nTemizlik i\u015flemlerinde kap\u0131 kollar\u0131 gibi el temas\u0131n\u0131n yo\u011fun oldu\u011fu yerler \u00f6zellikle dezenfektan maddelerle silinecek.\nCami ve mescit i\u00e7erisinde bulunan klima ve havaland\u0131rmalar \u00e7al\u0131\u015ft\u0131r\u0131lmayacak, kap\u0131 ve camlar a\u00e7\u0131k tutularak cami ve mescitlerin s\u00fcrekli havaland\u0131r\u0131lmas\u0131 sa\u011flanacak.\nOrtak kullan\u0131m alanlar\u0131n\u0131 asgaride tutabilmek i\u00e7in abdesthane, \u015fad\u0131rvan ve tuvaletler kapal\u0131 tutulacak.\nAbdest ve benzeri ihtiya\u00e7lar\u0131n evlerde veya i\u015f yerlerinde giderilerek cami ve mescitlere gelinmesi konusunda cemaate gerekli bilgilendirmeler ve uyar\u0131lar yap\u0131lacak.\nCemaatle \u00f6\u011fle, ikindi ve cuma namaz\u0131 k\u0131lacak herkesin t\u0131bbi bez maske kullanmas\u0131 zorunlu olacak.\nMaskesi olmayan ki\u015fi/ki\u015filerin cemaatle namaz k\u0131lmas\u0131na m\u00fcsaade edilmeyecek.\nCami ve mescit i\u00e7inde bireysel namaz k\u0131lacaklar\u0131n da maske takmas\u0131 zorunlu olacak.\nKoronavir\u00fcsle ilgili uyar\u0131c\u0131 afi\u015fler as\u0131lacakCami ve mescitlerde genellikle ortak olarak kullan\u0131lan ve salg\u0131n/bula\u015f riskini art\u0131rabilece\u011fi de\u011ferlendirilen tesbih, rahle, ayakkab\u0131 \u00e7ekece\u011fi ve benzeri malzemelerin bulundurulmas\u0131na m\u00fcsaade edilmeyecek.\nKoronavir\u00fcs ile ilgili al\u0131nacak tedbirler ile cami ve mescitlerde cemaatle namaz k\u0131lmak i\u00e7in uyulmas\u0131 gereken kurallar\u0131 i\u00e7eren uyar\u0131c\u0131 afi\u015fler (il ve il\u00e7e sa\u011fl\u0131k m\u00fcd\u00fcrl\u00fckleri, m\u00fcft\u00fcl\u00fcklerden temin edilerek) h\u0131zl\u0131 bir \u015fekilde bast\u0131r\u0131larak b\u00fct\u00fcn cami ve mescitlere as\u0131lacak.\nCami ve mescitlere gelecek ki\u015filerin yanlar\u0131nda \u015fahsi seccadelerini getirmeleri sa\u011flanacak veya imkanlar dahilinde m\u00fcft\u00fcl\u00fckler taraf\u0131ndan tek kullan\u0131ml\u0131k seccade temin edilerek kullan\u0131ma sunulacak.\nCami avlusunda namaz k\u0131l\u0131nd\u0131\u011f\u0131nda vatanda\u015flara seccadelerini y\u0131kamalar\u0131 tavsiye edilecek.\nNamaz k\u0131l\u0131nacak t\u00fcm alanlarda hastal\u0131\u011f\u0131n bula\u015fmas\u0131 a\u00e7\u0131s\u0131ndan risk te\u015fkil eden ve dezenfekte edilmesi m\u00fcmk\u00fcn olmayan koli, karton, \u00e7uval ve has\u0131r gibi yayg\u0131lar kullan\u0131lmayacak.\nCami ve mescit giri\u015flerinde ve cami/ibadet alan\u0131 olarak belirlenen yerlere girecek herkesin ellerini mutlaka dezenfekte etmesi sa\u011flanacak.\nT\u00fcrbelerin i\u00e7 mekanlar\u0131 ziyarete a\u00e7\u0131lmayacakCami ve mescitlerde topluca ge\u00e7irilecek s\u00fcrenin m\u00fcmk\u00fcn oldu\u011funca k\u0131sa tutulmas\u0131 amac\u0131yla, namazlar\u0131n s\u00fcnnetlerinin evde k\u0131l\u0131nabilece\u011fi ve tesbihat\u0131n evde yap\u0131labilece\u011fi hususunda cemaatin bilgilendirilmesi sa\u011flanacak.\nCemaatin fiziksel temastan ka\u00e7\u0131nmas\u0131 (el s\u0131k\u0131\u015fma, musafaha, kucakla\u015fma gibi) ve sosyal mesafe kural\u0131na uymas\u0131 y\u00f6n\u00fcnde gerekli uyar\u0131lar s\u0131kl\u0131kla tekrarlanacak.\nCami yerle\u015fkesi i\u00e7erisinde bulunan t\u00fcrbelerin i\u00e7 mekanlar\u0131 ziyarete a\u00e7\u0131lmayacak, t\u00fcrbelerin d\u0131\u015f y\u00fczeylerine temas\u0131 \u00f6nlemek i\u00e7in en az bir metre mesafe olacak \u015fekilde \u015ferit \u00e7ekilecek.\nCamilerde sosyal mesafenin korunmas\u0131n\u0131 zorla\u015ft\u0131racak nitelikte mevlit, toplu yemek gibi etkinlikler ile cami \u00e7\u0131k\u0131\u015flar\u0131nda ikram yap\u0131lmas\u0131na izin verilmeyecek.\nCami \u00f6nlerinde dilencilere kar\u015f\u0131 al\u0131nan tedbirler en \u00fcst seviyeye \u00e7\u0131kar\u0131lacak ve \u00f6zellikle cuma namaz\u0131 sonras\u0131nda sergi olarak tabir edilen sebze, meyve, giyim e\u015fyas\u0131, oyuncak gibi \u00fcr\u00fcn sat\u0131\u015f\u0131na izin verilmeyecek.\nZeminde i\u015faretleme yap\u0131lacakCami ve mescitlerde sosyal mesafe kural\u0131na uygun bir \u015fekilde cemaatle namaz k\u0131l\u0131nabilmesi i\u00e7in vali/kaymakamlar\u0131n koordinesinde namaz k\u0131lacaklar aras\u0131nda sosyal mesafenin sa\u011flanmas\u0131n\u0131 teminen camilerin kapal\u0131 alanlar\u0131nda/avlusunda/bah\u00e7esinde ve namaz k\u0131lmak i\u00e7in belirlenecek di\u011fer alanlarda, bir ki\u015finin en az 60x110 santimetrelik bir alan\u0131 (seccadenin kaplayaca\u011f\u0131 alan) kullanaca\u011f\u0131 g\u00f6z \u00f6n\u00fcnde bulundurularak, her namaz k\u0131l\u0131nacak alan\u0131n en u\u00e7 noktalar\u0131ndan her y\u00f6nden birer metre mesafe olacak \u015fekilde zeminde i\u015faretleme yap\u0131lacak.\nCami i\u00e7i, bah\u00e7esi/avlusu ile namaz k\u0131l\u0131nacak a\u00e7\u0131k alanlar\u0131n azami kapasiteleri, herkes taraf\u0131ndan g\u00f6r\u00fclebilecek bir \u015fekilde an\u0131lan alanlar\u0131n giri\u015fine as\u0131lacak.\n\u0130\u00e7erideki ki\u015fi say\u0131s\u0131 yeterli noktaya ula\u015ft\u0131\u011f\u0131nda ise bu durum giri\u015f i\u00e7in bekleyen cemaate uygun \u015fekilde duyurulacak.\nCuma namaz\u0131, valilik ve kaymakaml\u0131klarca belirlenecek (il/il\u00e7e m\u00fcft\u00fcl\u00fcklerinin tespitleri kapsam\u0131nda) yeterli bah\u00e7esi/avlusu/a\u00e7\u0131k alan\u0131 bulunan camilerde k\u0131l\u0131nabilecek.\nCami bah\u00e7esi/avlular\u0131n\u0131n yeterli olmad\u0131\u011f\u0131 yerle\u015fim yerlerinde il/il\u00e7e m\u00fcft\u00fclerinin teklifi il\u00e7elerde kaymakamlar, illerde valilerin onay\u0131 ile uygun g\u00f6r\u00fclen a\u00e7\u0131k alanlarda, al\u0131nacak tedbirler \u00e7er\u00e7evesinde cuma namaz\u0131 k\u0131l\u0131nabilecek.\n26 May\u0131s'a kadar kamuoyuna duyurulacakCuma namaz\u0131 k\u0131l\u0131nacak alanlar\u0131n belirlenmesinde mevsimsel \u015fartlar ile alan\u0131n geni\u015flik ve giri\u015f-\u00e7\u0131k\u0131\u015f kolayl\u0131\u011f\u0131 gibi fakt\u00f6rler g\u00f6z \u00f6n\u00fcnde bulundurulacak.\nValilik ve kaymakaml\u0131klarca cuma namaz\u0131 k\u0131lmak i\u00e7in belirlenecek camiler (avlu/bah\u00e7eleri) ile a\u00e7\u0131k alanlar en ge\u00e7 26 May\u0131s tarihine kadar \u00e7e\u015fitli ileti\u015fim kanallar\u0131 kullan\u0131larak kamuoyuna duyurulacak.\nCamilerin kapal\u0131 alanlar\u0131 cuma vaktinde kapal\u0131 tutulacak.\nCuma namaz\u0131 k\u0131l\u0131nacak alanda sesin rahat duyulmas\u0131 ve hutbe okunurken hatibin cemaat taraf\u0131ndan g\u00f6r\u00fclebilmesi i\u00e7in gerekli tedbirler al\u0131nacak.\nCuma heyeti olu\u015fturulacakCuma namaz\u0131 k\u0131lmak i\u00e7in belirlenen a\u00e7\u0131k alanlar\u0131n namaz \u00f6ncesi ve sonras\u0131, belediyelerle i\u015f birli\u011fi i\u00e7erisinde temizlenmesi/dezenfekte edilmesi sa\u011flanacak.\nCuma namazlar\u0131nda ilk saftan ba\u015flamak \u00fczere oturmaya ba\u015flanacak ve son saf dolana kadar bu s\u0131ra takip edilecek.\nNamaz bitiminde ise en son saftan ba\u015flamak \u00fczere s\u0131ras\u0131yla cemaatin namaz k\u0131l\u0131nan alandan ayr\u0131lmas\u0131 i\u00e7in gerekli tedbirler al\u0131nacak.\nBu d\u00fczenin sa\u011flanmas\u0131 i\u00e7in vali/kaymakamlarca il/il\u00e7e m\u00fcft\u00fclerinin \u00f6nerileri do\u011frultusunda her namaz k\u0131l\u0131nacak cami ve a\u00e7\u0131k alanlar i\u00e7in en az 5 ki\u015fiden m\u00fcte\u015fekkil \"cuma heyeti\" olu\u015fturulacak ve kolluk personeli g\u00f6revlendirilecek.\nCuma heyeti, \u00f6ncelikli olarak cuma namaz\u0131 k\u0131l\u0131nmayan camilerin din g\u00f6revlileri, erkek Kur'an kursu \u00f6\u011freticileri, m\u00fcft\u00fcl\u00fck personelinden olu\u015fturulacak.\nBu kapsamda yeterli personel bulunmamas\u0131 durumunda di\u011fer kamu g\u00f6revlilerinden g\u00f6revlendirme yap\u0131labilecek.\nAyr\u0131ca ihtiya\u00e7 bulunmas\u0131 halinde cami dernekleri \u00fcyeleri de bu ama\u00e7la g\u00f6revlendirilebilecek.\nCuma heyeti g\u00f6revlendirilecek kolluk personeli ile koordineli \u015fekilde cemaatin bu genelgede belirtilen \u015fartlar dahilinde namaz k\u0131l\u0131nacak alanlara girmesi (ellerin dezenfekte edilmesi, maske ile girilmesi, seccade getirilmesi gibi), saf tutmas\u0131, i\u00e7eriye girecek ki\u015fi say\u0131s\u0131 belirlenen say\u0131ya ula\u015ft\u0131\u011f\u0131nda bu durumun giri\u015f i\u00e7in bekleyen cemaate uygun \u015fekilde anlat\u0131lmas\u0131 ve namaz sonras\u0131 cemaatin sosyal mesafeyi koruyarak \u00e7\u0131kmalar\u0131n\u0131n sa\u011flanmas\u0131 konusunda g\u00f6rev yapacak.\nCuma namazlar\u0131nda vaaz yap\u0131lmayacakValilik ve kaymakaml\u0131klarca bu genelgede belirtilen kurallar\u0131n uygulanmas\u0131, \u00f6zellikle de cemaatin namaz k\u0131l\u0131nacak yerlere sosyal mesafeyi sa\u011flayacak bir d\u00fczen dahilinde al\u0131nmas\u0131, namaz k\u0131l\u0131nacak alanlara belirlenen kapasite \u00fczerinde cemaatin girmemesi, i\u00e7erideki kapasite doldu\u011fu zaman d\u0131\u015far\u0131daki cemaatin bilgilendirilmesi, sosyal mesafeyi ihlal edecek \u015fekilde kalabal\u0131k olu\u015fmamas\u0131 konular\u0131nda do\u011frudan sorumlu olacak kolluk personeli g\u00f6revlendirilecek.\nKolluk birimleri g\u00f6revlerini cuma heyetleri ile koordineli olarak yerine getirecek.\nKolluk birimlerince cuma namaz\u0131 k\u0131l\u0131nacak alanlarda cemaatin giri\u015f/\u00e7\u0131k\u0131\u015flar\u0131n\u0131n kontroll\u00fc \u015fekilde sa\u011flanmas\u0131 i\u00e7in gerekti\u011finde akordeon bariyer, bariyer, renkli kordon/\u015ferit, plastik duba benzeri fiziki engellerden yararlan\u0131lacak.\nCuma namazlar\u0131nda vaaz yap\u0131lmayacak, Diyanet \u0130\u015fleri Ba\u015fkanl\u0131\u011f\u0131nca g\u00f6nderilecek hutbeler hi\u00e7bir ilave ve \u00e7\u0131kartma yap\u0131lmadan okunacak, namazlar\u0131n m\u00fcmk\u00fcn oldu\u011funca k\u0131sa s\u00fcrede k\u0131l\u0131nmas\u0131na \u00e7al\u0131\u015f\u0131lacak.\nBu kapsamda valilik/kaymakaml\u0131klarca, uygulaman\u0131n eksiksiz bir \u015fekilde yerine getirilmesi i\u00e7in ba\u015fta yerel y\u00f6netimler ve ilgili kurumlarla koordinasyon sa\u011flanarak planlamalar ve g\u00f6revlendirmeler yap\u0131lacak.\nVatanda\u015flara gerekli duyurular yap\u0131larak, uygulamada herhangi bir aksakl\u0131\u011fa meydan verilmeyecek.",
    "article_html": "",
    "meta_description": "\u0130\u00e7i\u015fleri Bakanl\u0131\u011f\u0131, \"Cami ve Mescitlerde Cemaatle \u0130badet Edilmesi\" hakk\u0131nda 81 il valili\u011fine genelge g\u00f6nderdi.",
    "meta_lang": "tr"
}