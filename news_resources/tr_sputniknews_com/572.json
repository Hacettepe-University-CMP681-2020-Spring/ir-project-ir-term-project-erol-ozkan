{
    "article_id": "32a981bdd42555ea1115890c66402631.1590266268.3650146",
    "title": "74 ya\u015f\u0131ndaki adam koronavir\u00fcs\u00fc ikinci kez yendi",
    "authors": [],
    "canonical_link": "https://tr.sputniknews.com/koronavirus-salgini/202005161042056655--74-yasindaki-adam-koronavirusu-ikinci-kez-yendi/",
    "url": "https://tr.sputniknews.com/koronavirus-salgini/202005161042056655--74-yasindaki-adam-koronavirusu-ikinci-kez-yendi/",
    "top_img": "https://cdntr2.img.sputniknews.com/images/104205/66/1042056631.jpg",
    "meta_img": "https://cdntr2.img.sputniknews.com/images/104205/66/1042056631.jpg",
    "movies": [],
    "text": "Kahramanmara\u015f\u2019ta 74 ya\u015f\u0131ndaki bir vatanda\u015f, koronavir\u00fcs\u00fc ikinci kez yenerek taburcu oldu.\n\nKahramanmara\u015f\u2019ta ya\u015fayan \u0130sa Resul \u00d6nder yakla\u015f\u0131k 45 g\u00fcn \u00f6nce koronavir\u00fcs \u015f\u00fcphesiyle hastaneye yat\u0131r\u0131ld\u0131. Yap\u0131lan testlerinin pozitif \u00e7\u0131kmas\u0131yla birlikte \u00d6nder\u2019in hastanedeki tedavisine ba\u015fland\u0131.\n\nTedavisi tamamlan\u0131p taburcu edilen \u00d6nder, ikinci kez koronavir\u00fcse yakaland\u0131. Yeniden hastanede tedavi alt\u0131na al\u0131nan Resul \u00d6nder, son testlerinin de negatif \u00e7\u0131kmas\u0131n\u0131n ard\u0131ndan ikinci kez koronavir\u00fcs\u00fc yenerek taburcu edildi.\n\nTaburcu olan Resul \u00d6nder\u2019e Necip Faz\u0131l \u015eehir Hastanesi \u00e7\u0131k\u0131\u015f\u0131nda yak\u0131nlar\u0131 \u00e7i\u00e7ek hediye etti. Herkesin tedbirli davran\u0131p kurallara uymas\u0131 gerekti\u011fini belirten \u0130sa Resul \u00d6nder \u015funlar\u0131 s\u00f6yledi:\n\n\u201cBu vir\u00fcs belas\u0131nda birincisinde 14 g\u00fcn yatt\u0131m hastane de ve taburcu oldum. Evde karantinaya ald\u0131lar beni ve daha sonra kontrole geldim hastaneye bizden s\u00fcr\u00fcnt\u00fc ald\u0131lar ve bizim hastaneye yatmam\u0131z gerekti\u011fini s\u00f6ylediler. Hastanede i\u011fne ve ila\u00e7larla tedavi edildim ve 14 g\u00fcn karantinam tamamland\u0131 ve taburcu edildim. Her \u015fey \u00e7ok g\u00fczel ilgi alaka \u00e7ok g\u00fczeldi. Tedbirlere uyal\u0131m evde kalal\u0131m.\u201d\n\n\n\n\n\n74 ya\u015f\u0131ndaki adam koronavir\u00fcs\u00fc ikinci kez yendi https://t.co/OGFOep9eNh pic.twitter.com/z6nKJcAR05 \u2014 Sputnik T\u00fcrkiye (@sputnik_TR) May 16, 2020\n\n\u200b",
    "keywords": [
        "hastaneye",
        "\u00e7ok",
        "\u00f6nder",
        "taburcu",
        "74",
        "adam",
        "g\u00fcn",
        "ya\u015f\u0131ndaki",
        "yendi",
        "ve",
        "ikinci",
        "resul",
        "koronavir\u00fcs\u00fc",
        "kez"
    ],
    "meta_keywords": [
        "\u0130sa Resul \u00d6nder kimdir",
        "koronavir\u00fcse tekrar yakalanmak m\u00fcmk\u00fcn m\u00fc",
        "koronavir\u00fcs\u00fc 2 kez yenen kim",
        ""
    ],
    "publish_date": null,
    "summary": "Kahramanmara\u015f\u2019ta 74 ya\u015f\u0131ndaki bir vatanda\u015f, koronavir\u00fcs\u00fc ikinci kez yenerek taburcu oldu.\nKahramanmara\u015f\u2019ta ya\u015fayan \u0130sa Resul \u00d6nder yakla\u015f\u0131k 45 g\u00fcn \u00f6nce koronavir\u00fcs \u015f\u00fcphesiyle hastaneye yat\u0131r\u0131ld\u0131.\nYap\u0131lan testlerinin pozitif \u00e7\u0131kmas\u0131yla birlikte \u00d6nder\u2019in hastanedeki tedavisine ba\u015fland\u0131.\nTedavisi tamamlan\u0131p taburcu edilen \u00d6nder, ikinci kez koronavir\u00fcse yakaland\u0131.\nYeniden hastanede tedavi alt\u0131na al\u0131nan Resul \u00d6nder, son testlerinin de negatif \u00e7\u0131kmas\u0131n\u0131n ard\u0131ndan ikinci kez koronavir\u00fcs\u00fc yenerek taburcu edildi.\nTaburcu olan Resul \u00d6nder\u2019e Necip Faz\u0131l \u015eehir Hastanesi \u00e7\u0131k\u0131\u015f\u0131nda yak\u0131nlar\u0131 \u00e7i\u00e7ek hediye etti.\nHerkesin tedbirli davran\u0131p kurallara uymas\u0131 gerekti\u011fini belirten \u0130sa Resul \u00d6nder \u015funlar\u0131 s\u00f6yledi:\u201cBu vir\u00fcs belas\u0131nda birincisinde 14 g\u00fcn yatt\u0131m hastane de ve taburcu oldum.\nEvde karantinaya ald\u0131lar beni ve daha sonra kontrole geldim hastaneye bizden s\u00fcr\u00fcnt\u00fc ald\u0131lar ve bizim hastaneye yatmam\u0131z gerekti\u011fini s\u00f6ylediler.\nHastanede i\u011fne ve ila\u00e7larla tedavi edildim ve 14 g\u00fcn karantinam tamamland\u0131 ve taburcu edildim.\nHer \u015fey \u00e7ok g\u00fczel ilgi alaka \u00e7ok g\u00fczeldi.\nTedbirlere uyal\u0131m evde kalal\u0131m.\u201d74 ya\u015f\u0131ndaki adam koronavir\u00fcs\u00fc ikinci kez yendi https://t.co/OGFOep9eNh pic.twitter.com/z6nKJcAR05 \u2014 Sputnik T\u00fcrkiye (@sputnik_TR) May 16, 2020\u200b",
    "article_html": "",
    "meta_description": "Kahramanmara\u015f\u2019ta 74 ya\u015f\u0131ndaki bir vatanda\u015f, koronavir\u00fcs\u00fc ikinci kez yenerek taburcu oldu.",
    "meta_lang": "tr"
}