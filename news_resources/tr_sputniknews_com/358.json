{
    "article_id": "135f9a2efd4dcc1a007a813a5daeb220.1590266032.2218068",
    "title": "\u0130stanbul Film Festivali, 15 filmlik se\u00e7kiyi \u00e7evrimi\u00e7i g\u00f6sterime a\u00e7\u0131yor",
    "authors": [],
    "canonical_link": "https://tr.sputniknews.com/koronavirus-salgini/202005141042037981-istanbul-film-festivali-15-filmlik-seckiyi-cevrimici-gosterime-aciyor/",
    "url": "https://tr.sputniknews.com/koronavirus-salgini/202005141042037981-istanbul-film-festivali-15-filmlik-seckiyi-cevrimici-gosterime-aciyor/",
    "top_img": "https://cdntr2.img.sputniknews.com/images/104203/79/1042037957.jpg",
    "meta_img": "https://cdntr2.img.sputniknews.com/images/104203/79/1042037957.jpg",
    "movies": [],
    "text": "\u0130stanbul K\u00fclt\u00fcr Sanat Vakf\u0131 (\u0130KSV) taraf\u0131ndan K\u00fclt\u00fcr ve Turizm Bakanl\u0131\u011f\u0131 deste\u011fiyle d\u00fczenlenecek 39. \u0130stanbul Film Festivali, program\u0131ndan 15 filmlik bir se\u00e7kiyi 15-29 May\u0131s tarihlerinde dijital ortamda izleyiciyle bulu\u015fturuyor.\n\nYeni tip koronavir\u00fcs (Kovid-19) tedbirleri nedeniyle y\u0131l i\u00e7erisinde ileri bir tarihe ertelenen festival, Cannes, Venedik ve Berlin film festivallerinden se\u00e7ti\u011fi 15 filmin T\u00fcrkiye pr\u00f6miyerlerini 15-29 May\u0131s tarihleri aras\u0131nda internetten ger\u00e7ekle\u015ftiriyor.\n\nBilet alarak filmonline.iksv.org adresinden eri\u015filebilecek filmler, 5 g\u00fcn boyunca ki\u015fisel eri\u015fime a\u00e7\u0131lacak ve bu s\u00fcre zarf\u0131nda seyircilerin bir filmi ba\u015flatt\u0131ktan sonra izlemek i\u00e7in toplam 30 saati olacak.\n\n39. \u0130stanbul Film Festivali, program\u0131nda yer alan ve Cannes, Venedik ve Berlin film festivallerinden se\u00e7ti\u011fi 15 yabanc\u0131 filmin T\u00fcrkiye pr\u00f6miyerlerini 15-29 May\u0131s tarihleri aras\u0131nda internette ger\u00e7ekle\u015ftiriyor.\n\nFilmleri izlemek ve bilet almak i\u00e7in: https://t.co/Bo9JQII8Jg pic.twitter.com/5EbtQKGdKq \u2014 ist_filmfest (@ist_filmfest) May 14, 2020\n\n\u200b\n\nFilmlere teker teker bilet al\u0131nabildi\u011fi gibi toplu film paketi sat\u0131n alarak 15 filmin tamam\u0131 da izlenebilecek.\n\nT\u00fcrk\u00e7e altyaz\u0131l\u0131 olarak yap\u0131lacak g\u00f6sterimlere yaln\u0131zca T\u00fcrkiye'den eri\u015filebilecek.\n\n\u00c7evrimi\u00e7i g\u00f6sterim program\u0131nda, \"Berlin Alexanderplatz\", \"20 Ya\u015f\u0131nda \u00d6leceksin\", \"Hizmetkarlar\", \"Daha B\u00fcy\u00fck Bir D\u00fcnya\", \"5 Kusursuz Say\u0131d\u0131r\", \"S\u00f6z Senettir\", \"Davac\u0131\", \"Deniz Mavile\u015fene Dek Y\u00fczmek\", \"K\u0131z Karde\u015fim\", \"Lillian\", \"S\u00f6\u011f\u00fct\", \"1982\", \"Walchensee Forever\", \"Martin Eden\" ve \"K\u00fc\u00e7\u00fck K\u0131z\" filmleri yer al\u0131yor.",
    "keywords": [
        "g\u00f6sterime",
        "may\u0131s",
        "film",
        "se\u00e7kiyi",
        "1529",
        "\u00e7evrimi\u00e7i",
        "festivali",
        "a\u00e7\u0131yor",
        "filmin",
        "berlin",
        "filmlik",
        "ve",
        "bir",
        "yer",
        "15",
        "i\u0307stanbul"
    ],
    "meta_keywords": [
        "Koronavir\u00fcs g\u00fcnlerinden festivaller",
        "korona zaman\u0131nda film izleme"
    ],
    "publish_date": null,
    "summary": "\u0130stanbul K\u00fclt\u00fcr Sanat Vakf\u0131 (\u0130KSV) taraf\u0131ndan K\u00fclt\u00fcr ve Turizm Bakanl\u0131\u011f\u0131 deste\u011fiyle d\u00fczenlenecek 39.\n\u0130stanbul Film Festivali, program\u0131ndan 15 filmlik bir se\u00e7kiyi 15-29 May\u0131s tarihlerinde dijital ortamda izleyiciyle bulu\u015fturuyor.\nYeni tip koronavir\u00fcs (Kovid-19) tedbirleri nedeniyle y\u0131l i\u00e7erisinde ileri bir tarihe ertelenen festival, Cannes, Venedik ve Berlin film festivallerinden se\u00e7ti\u011fi 15 filmin T\u00fcrkiye pr\u00f6miyerlerini 15-29 May\u0131s tarihleri aras\u0131nda internetten ger\u00e7ekle\u015ftiriyor.\nBilet alarak filmonline.iksv.org adresinden eri\u015filebilecek filmler, 5 g\u00fcn boyunca ki\u015fisel eri\u015fime a\u00e7\u0131lacak ve bu s\u00fcre zarf\u0131nda seyircilerin bir filmi ba\u015flatt\u0131ktan sonra izlemek i\u00e7in toplam 30 saati olacak.\n\u0130stanbul Film Festivali, program\u0131nda yer alan ve Cannes, Venedik ve Berlin film festivallerinden se\u00e7ti\u011fi 15 yabanc\u0131 filmin T\u00fcrkiye pr\u00f6miyerlerini 15-29 May\u0131s tarihleri aras\u0131nda internette ger\u00e7ekle\u015ftiriyor.\nFilmleri izlemek ve bilet almak i\u00e7in: https://t.co/Bo9JQII8Jg pic.twitter.com/5EbtQKGdKq \u2014 ist_filmfest (@ist_filmfest) May 14, 2020\u200bFilmlere teker teker bilet al\u0131nabildi\u011fi gibi toplu film paketi sat\u0131n alarak 15 filmin tamam\u0131 da izlenebilecek.\nT\u00fcrk\u00e7e altyaz\u0131l\u0131 olarak yap\u0131lacak g\u00f6sterimlere yaln\u0131zca T\u00fcrkiye'den eri\u015filebilecek.\n\u00c7evrimi\u00e7i g\u00f6sterim program\u0131nda, \"Berlin Alexanderplatz\", \"20 Ya\u015f\u0131nda \u00d6leceksin\", \"Hizmetkarlar\", \"Daha B\u00fcy\u00fck Bir D\u00fcnya\", \"5 Kusursuz Say\u0131d\u0131r\", \"S\u00f6z Senettir\", \"Davac\u0131\", \"Deniz Mavile\u015fene Dek Y\u00fczmek\", \"K\u0131z Karde\u015fim\", \"Lillian\", \"S\u00f6\u011f\u00fct\", \"1982\", \"Walchensee Forever\", \"Martin Eden\" ve \"K\u00fc\u00e7\u00fck K\u0131z\" filmleri yer al\u0131yor.",
    "article_html": "",
    "meta_description": "\u0130stanbul K\u00fclt\u00fcr Sanat Vakf\u0131 (\u0130KSV) taraf\u0131ndan K\u00fclt\u00fcr ve Turizm Bakanl\u0131\u011f\u0131 deste\u011fiyle d\u00fczenlenecek 39. \u0130stanbul Film Festivali, program\u0131ndan 15 filmlik bir se\u00e7kiyi 15-29...",
    "meta_lang": "tr"
}