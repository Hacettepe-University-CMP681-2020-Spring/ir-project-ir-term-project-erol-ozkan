{
    "article_id": "f0a41da2cc5a9e93fbad62e54049f7c5.1590265845.7785466",
    "title": "Rus uzman: T\u00fcrkiye, Rusya ve Suriye\u2019nin siyasi iradesi \u0130dlib\u2019de uzun s\u00fcreli ate\u015fkes sa\u011flar",
    "authors": [],
    "canonical_link": "https://tr.sputniknews.com/analiz/202003071041551990-rus-uzman-turkiye-rusya-ve-suriyenin-siyasi-iradesi-idlibde-uzun-sureli-ateskes-saglar/",
    "url": "https://tr.sputniknews.com/analiz/202003071041551990-rus-uzman-turkiye-rusya-ve-suriyenin-siyasi-iradesi-idlibde-uzun-sureli-ateskes-saglar/",
    "top_img": "https://cdntr2.img.sputniknews.com/images/104034/47/1040344791.jpg",
    "meta_img": "https://cdntr2.img.sputniknews.com/images/104034/47/1040344791.jpg",
    "movies": [],
    "text": "Rusya Bilimler Akademisi Uluslararas\u0131 \u0130li\u015fkiler ve Ekonomi Enstit\u00fcs\u00fc (IMEMO RAN) k\u0131demli ara\u015ft\u0131rmac\u0131s\u0131, Rusya Uluslararas\u0131 \u0130li\u015fkiler Konseyi uzman\u0131 Nikolay Surko, Sputnik\u2019e demecinde Rusya Devlet Ba\u015fkan\u0131 Vladimir Putin ve T\u00fcrkiye Cumhurba\u015fkan\u0131 Recep Tayyip Erdo\u011fan\u2019\u0131n Moskova\u2019da ger\u00e7ekle\u015ftirdi\u011fi zirveden \u00e7\u0131kan sonu\u00e7lar\u0131 de\u011ferlendirdi.\n\n\u2018Tampon b\u00f6lgenin korunmu\u015f olmas\u0131 \u00f6nemli\u2019\n\nRus uzman, \u0130dlib\u2019deki tampon b\u00f6lgeyi muhafaza etmenin T\u00fcrkiye i\u00e7in \u00f6nemli oldu\u011funu s\u00f6yledi: ''Erdo\u011fan i\u00e7in tampon b\u00f6lgenin korunmas\u0131n\u0131 sa\u011flamak \u00f6nemliydi. \u00d6zellikle bu konuda anla\u015fmaya varmak i\u00e7in, s\u0131\u011f\u0131nmac\u0131lar\u0131n ve T\u00fcrkiye yanl\u0131s\u0131 olu\u015fumlar\u0131n kalabilecekleri bir yerin olmas\u0131 ve T\u00fcrkiye\u2019nin \u0130dlib\u2019in en az\u0131ndan bir k\u0131sm\u0131n\u0131 kontrol edebilmesi i\u00e7in geldi.\u201d\n\n\u2018Uzun s\u00fcreli ate\u015fkes T\u00fcrkiye, Rusya ve Suriye\u2019nin siyasi iradesine ba\u011fl\u0131\u2019\n\nMoskova\u2019da var\u0131lan anla\u015fmalar\u0131n uygulanmas\u0131 i\u00e7in hem T\u00fcrkiye\u2019nin hem de Rusya ve Suriye\u2019nin siyasi iradesinin b\u00fcy\u00fck \u00f6nemi olaca\u011f\u0131n\u0131 vurgulayan Surko, \u015f\u00f6yle konu\u015ftu:\n\n\u201cDurumun bu \u00e7\u00f6z\u00fcm\u00fc k\u0131sa ve belki de orta vadeye y\u00f6nelik. Moskova\u2019da, \u015eam\u2019da ve Ankara\u2019da siyasi irade g\u00f6sterilecek ve anla\u015fmaya ger\u00e7ekten de uyulacaksa yeterince uzun s\u00fcreli bir ate\u015fkes ve durumun \u015fu anda oldu\u011fu gibi kalmas\u0131n\u0131 bekleyebiliriz. Suriyelilerin T\u00fcrkiye ile askeri \u00e7at\u0131\u015fmaya ihtiya\u00e7lar\u0131 yok. Suriyeliler t\u00fcm maddelere titizlikle uyacak, \u00e7\u00fcnk\u00fc gerginli\u011fin devam etmesini istemezler.\u201d\n\n\u2018Radikallerin yok edilmesi i\u00e7in taraflar bir etkile\u015fim modeli bulabilecekler\u2019\n\n\u0130dlib\u2019deki radikal meyilli \u00f6rg\u00fctleri yok etme konusunun da \u00e7\u00f6z\u00fclebilece\u011fine dikkat \u00e7eken Surko \u015funlar\u0131 s\u00f6yledi:\n\n\u201cE\u011fer T\u00fcrkiye bu konuda i\u015fbirli\u011fi yaparsa, en radikallerin imha edilmesi m\u00fcmk\u00fcn. Zaten olan da buydu, fakat s\u00fcre\u00e7 \u00e7ok a\u011f\u0131r ilerliyordu. \u00d6zel kuvvetlerin faaliyetleriyle, nokta at\u0131\u015flarla bunlar\u0131n yap\u0131lmas\u0131 gayet m\u00fcmk\u00fcn ve ben, taraflar\u0131n bir etkile\u015fim modeli bulabileceklerine inan\u0131yorum. E\u011fer kararl\u0131 politika s\u00fcrd\u00fcr\u00fcl\u00fcr, kar\u015f\u0131l\u0131kl\u0131 anlay\u0131\u015f olursa bu \u00e7\u00f6z\u00fclebilecek bir konu. Her \u015fey, siyasi iradeye ve bir tak\u0131m tavizlere gitme niyetine bakar. \u00d6nemli bir husus, Rusya\u2019n\u0131n da bu konuda haz\u0131r olmas\u0131.\u201d",
    "keywords": [
        "t\u00fcrkiye",
        "rus",
        "bu",
        "uzun",
        "sa\u011flar",
        "surko",
        "rusya",
        "olmas\u0131",
        "i\u00e7in",
        "ve",
        "suriyenin",
        "bir",
        "uzman",
        "siyasi",
        "yok",
        "s\u00fcreli"
    ],
    "meta_keywords": [
        "Rusya-T\u00fcrkiye zirvesi",
        "Moskova'da \u0130dlib mutabakat\u0131",
        "Rusya'dan ate\u015fkes a\u00e7\u0131klamas\u0131",
        "\u0130dlib'de \u00e7at\u0131\u015fma"
    ],
    "publish_date": null,
    "summary": "Rusya Bilimler Akademisi Uluslararas\u0131 \u0130li\u015fkiler ve Ekonomi Enstit\u00fcs\u00fc (IMEMO RAN) k\u0131demli ara\u015ft\u0131rmac\u0131s\u0131, Rusya Uluslararas\u0131 \u0130li\u015fkiler Konseyi uzman\u0131 Nikolay Surko, Sputnik\u2019e demecinde Rusya Devlet Ba\u015fkan\u0131 Vladimir Putin ve T\u00fcrkiye Cumhurba\u015fkan\u0131 Recep Tayyip Erdo\u011fan\u2019\u0131n Moskova\u2019da ger\u00e7ekle\u015ftirdi\u011fi zirveden \u00e7\u0131kan sonu\u00e7lar\u0131 de\u011ferlendirdi.\n\u2018Tampon b\u00f6lgenin korunmu\u015f olmas\u0131 \u00f6nemli\u2019Rus uzman, \u0130dlib\u2019deki tampon b\u00f6lgeyi muhafaza etmenin T\u00fcrkiye i\u00e7in \u00f6nemli oldu\u011funu s\u00f6yledi: ''Erdo\u011fan i\u00e7in tampon b\u00f6lgenin korunmas\u0131n\u0131 sa\u011flamak \u00f6nemliydi.\n\u00d6zellikle bu konuda anla\u015fmaya varmak i\u00e7in, s\u0131\u011f\u0131nmac\u0131lar\u0131n ve T\u00fcrkiye yanl\u0131s\u0131 olu\u015fumlar\u0131n kalabilecekleri bir yerin olmas\u0131 ve T\u00fcrkiye\u2019nin \u0130dlib\u2019in en az\u0131ndan bir k\u0131sm\u0131n\u0131 kontrol edebilmesi i\u00e7in geldi.\u201d\u2018Uzun s\u00fcreli ate\u015fkes T\u00fcrkiye, Rusya ve Suriye\u2019nin siyasi iradesine ba\u011fl\u0131\u2019Moskova\u2019da var\u0131lan anla\u015fmalar\u0131n uygulanmas\u0131 i\u00e7in hem T\u00fcrkiye\u2019nin hem de Rusya ve Suriye\u2019nin siyasi iradesinin b\u00fcy\u00fck \u00f6nemi olaca\u011f\u0131n\u0131 vurgulayan Surko, \u015f\u00f6yle konu\u015ftu:\u201cDurumun bu \u00e7\u00f6z\u00fcm\u00fc k\u0131sa ve belki de orta vadeye y\u00f6nelik.\nMoskova\u2019da, \u015eam\u2019da ve Ankara\u2019da siyasi irade g\u00f6sterilecek ve anla\u015fmaya ger\u00e7ekten de uyulacaksa yeterince uzun s\u00fcreli bir ate\u015fkes ve durumun \u015fu anda oldu\u011fu gibi kalmas\u0131n\u0131 bekleyebiliriz.\nSuriyelilerin T\u00fcrkiye ile askeri \u00e7at\u0131\u015fmaya ihtiya\u00e7lar\u0131 yok.\nSuriyeliler t\u00fcm maddelere titizlikle uyacak, \u00e7\u00fcnk\u00fc gerginli\u011fin devam etmesini istemezler.\u201d\u2018Radikallerin yok edilmesi i\u00e7in taraflar bir etkile\u015fim modeli bulabilecekler\u2019\u0130dlib\u2019deki radikal meyilli \u00f6rg\u00fctleri yok etme konusunun da \u00e7\u00f6z\u00fclebilece\u011fine dikkat \u00e7eken Surko \u015funlar\u0131 s\u00f6yledi:\u201cE\u011fer T\u00fcrkiye bu konuda i\u015fbirli\u011fi yaparsa, en radikallerin imha edilmesi m\u00fcmk\u00fcn.\nZaten olan da buydu, fakat s\u00fcre\u00e7 \u00e7ok a\u011f\u0131r ilerliyordu.\n\u00d6zel kuvvetlerin faaliyetleriyle, nokta at\u0131\u015flarla bunlar\u0131n yap\u0131lmas\u0131 gayet m\u00fcmk\u00fcn ve ben, taraflar\u0131n bir etkile\u015fim modeli bulabileceklerine inan\u0131yorum.\nE\u011fer kararl\u0131 politika s\u00fcrd\u00fcr\u00fcl\u00fcr, kar\u015f\u0131l\u0131kl\u0131 anlay\u0131\u015f olursa bu \u00e7\u00f6z\u00fclebilecek bir konu.\nHer \u015fey, siyasi iradeye ve bir tak\u0131m tavizlere gitme niyetine bakar.\n\u00d6nemli bir husus, Rusya\u2019n\u0131n da bu konuda haz\u0131r olmas\u0131.\u201d",
    "article_html": "",
    "meta_description": "Rusya ve T\u00fcrkiye liderlerinin Moskova\u2019da ger\u00e7ekle\u015ftirdi\u011fi zirvenin sonu\u00e7lar\u0131n\u0131 de\u011ferlendiren Rus uzman Nikolay Surko, t\u00fcm askeri eylemlerin durdurulmas\u0131n\u0131n sa\u011fland\u0131\u011f\u0131...",
    "meta_lang": "tr"
}