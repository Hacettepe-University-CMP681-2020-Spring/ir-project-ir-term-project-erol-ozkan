{
    "article_id": "b5664b0a2efab38f66620846f8e2edfd.1590266070.0333505",
    "title": "Maduro: D\u00fcn bir grup paral\u0131 askerin Venez\u00fcella'ya s\u0131zma giri\u015fiminde as\u0131l hedef bendim",
    "authors": [],
    "canonical_link": "https://tr.sputniknews.com/guney_amerika/202005041041967858-maduro-dun-bir-grup-parali-askerin-venezuellaya-sizma-girisiminde-asil-hedef-bendim/",
    "url": "https://tr.sputniknews.com/guney_amerika/202005041041967858-maduro-dun-bir-grup-parali-askerin-venezuellaya-sizma-girisiminde-asil-hedef-bendim/",
    "top_img": "https://cdntr2.img.sputniknews.com/images/104169/73/1041697355.jpg",
    "meta_img": "https://cdntr2.img.sputniknews.com/images/104169/73/1041697355.jpg",
    "movies": [],
    "text": "Ba\u011flant\u0131s\u0131zlar Hareketi'nin video konferans y\u00f6ntemiyle d\u00fczenledi\u011fi liderler zirvesinde konu\u015fan Venez\u00fcella Devlet Ba\u015fkan\u0131 Nicolas Maduro, \"3 May\u0131s'ta ABD ile Kolombiya h\u00fck\u00fcmetlerinin finansman\u0131 ve deste\u011fiyle Kolombiya topraklar\u0131nda e\u011fitim alan paral\u0131 askerler ve ter\u00f6ristler, deniz yoluyla s\u0131zma giri\u015fiminde bulundu\" dedi.\n\n'ABD'li b\u00fcrokrat\u0131n kan\u0131tlar\u0131 ve tan\u0131k ifadeleri elimizde'\n\n\"Bu grubun Kolombiya topraklar\u0131nda haz\u0131rland\u0131\u011f\u0131na dair t\u00fcm kan\u0131tlara, tan\u0131k beyanlar\u0131na ve g\u00f6r\u00fcnt\u00fclere sahibiz\" diye ekleyen Maduro, \u015f\u00f6yle devam etti:\n\n\"Venez\u00fcella'ya sald\u0131rmalar\u0131 ve beni \u00f6ld\u00fcrmeleri i\u00e7in paral\u0131 asker ve ter\u00f6ristlerin e\u011fitilmesini \u00f6ng\u00f6ren ve Venez\u00fcella muhalefeti taraf\u0131ndan imzalanan s\u00f6zle\u015fmeleri d\u00fcn kamuoyuyla payla\u015fan ABD'li b\u00fcrokrat\u0131n kan\u0131tlar\u0131 ve tan\u0131k ifadeleri elimizde bulunuyor.\"\n\nKovid-19 pandemisi s\u0131ras\u0131nda suikast ve ter\u00f6r sald\u0131r\u0131s\u0131 giri\u015fiminde bulunuldu\u011funa dikkat \u00e7eken Maduro, 'as\u0131l hedefin Venez\u00fcella Devlet Ba\u015fkan\u0131'n\u0131 \u00f6ld\u00fcrmek' oldu\u011funu vurgulad\u0131.\n\nMaduro ayr\u0131ca s\u0131zma giri\u015fiminde bulunan ve 'Ramboculuk oynamakla' su\u00e7lad\u0131\u011f\u0131 askerlerden ikisinin g\u00f6r\u00fcnt\u00fclerini de payla\u015ft\u0131.\n\nMaduro, askerlerin ABD Ba\u015fkan\u0131 Donald Trump'\u0131n g\u00fcvenlik ekibinde yer ald\u0131\u011f\u0131n\u0131 ve Florida merkezli g\u00fcvenlik \u015firketi Silvercorp'ta g\u00f6rev yapt\u0131\u011f\u0131n\u0131 savundu.\n\nRT @madeleintlSUR: President @NicolasMaduro also presented this photo of the two Americans hours before they were captured. He showed the credentials as security members of @realDonaldTrump and coaches of the mercenary Silvercop company pic.twitter.com/E1dKFIRV1X \u2014 Nicol\u00e1s Maduro (@maduro_en) May 5, 2020\n\nDomuzlar K\u00f6rfezi istilas\u0131 giri\u015fimi gibi\n\nD\u00fcn \u0130\u00e7i\u015fleri Bakan\u0131 Nestor Reverol, bir grup paral\u0131 askerin ba\u015fkent Caracas\u2019\u0131n kuzeyindeki La Guaira liman\u0131ndan \u00fclkeye girmeye \u00e7al\u0131\u015f\u0131rken tespit edildi\u011fini a\u00e7\u0131klam\u0131\u015ft\u0131. Reverol, \u2018yeni bir darbe giri\u015fimi i\u00e7in yap\u0131lan haz\u0131rl\u0131klar\u0131n par\u00e7as\u0131yd\u0131\u2019 yorumunu yapm\u0131\u015ft\u0131.\n\nMaduro, ge\u00e7en ayki a\u00e7\u0131klamalar\u0131nda, ABD ile Kolombiya\u2019n\u0131n 'Venez\u00fcella'ya y\u00f6nelik komplo planlar\u0131 kurdu\u011funu' dile getirmi\u015fti.",
    "keywords": [
        "s\u0131zma",
        "grup",
        "tan\u0131k",
        "kolombiya",
        "d\u00fcn",
        "hedef",
        "bendim",
        "venez\u00fcellaya",
        "giri\u015fiminde",
        "topraklar\u0131nda",
        "ve",
        "bir",
        "venez\u00fcella",
        "abd",
        "maduro",
        "paral\u0131"
    ],
    "meta_keywords": [
        ""
    ],
    "publish_date": null,
    "summary": "Ba\u011flant\u0131s\u0131zlar Hareketi'nin video konferans y\u00f6ntemiyle d\u00fczenledi\u011fi liderler zirvesinde konu\u015fan Venez\u00fcella Devlet Ba\u015fkan\u0131 Nicolas Maduro, \"3 May\u0131s'ta ABD ile Kolombiya h\u00fck\u00fcmetlerinin finansman\u0131 ve deste\u011fiyle Kolombiya topraklar\u0131nda e\u011fitim alan paral\u0131 askerler ve ter\u00f6ristler, deniz yoluyla s\u0131zma giri\u015fiminde bulundu\" dedi.\n'ABD'li b\u00fcrokrat\u0131n kan\u0131tlar\u0131 ve tan\u0131k ifadeleri elimizde'\"Bu grubun Kolombiya topraklar\u0131nda haz\u0131rland\u0131\u011f\u0131na dair t\u00fcm kan\u0131tlara, tan\u0131k beyanlar\u0131na ve g\u00f6r\u00fcnt\u00fclere sahibiz\" diye ekleyen Maduro, \u015f\u00f6yle devam etti:\"Venez\u00fcella'ya sald\u0131rmalar\u0131 ve beni \u00f6ld\u00fcrmeleri i\u00e7in paral\u0131 asker ve ter\u00f6ristlerin e\u011fitilmesini \u00f6ng\u00f6ren ve Venez\u00fcella muhalefeti taraf\u0131ndan imzalanan s\u00f6zle\u015fmeleri d\u00fcn kamuoyuyla payla\u015fan ABD'li b\u00fcrokrat\u0131n kan\u0131tlar\u0131 ve tan\u0131k ifadeleri elimizde bulunuyor.\"\nKovid-19 pandemisi s\u0131ras\u0131nda suikast ve ter\u00f6r sald\u0131r\u0131s\u0131 giri\u015fiminde bulunuldu\u011funa dikkat \u00e7eken Maduro, 'as\u0131l hedefin Venez\u00fcella Devlet Ba\u015fkan\u0131'n\u0131 \u00f6ld\u00fcrmek' oldu\u011funu vurgulad\u0131.\nMaduro ayr\u0131ca s\u0131zma giri\u015fiminde bulunan ve 'Ramboculuk oynamakla' su\u00e7lad\u0131\u011f\u0131 askerlerden ikisinin g\u00f6r\u00fcnt\u00fclerini de payla\u015ft\u0131.\nMaduro, askerlerin ABD Ba\u015fkan\u0131 Donald Trump'\u0131n g\u00fcvenlik ekibinde yer ald\u0131\u011f\u0131n\u0131 ve Florida merkezli g\u00fcvenlik \u015firketi Silvercorp'ta g\u00f6rev yapt\u0131\u011f\u0131n\u0131 savundu.\nRT @madeleintlSUR: President @NicolasMaduro also presented this photo of the two Americans hours before they were captured.\nHe showed the credentials as security members of @realDonaldTrump and coaches of the mercenary Silvercop company pic.twitter.com/E1dKFIRV1X \u2014 Nicol\u00e1s Maduro (@maduro_en) May 5, 2020Domuzlar K\u00f6rfezi istilas\u0131 giri\u015fimi gibiD\u00fcn \u0130\u00e7i\u015fleri Bakan\u0131 Nestor Reverol, bir grup paral\u0131 askerin ba\u015fkent Caracas\u2019\u0131n kuzeyindeki La Guaira liman\u0131ndan \u00fclkeye girmeye \u00e7al\u0131\u015f\u0131rken tespit edildi\u011fini a\u00e7\u0131klam\u0131\u015ft\u0131.\nReverol, \u2018yeni bir darbe giri\u015fimi i\u00e7in yap\u0131lan haz\u0131rl\u0131klar\u0131n par\u00e7as\u0131yd\u0131\u2019 yorumunu yapm\u0131\u015ft\u0131.\nMaduro, ge\u00e7en ayki a\u00e7\u0131klamalar\u0131nda, ABD ile Kolombiya\u2019n\u0131n 'Venez\u00fcella'ya y\u00f6nelik komplo planlar\u0131 kurdu\u011funu' dile getirmi\u015fti.",
    "article_html": "",
    "meta_description": "Trump y\u00f6netiminin hedefindeki Venez\u00fcella Devlet Ba\u015fkan\u0131, d\u00fcn ba\u015fkent Caracas\u2019\u0131n kuzeyindeki La Guaira liman\u0131ndan \u00fclkeye s\u0131zmaya \u00e7al\u0131\u015f\u0131rken yakalanan a\u011f\u0131r silahl\u0131 paral\u0131...",
    "meta_lang": "tr"
}