{
    "article_id": "b8528a7f98a313dab8ea6726f1f4c8bd.1590265887.410437",
    "title": "Akar: Bir yandan koronavir\u00fcs di\u011fer yandan vatan\u0131m\u0131za y\u00f6nelen her t\u00fcrl\u00fc tehlike ile m\u00fccadelemizi s\u00fcrd\u00fcr\u00fcyoruz",
    "authors": [],
    "canonical_link": "https://tr.sputniknews.com/turkiye/202005231042103674-akar-bir-yandan-koronavirus-diger-yandan-vatanimiza-yonelen-her-turlu-tehlike-ile-mucadelemizi/",
    "url": "https://tr.sputniknews.com/turkiye/202005231042103674-akar-bir-yandan-koronavirus-diger-yandan-vatanimiza-yonelen-her-turlu-tehlike-ile-mucadelemizi/",
    "top_img": "https://cdntr1.img.sputniknews.com/images/104151/52/1041515262.jpg",
    "meta_img": "https://cdntr1.img.sputniknews.com/images/104151/52/1041515262.jpg",
    "movies": [],
    "text": "Milli Savunma Bakan\u0131 Hulusi Akar, yeni tip koronavir\u00fcs salg\u0131n\u0131n\u0131n yan\u0131 s\u0131ra vatan topraklar\u0131 ile milletin huzur ve g\u00fcvenli\u011fine y\u00f6nelen her t\u00fcrl\u00fc tehdit ve tehlikeye kar\u015f\u0131 m\u00fccadelenin kararl\u0131l\u0131kla s\u00fcrd\u00fc\u011f\u00fcn\u00fc bildirdi.\n\nMilli Savunma Bakan\u0131 Hulusi Akar, Ramazan Bayram\u0131 dolay\u0131s\u0131yla yay\u0131mlad\u0131\u011f\u0131 mesajda, birli\u011fin, beraberli\u011fin, dostluk ve karde\u015fli\u011fin daha da g\u00fc\u00e7lendi\u011fi, huzur, bar\u0131\u015f ve sevgi ortam\u0131n\u0131n peki\u015fti\u011fi bir bayram\u0131 daha kutlaman\u0131n mutlulu\u011funu ya\u015fad\u0131klar\u0131n\u0131 belirtti.\n\nYeni tip koronavir\u00fcs (Kovid-19) ile m\u00fccadele kapsam\u0131ndaki s\u0131n\u0131rland\u0131rmalar nedeniyle bu bayram\u0131n buruk ge\u00e7ti\u011fini aktaran Akar, Cumhurba\u015fkan\u0131 Recep Tayyip Erdo\u011fan'\u0131n liderli\u011finde b\u00fct\u00fcn bakanl\u0131klar, kurum ve kurulu\u015flarla birlik, beraberlik ve koordinasyon i\u00e7erisinde salg\u0131nla m\u00fccadelede \u00f6nemli ba\u015far\u0131lar elde edildi\u011fini kaydetti.\n\nAkar, Bakanl\u0131k taraf\u0131ndan hayata ge\u00e7irilen bireysel ve kurumsal \u00f6nleyici, koruyucu tedbirler sayesinde ba\u015fta operasyon b\u00f6lgesi olmak \u00fczere t\u00fcm birlik ve kurumlardaki faaliyetlerin salg\u0131ndan etkilenmeden, hi\u00e7bir aksakl\u0131\u011fa meydan verilmeden planland\u0131\u011f\u0131 \u015fekilde ba\u015far\u0131yla devam etti\u011fini bildirdi.\n\nMilli Savunma Bakanl\u0131\u011f\u0131n\u0131n sa\u011fl\u0131k malzemeleri \u00fcreterek salg\u0131nla m\u00fccadeleye katk\u0131 sa\u011flad\u0131\u011f\u0131n\u0131 aktaran Akar, bu deste\u011fin s\u00fcrece\u011fine i\u015faret etti.\n\n'Kahraman silah ve mesai arkada\u015flar\u0131m\u0131n aln\u0131ndan \u00f6p\u00fcyorum'\n\nBakan Akar, mesaj\u0131nda \u015funlar\u0131 kaydetti:\n\n\"Bir yandan koronavir\u00fcs salg\u0131n\u0131 ile m\u00fccadele ederken di\u011fer taraftan da vatan topraklar\u0131m\u0131za, mavi vatan\u0131m\u0131za, semalar\u0131m\u0131za, asil milletimizin huzur ve g\u00fcvenli\u011fine y\u00f6nelen her t\u00fcrl\u00fc tehdit ve tehlikeye kar\u015f\u0131 m\u00fccadelemizi de azim ve kararl\u0131l\u0131kla s\u00fcrd\u00fcrmekteyiz. Bu vesileyle \u015fu anda karada, denizde ve havada, yurt i\u00e7inde ve s\u0131n\u0131r \u00f6tesinde, zorlu hava ve arazi \u015fartlar\u0131nda g\u00f6revlerini b\u00fcy\u00fck bir kahramanl\u0131k ve fedakarl\u0131kla y\u00fcr\u00fcten kahraman silah ve mesai arkada\u015flar\u0131m\u0131n her birini al\u0131nlar\u0131nda \u00f6p\u00fcyor, kendilerine sa\u011fl\u0131k ve esenlik i\u00e7inde, kazas\u0131z, belas\u0131z, hay\u0131rl\u0131, ba\u015far\u0131l\u0131 g\u00f6revler diliyorum.\"\n\nGazi Mustafa Kemal Atat\u00fcrk ve silah arkada\u015flar\u0131 ba\u015fta olmak \u00fczere hayat\u0131n\u0131 kaybeden askerleri, ya\u015fam\u0131n\u0131 yitiren gazileri, Milli Savunma Bakanl\u0131\u011f\u0131 mensuplar\u0131n\u0131 rahmet ve minnetle yad etti\u011fini belirten Akar, hayatta olan gazilere sayg\u0131 ve \u015f\u00fckranlar\u0131n\u0131 sundu\u011funu vurgulad\u0131.\n\nAkar, \"T\u00fcm mensuplar\u0131m\u0131z\u0131n, emeklilerimizin, kahraman gazilerimizin ve ailelerinin, aziz \u015fehitlerimizin de\u011ferli aile bireylerinin yan\u0131 s\u0131ra \u00f6zellikle bu bayram g\u00fcn\u00fcnde aile ve sevdiklerinden uzakta b\u00fcy\u00fck fedakarl\u0131klarla g\u00f6revlerini ifa eden kahraman silah ve mesai arkada\u015flar\u0131m\u0131n Ramazan Bayram\u0131'n\u0131 en i\u00e7ten duygularla kutluyorum\" ifadesini kulland\u0131.\n\nKovid-19 nedeniyle vefat edenlere Allah'tan rahmet dileyen Akar, hastalara acil \u015fifa temennisinde bulundu.",
    "keywords": [
        "vatan\u0131m\u0131za",
        "bu",
        "akar",
        "tehlike",
        "s\u00fcrd\u00fcr\u00fcyoruz",
        "koronavir\u00fcs",
        "t\u00fcrl\u00fc",
        "y\u00f6nelen",
        "savunma",
        "di\u011fer",
        "mesai",
        "ve",
        "m\u00fccadelemizi",
        "ile",
        "silah",
        "huzur",
        "yandan",
        "kahraman"
    ],
    "meta_keywords": [
        "koronavir\u00fcs belirtileri",
        "koronavir\u00fcs \u00f6nlemleri",
        "koronavir\u00fcs tedavisi",
        "Bilim Kurulu \u00fcyeleri",
        "soka\u011fa \u00e7\u0131kma yasa\u011f\u0131",
        "koronavir\u00fcs vakalar\u0131",
        "koronavir\u00fcs haritas\u0131",
        "koronavir\u00fcs a\u015f\u0131s\u0131"
    ],
    "publish_date": null,
    "summary": "Milli Savunma Bakan\u0131 Hulusi Akar, yeni tip koronavir\u00fcs salg\u0131n\u0131n\u0131n yan\u0131 s\u0131ra vatan topraklar\u0131 ile milletin huzur ve g\u00fcvenli\u011fine y\u00f6nelen her t\u00fcrl\u00fc tehdit ve tehlikeye kar\u015f\u0131 m\u00fccadelenin kararl\u0131l\u0131kla s\u00fcrd\u00fc\u011f\u00fcn\u00fc bildirdi.\nMilli Savunma Bakan\u0131 Hulusi Akar, Ramazan Bayram\u0131 dolay\u0131s\u0131yla yay\u0131mlad\u0131\u011f\u0131 mesajda, birli\u011fin, beraberli\u011fin, dostluk ve karde\u015fli\u011fin daha da g\u00fc\u00e7lendi\u011fi, huzur, bar\u0131\u015f ve sevgi ortam\u0131n\u0131n peki\u015fti\u011fi bir bayram\u0131 daha kutlaman\u0131n mutlulu\u011funu ya\u015fad\u0131klar\u0131n\u0131 belirtti.\nYeni tip koronavir\u00fcs (Kovid-19) ile m\u00fccadele kapsam\u0131ndaki s\u0131n\u0131rland\u0131rmalar nedeniyle bu bayram\u0131n buruk ge\u00e7ti\u011fini aktaran Akar, Cumhurba\u015fkan\u0131 Recep Tayyip Erdo\u011fan'\u0131n liderli\u011finde b\u00fct\u00fcn bakanl\u0131klar, kurum ve kurulu\u015flarla birlik, beraberlik ve koordinasyon i\u00e7erisinde salg\u0131nla m\u00fccadelede \u00f6nemli ba\u015far\u0131lar elde edildi\u011fini kaydetti.\nAkar, Bakanl\u0131k taraf\u0131ndan hayata ge\u00e7irilen bireysel ve kurumsal \u00f6nleyici, koruyucu tedbirler sayesinde ba\u015fta operasyon b\u00f6lgesi olmak \u00fczere t\u00fcm birlik ve kurumlardaki faaliyetlerin salg\u0131ndan etkilenmeden, hi\u00e7bir aksakl\u0131\u011fa meydan verilmeden planland\u0131\u011f\u0131 \u015fekilde ba\u015far\u0131yla devam etti\u011fini bildirdi.\nMilli Savunma Bakanl\u0131\u011f\u0131n\u0131n sa\u011fl\u0131k malzemeleri \u00fcreterek salg\u0131nla m\u00fccadeleye katk\u0131 sa\u011flad\u0131\u011f\u0131n\u0131 aktaran Akar, bu deste\u011fin s\u00fcrece\u011fine i\u015faret etti.\n'Kahraman silah ve mesai arkada\u015flar\u0131m\u0131n aln\u0131ndan \u00f6p\u00fcyorum'Bakan Akar, mesaj\u0131nda \u015funlar\u0131 kaydetti:\"Bir yandan koronavir\u00fcs salg\u0131n\u0131 ile m\u00fccadele ederken di\u011fer taraftan da vatan topraklar\u0131m\u0131za, mavi vatan\u0131m\u0131za, semalar\u0131m\u0131za, asil milletimizin huzur ve g\u00fcvenli\u011fine y\u00f6nelen her t\u00fcrl\u00fc tehdit ve tehlikeye kar\u015f\u0131 m\u00fccadelemizi de azim ve kararl\u0131l\u0131kla s\u00fcrd\u00fcrmekteyiz.\nBu vesileyle \u015fu anda karada, denizde ve havada, yurt i\u00e7inde ve s\u0131n\u0131r \u00f6tesinde, zorlu hava ve arazi \u015fartlar\u0131nda g\u00f6revlerini b\u00fcy\u00fck bir kahramanl\u0131k ve fedakarl\u0131kla y\u00fcr\u00fcten kahraman silah ve mesai arkada\u015flar\u0131m\u0131n her birini al\u0131nlar\u0131nda \u00f6p\u00fcyor, kendilerine sa\u011fl\u0131k ve esenlik i\u00e7inde, kazas\u0131z, belas\u0131z, hay\u0131rl\u0131, ba\u015far\u0131l\u0131 g\u00f6revler diliyorum.\"\nGazi Mustafa Kemal Atat\u00fcrk ve silah arkada\u015flar\u0131 ba\u015fta olmak \u00fczere hayat\u0131n\u0131 kaybeden askerleri, ya\u015fam\u0131n\u0131 yitiren gazileri, Milli Savunma Bakanl\u0131\u011f\u0131 mensuplar\u0131n\u0131 rahmet ve minnetle yad etti\u011fini belirten Akar, hayatta olan gazilere sayg\u0131 ve \u015f\u00fckranlar\u0131n\u0131 sundu\u011funu vurgulad\u0131.\nAkar, \"T\u00fcm mensuplar\u0131m\u0131z\u0131n, emeklilerimizin, kahraman gazilerimizin ve ailelerinin, aziz \u015fehitlerimizin de\u011ferli aile bireylerinin yan\u0131 s\u0131ra \u00f6zellikle bu bayram g\u00fcn\u00fcnde aile ve sevdiklerinden uzakta b\u00fcy\u00fck fedakarl\u0131klarla g\u00f6revlerini ifa eden kahraman silah ve mesai arkada\u015flar\u0131m\u0131n Ramazan Bayram\u0131'n\u0131 en i\u00e7ten duygularla kutluyorum\" ifadesini kulland\u0131.\nKovid-19 nedeniyle vefat edenlere Allah'tan rahmet dileyen Akar, hastalara acil \u015fifa temennisinde bulundu.",
    "article_html": "",
    "meta_description": "Milli Savunma Bakan\u0131 Hulusi Akar, yeni tip koronavir\u00fcs salg\u0131n\u0131n\u0131n yan\u0131 s\u0131ra vatan topraklar\u0131 ile milletin huzur ve g\u00fcvenli\u011fine y\u00f6nelen her t\u00fcrl\u00fc tehdit ve tehlikeye...",
    "meta_lang": "tr"
}