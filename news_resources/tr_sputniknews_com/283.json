{
    "article_id": "0f5c444bc1480015237185729c30cb23.1590265938.7260952",
    "title": "BM Genel Sekreteri Guterres'ten Libya'da \u00e7at\u0131\u015fan taraflara diyalog \u00e7a\u011fr\u0131s\u0131",
    "authors": [],
    "canonical_link": "https://tr.sputniknews.com/afrika/202005121042020752-bm-genel-sekreteri-guterresten-libyada-catisan-taraflara-diyalog-cagrisi/",
    "url": "https://tr.sputniknews.com/afrika/202005121042020752-bm-genel-sekreteri-guterresten-libyada-catisan-taraflara-diyalog-cagrisi/",
    "top_img": "https://cdntr2.img.sputniknews.com/images/104100/22/1041002263.jpg",
    "meta_img": "https://cdntr2.img.sputniknews.com/images/104100/22/1041002263.jpg",
    "movies": [],
    "text": "Birle\u015fmi\u015f Milletler (BM) Genel Sekreter S\u00f6zc\u00fcs\u00fc St\u00e9phane Dujarric, bug\u00fcnk\u00fc bas\u0131n brifinginde, Libya\u2019daki sivil yerle\u015fimlere y\u00f6nelik sald\u0131r\u0131lar\u0131 sert \u015fekilde k\u0131nad\u0131.\n\nDujarric, \"Ge\u00e7en per\u015fembe g\u00fcn\u00fc, gelen haberlere g\u00f6re, Trablus\u2019ta sivil b\u00f6lgeye y\u00f6nelik d\u00fczenlenen sald\u0131r\u0131da 2 sivil \u00f6ld\u00fcr\u00fcld\u00fc, 3 sivil de yaraland\u0131. Genel Sekreter ayr\u0131ca 9 May\u0131s\u2019ta Mitiga Uluslararas\u0131 Havaliman\u0131'na yap\u0131lan sald\u0131r\u0131y\u0131 da k\u0131n\u0131yor\" diye konu\u015ftu.\n\nBM Libya Misyonu'nun Ramazan ate\u015fkesi \u00e7a\u011fr\u0131s\u0131nda bulundu\u011funu hat\u0131rlatan Dujarric, \"BM Genel Sekreteri, durumu hafifletmek i\u00e7in derhal t\u00fcm askeri operasyonlara son verilmesi \u00e7a\u011fr\u0131s\u0131nda bulundu. Guterres, Libya\u2019daki \u00e7at\u0131\u015fman\u0131n askeri \u00e7\u00f6z\u00fcm\u00fcn\u00fcn olmad\u0131\u011f\u0131n\u0131 kaydediyor ve t\u00fcm taraflar\u0131, siyasi \u00e7\u00f6z\u00fcme ula\u015f\u0131lmas\u0131 amac\u0131yla derhal diyalog ba\u015flatmaya \u00e7a\u011f\u0131r\u0131yor\" ifadelerini kulland\u0131.\n\nLibya\u2019daki BM misyonunun t\u00fcm ihlalleri belgelendirmeye devam edece\u011fi ve bu verileri BM G\u00fcvenlik Konseyi Yapt\u0131r\u0131m Komitesi\u2019nin ilgili uzman grubuna ve Uluslararas\u0131 Ceza Mahkemesi\u2019ne y\u00f6nlendirece\u011fi kaydedildi.",
    "keywords": [
        "\u00e7a\u011fr\u0131s\u0131nda",
        "diyalog",
        "\u00e7a\u011fr\u0131s\u0131",
        "y\u00f6nelik",
        "misyonunun",
        "\u00e7at\u0131\u015fan",
        "bm",
        "sivil",
        "t\u00fcm",
        "sekreteri",
        "ve",
        "sekreter",
        "libyada",
        "taraflara",
        "uluslararas\u0131",
        "genel",
        "guterresten"
    ],
    "meta_keywords": [
        "BM Genel Sekreteri Antonio Guterres",
        "Libya'da sava\u015f",
        "ate\u015fkes",
        "siyasi \u00e7\u00f6z\u00fcm \u00e7a\u011fr\u0131s\u0131"
    ],
    "publish_date": null,
    "summary": "Birle\u015fmi\u015f Milletler (BM) Genel Sekreter S\u00f6zc\u00fcs\u00fc St\u00e9phane Dujarric, bug\u00fcnk\u00fc bas\u0131n brifinginde, Libya\u2019daki sivil yerle\u015fimlere y\u00f6nelik sald\u0131r\u0131lar\u0131 sert \u015fekilde k\u0131nad\u0131.\nDujarric, \"Ge\u00e7en per\u015fembe g\u00fcn\u00fc, gelen haberlere g\u00f6re, Trablus\u2019ta sivil b\u00f6lgeye y\u00f6nelik d\u00fczenlenen sald\u0131r\u0131da 2 sivil \u00f6ld\u00fcr\u00fcld\u00fc, 3 sivil de yaraland\u0131.\nGenel Sekreter ayr\u0131ca 9 May\u0131s\u2019ta Mitiga Uluslararas\u0131 Havaliman\u0131'na yap\u0131lan sald\u0131r\u0131y\u0131 da k\u0131n\u0131yor\" diye konu\u015ftu.\nBM Libya Misyonu'nun Ramazan ate\u015fkesi \u00e7a\u011fr\u0131s\u0131nda bulundu\u011funu hat\u0131rlatan Dujarric, \"BM Genel Sekreteri, durumu hafifletmek i\u00e7in derhal t\u00fcm askeri operasyonlara son verilmesi \u00e7a\u011fr\u0131s\u0131nda bulundu.\nGuterres, Libya\u2019daki \u00e7at\u0131\u015fman\u0131n askeri \u00e7\u00f6z\u00fcm\u00fcn\u00fcn olmad\u0131\u011f\u0131n\u0131 kaydediyor ve t\u00fcm taraflar\u0131, siyasi \u00e7\u00f6z\u00fcme ula\u015f\u0131lmas\u0131 amac\u0131yla derhal diyalog ba\u015flatmaya \u00e7a\u011f\u0131r\u0131yor\" ifadelerini kulland\u0131.\nLibya\u2019daki BM misyonunun t\u00fcm ihlalleri belgelendirmeye devam edece\u011fi ve bu verileri BM G\u00fcvenlik Konseyi Yapt\u0131r\u0131m Komitesi\u2019nin ilgili uzman grubuna ve Uluslararas\u0131 Ceza Mahkemesi\u2019ne y\u00f6nlendirece\u011fi kaydedildi.",
    "article_html": "",
    "meta_description": "BM Genel Sekreteri Antonio Guterres\u2019in, Libya\u2019da \u00e7at\u0131\u015fan taraflara siyasi \u00e7\u00f6z\u00fcm i\u00e7in derhal diyalo\u011fa ba\u015flama \u00e7a\u011fr\u0131s\u0131nda bulundu\u011fu bildirildi.",
    "meta_lang": "tr"
}