{
    "article_id": "d5eb3c0c8bf08e2d75cce6204e8784fc.1590265858.5617905",
    "title": "Putin: Ordu ve donanmam\u0131z\u0131 lazer ve hipersonik silahlarla donataca\u011f\u0131z",
    "authors": [],
    "canonical_link": "https://tr.sputniknews.com/rusya/202002231041460476-putin-ordu-ve-donanmamizi-lazer-ve-hipersonik-silahlarla-donatacagiz/",
    "url": "https://tr.sputniknews.com/rusya/202002231041460476-putin-ordu-ve-donanmamizi-lazer-ve-hipersonik-silahlarla-donatacagiz/",
    "top_img": "https://cdntr1.img.sputniknews.com/images/104146/04/1041460444.jpg",
    "meta_img": "https://cdntr1.img.sputniknews.com/images/104146/04/1041460444.jpg",
    "movies": [],
    "text": "Rusya Devlet Ba\u015fkan\u0131 Vladimir Putin, Rus ordusunun modern silahlar ve te\u00e7hizatlar ile donat\u0131lacak \u015fekilde modernizasyonuna devam edildi\u011fini belirtti.\n\nRusya\u2019da her y\u0131l 23 \u015eubat\u2019ta kutlanan \u2018Vatan Savunucular\u0131 G\u00fcn\u00fc\u2019 dolay\u0131s\u0131yla d\u00fczenlenen kutlama konserinde konu\u015fan Putin, Rus ordusunun modern silahlar ve te\u00e7hizatlar ile donat\u0131lacak \u015fekilde modernizasyonuna devam edildi\u011fini ifade etti.\n\nRus y\u00f6netiminin bundan b\u00f6yle de stratejik kuvvetlerin potansiyelini geli\u015ftirmeyi, lazer, hipersonik ve \u2018hassas\u2019 silahlar dahil yeni silahlar\u0131 ordunun t\u00fcm birimlerine sevk etmeyi planlad\u0131\u011f\u0131na dikkat \u00e7eken Putin, Rus silah t\u00fcrlerinin bir\u00e7o\u011funun d\u00fcnyada benzeri olmad\u0131\u011f\u0131n\u0131 vurgulad\u0131.\n\nRus lider, \u201cAyn\u0131 zamanda gelecek vaat eden ve asl\u0131nda \u2018gelece\u011fin silah\u0131\u2019 olan baz\u0131 t\u00fcrlerde test a\u015famas\u0131ndan muharebe n\u00f6betine, s\u00fcrekli alarm moduna ge\u00e7i\u015fi sa\u011flad\u0131k\u201d diye konu\u015ftu.\n\nPutin\u2019e g\u00f6re t\u00fcm bu silahlar Rusya\u2019n\u0131n uzun vadeli g\u00fcvenli\u011fini sa\u011fl\u0131yor.\n\n\u2018Askerlerimiz Suriye\u2019deki ter\u00f6ristleri ba\u015far\u0131yla yok etti\u2019\n\nSuriye\u2019de g\u00f6rev yapan Rus askerlerin iyi donan\u0131ml\u0131 ter\u00f6rist gruplar\u0131 yok etti\u011fini hat\u0131rlatan Putin, Rus ordusunun uzak s\u0131n\u0131rlarda Rusya'ya y\u00f6nelik b\u00fcy\u00fck tehditleri \u00f6nledi\u011fini vurgulad\u0131.\n\nRus askerlerin Suriye\u2019deki operasyon s\u0131ras\u0131nda \u00fcst d\u00fczey profesyonelliklerini ve sava\u015fma kabiliyetlerini kan\u0131tlad\u0131klar\u0131n\u0131n alt\u0131n\u0131 \u00e7izen Putin, \u201cBug\u00fcn Rusya'n\u0131n g\u00fcvenli\u011fi emin ellerde, subaylar\u0131m\u0131z ve askerlerimiz azimle, s\u00fcrekli ve yeni bir d\u00fczeyde askeri e\u011fitim veriyor, stratejik tatbikatlar ve e\u011fitimlerle askeri becerilerini geli\u015ftiriyor\u201d dedi ve\n\nRus lider, g\u00f6revlerini lay\u0131k\u0131yla yerine getirdikleri i\u00e7in askerlere te\u015fekk\u00fcr etti.\n\nVatan Savunucular\u0131 G\u00fcn\u00fc\n\nRusya'da 1917'de ger\u00e7ekle\u015fen Ekim Devrimi'nin ard\u0131ndan 28 Ocak 1918'de Halk Komiserleri Konseyi (Sovnarkom) K\u0131z\u0131l Ordu'nun kurulmas\u0131na y\u00f6nelik bir kararname imzalam\u0131\u015ft\u0131. 22 \u015eubat'ta Sovnarkom'un \u00fclkenin tehlikede oldu\u011funu duyurmas\u0131n\u0131n ard\u0131ndan, 23 \u015eubat'ta da Moskova, St. Petersburg ve bir\u00e7ok kentten g\u00f6n\u00fcll\u00fcler asker olarak K\u0131z\u0131l Ordu'ya girmi\u015fti. Vatan Savunucular\u0131 G\u00fcn\u00fc ise ilk kez 1922'de K\u0131z\u0131l Ordu ve K\u0131z\u0131l Donanma'n\u0131n ilk olu\u015fumunun 4. y\u0131ld\u00f6n\u00fcm\u00fc vesilesiyle kutland\u0131.",
    "keywords": [
        "lazer",
        "rus",
        "hipersonik",
        "donataca\u011f\u0131z",
        "savunucular\u0131",
        "ordusunun",
        "y\u00f6nelik",
        "donanmam\u0131z\u0131",
        "\u015fubatta",
        "silahlar",
        "ve",
        "putin",
        "ordu",
        "\u015fekilde",
        "k\u0131z\u0131l",
        "silahlarla"
    ],
    "meta_keywords": [
        ""
    ],
    "publish_date": null,
    "summary": "Rusya Devlet Ba\u015fkan\u0131 Vladimir Putin, Rus ordusunun modern silahlar ve te\u00e7hizatlar ile donat\u0131lacak \u015fekilde modernizasyonuna devam edildi\u011fini belirtti.\nRusya\u2019da her y\u0131l 23 \u015eubat\u2019ta kutlanan \u2018Vatan Savunucular\u0131 G\u00fcn\u00fc\u2019 dolay\u0131s\u0131yla d\u00fczenlenen kutlama konserinde konu\u015fan Putin, Rus ordusunun modern silahlar ve te\u00e7hizatlar ile donat\u0131lacak \u015fekilde modernizasyonuna devam edildi\u011fini ifade etti.\nRus y\u00f6netiminin bundan b\u00f6yle de stratejik kuvvetlerin potansiyelini geli\u015ftirmeyi, lazer, hipersonik ve \u2018hassas\u2019 silahlar dahil yeni silahlar\u0131 ordunun t\u00fcm birimlerine sevk etmeyi planlad\u0131\u011f\u0131na dikkat \u00e7eken Putin, Rus silah t\u00fcrlerinin bir\u00e7o\u011funun d\u00fcnyada benzeri olmad\u0131\u011f\u0131n\u0131 vurgulad\u0131.\nRus lider, \u201cAyn\u0131 zamanda gelecek vaat eden ve asl\u0131nda \u2018gelece\u011fin silah\u0131\u2019 olan baz\u0131 t\u00fcrlerde test a\u015famas\u0131ndan muharebe n\u00f6betine, s\u00fcrekli alarm moduna ge\u00e7i\u015fi sa\u011flad\u0131k\u201d diye konu\u015ftu.\nPutin\u2019e g\u00f6re t\u00fcm bu silahlar Rusya\u2019n\u0131n uzun vadeli g\u00fcvenli\u011fini sa\u011fl\u0131yor.\n\u2018Askerlerimiz Suriye\u2019deki ter\u00f6ristleri ba\u015far\u0131yla yok etti\u2019Suriye\u2019de g\u00f6rev yapan Rus askerlerin iyi donan\u0131ml\u0131 ter\u00f6rist gruplar\u0131 yok etti\u011fini hat\u0131rlatan Putin, Rus ordusunun uzak s\u0131n\u0131rlarda Rusya'ya y\u00f6nelik b\u00fcy\u00fck tehditleri \u00f6nledi\u011fini vurgulad\u0131.\nRus askerlerin Suriye\u2019deki operasyon s\u0131ras\u0131nda \u00fcst d\u00fczey profesyonelliklerini ve sava\u015fma kabiliyetlerini kan\u0131tlad\u0131klar\u0131n\u0131n alt\u0131n\u0131 \u00e7izen Putin, \u201cBug\u00fcn Rusya'n\u0131n g\u00fcvenli\u011fi emin ellerde, subaylar\u0131m\u0131z ve askerlerimiz azimle, s\u00fcrekli ve yeni bir d\u00fczeyde askeri e\u011fitim veriyor, stratejik tatbikatlar ve e\u011fitimlerle askeri becerilerini geli\u015ftiriyor\u201d dedi veRus lider, g\u00f6revlerini lay\u0131k\u0131yla yerine getirdikleri i\u00e7in askerlere te\u015fekk\u00fcr etti.\nVatan Savunucular\u0131 G\u00fcn\u00fcRusya'da 1917'de ger\u00e7ekle\u015fen Ekim Devrimi'nin ard\u0131ndan 28 Ocak 1918'de Halk Komiserleri Konseyi (Sovnarkom) K\u0131z\u0131l Ordu'nun kurulmas\u0131na y\u00f6nelik bir kararname imzalam\u0131\u015ft\u0131.\n22 \u015eubat'ta Sovnarkom'un \u00fclkenin tehlikede oldu\u011funu duyurmas\u0131n\u0131n ard\u0131ndan, 23 \u015eubat'ta da Moskova, St. Petersburg ve bir\u00e7ok kentten g\u00f6n\u00fcll\u00fcler asker olarak K\u0131z\u0131l Ordu'ya girmi\u015fti.\nVatan Savunucular\u0131 G\u00fcn\u00fc ise ilk kez 1922'de K\u0131z\u0131l Ordu ve K\u0131z\u0131l Donanma'n\u0131n ilk olu\u015fumunun 4. y\u0131ld\u00f6n\u00fcm\u00fc vesilesiyle kutland\u0131.",
    "article_html": "",
    "meta_description": "Rusya Devlet Ba\u015fkan\u0131 Vladimir Putin, Rus ordusunun modern silahlar ve te\u00e7hizatlar ile donat\u0131lacak \u015fekilde modernizasyonuna devam edildi\u011fini belirtti.",
    "meta_lang": "tr"
}