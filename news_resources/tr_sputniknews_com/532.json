{
    "article_id": "18c5546631153f0a3c70ddac2729b8de.1590266217.863306",
    "title": "Koronaya bitkisel deva buldu\u011funda \u0131srar eden Madagaskar lideri: Avrupa'da ke\u015ffedilse \u015f\u00fcphe eder miydiniz?",
    "authors": [],
    "canonical_link": "https://tr.sputniknews.com/afrika/202005121042027693-koronaya-bitkisel-deva-buldugunda-israr-eden-madagaskar-lideri-avrupada-kesfedilse-suphe-eder/",
    "url": "https://tr.sputniknews.com/afrika/202005121042027693-koronaya-bitkisel-deva-buldugunda-israr-eden-madagaskar-lideri-avrupada-kesfedilse-suphe-eder/",
    "top_img": "https://cdntr1.img.sputniknews.com/images/104202/77/1042027736.jpg",
    "meta_img": "https://cdntr1.img.sputniknews.com/images/104202/77/1042027736.jpg",
    "movies": [],
    "text": "Do\u011fu Afrika'daki ada \u00fclkesinin lideri, klinik deneylerden ge\u00e7irmeden \u00fcretime ge\u00e7irdi\u011fi, piyasaya s\u00fcrd\u00fc\u011f\u00fc ve ihra\u00e7 etti\u011fi yerli bitkisel ilaca Bat\u0131'dan gelen ele\u015ftirilere \"Afrika'y\u0131 k\u00fc\u00e7\u00fcms\u00fcyorsunuz\" tepkisini g\u00f6sterdi.\n\nMadagaskar Devlet Ba\u015fkan\u0131 Andry Rajoelina, yeni tip koronavir\u00fcs\u00fc (Kovid-19) tedavi edip etmedi\u011fine dair geni\u015f kapsaml\u0131 testler yapmadan \u00fcretime ge\u00e7irdi\u011fi, piyasaya s\u00fcrd\u00fc\u011f\u00fc ve di\u011fer Afrika \u00fclkelerine ihra\u00e7 etti\u011fi 'Covid Organics' isimli bitkisel ila\u00e7la ilgili Bat\u0131l\u0131lar\u0131 su\u00e7layan bir a\u00e7\u0131klama yapt\u0131.\n\nAfrika'n\u0131n do\u011fusundaki ada \u00fclkesinin s\u0131tmaya kar\u015f\u0131 etkili yav\u015fan ya da pelin diye bilinen bitkisinden ve endemik bitkilerinden geli\u015ftirilen 'Covid Organics'e klinik deneylerden ge\u00e7irilmedi\u011fi i\u00e7in Bat\u0131l\u0131 \u00fclkelerin \u015f\u00fcpheyle bakmas\u0131n\u0131, Rajoelina, 'Afrikay\u0131 k\u00fc\u00e7\u00fcmseyen tav\u0131rlar\u0131n\u0131n uzant\u0131s\u0131' diye ele\u015ftirdi. Madagaskar Devlet Ba\u015fkan\u0131, bu devay\u0131 bir Avrupa \u00fclkesi geli\u015ftirmi\u015f olsayd\u0131, Bat\u0131'n\u0131n farkl\u0131 tepki verece\u011fini savundu.\n\nMadagascar President Rajoelina hits out at coronavirus tonic 'detractors' https://t.co/QFFlti2KFh \u2014 BBC News (World) (@BBCWorld) May 12, 2020\n\nFrans\u0131z kanallar\u0131 France 24 ve RFI'ya konu\u015fan Rajoelina, \"Bu devay\u0131 ke\u015ffeden bir Avrupa \u00fclkesi olsayd\u0131, bu kadar \u00e7ok \u015f\u00fcphe \u00fcretilir miydi? Sanm\u0131yorum\" diyerek ekledi: \"Afrikal\u0131 bilim insanlar\u0131n\u0131 hafife almay\u0131n.\"\n\nGelgelelim D\u00fcnya Sa\u011fl\u0131k \u00d6rg\u00fct\u00fc (DS\u00d6) test edilmemi\u015f ila\u00e7lar\u0131n kullan\u0131lmamas\u0131 uyar\u0131s\u0131 yaparken, Afrika Birli\u011fi de 'Covid Organics'in g\u00fcvenilirli\u011fi ve etkinli\u011fi konusunda bilimsel verileri g\u00f6rmek istedi\u011fini a\u00e7\u0131klam\u0131\u015ft\u0131.\n\nBBC'nin ge\u00e7en ay 'Covid Organics'in piyasaya \u00e7\u0131kmas\u0131 \u00fczerine konu\u015ftu\u011fu Madagaskar Devlet Ba\u015fkan\u0131'n\u0131n bir dan\u0131\u015fman\u0131, yerli bitkisel ilac\u0131n 3 haftada 20'den az ki\u015fi \u00fczerinde test edildi\u011fini s\u00f6ylemi\u015fti. Bu ise DS\u00d6'n\u00fcn klinik deneylerle ilgili kurallar\u0131na uymuyor.\n\nAfrika'da ra\u011fbet g\u00f6r\u00fcyor\n\nBuna ra\u011fmen Senegal, Gine Bissau, Liberya, Kongo Cumhuriyeti, Demokratik Kongo Cumhuriyeti, Ekvator Ginesi, Tanzanya, Komorlar Birli\u011fi, Nijerya ve Nijer gibi bir dizi Afrika \u00fclkesi Madagaskar'dan 'Covid Organics' ald\u0131.\n\nGambiya'ya hediye etti\n\nSon olarak Madagaskar'\u0131n 'Covid Organics'i Bat\u0131 Afrika \u00fclkesi Gambiya'ya g\u00f6nderdi\u011fi haberi geldi.\n\nGambiya Devlet Ba\u015fkanl\u0131\u011f\u0131, Rajoelina'n\u0131n g\u00f6nderdi\u011fi 'Covid Organics'in teslim al\u0131nd\u0131\u011f\u0131na dair a\u00e7\u0131klama yay\u0131mlad\u0131.\n\nA\u00e7\u0131klamada, \"G\u00f6nderilen ila\u00e7lar Bat\u0131 Afrika Devletleri Ekonomik Toplulu\u011funa (ECOWAS) \u00fcye \u00fclkelerin Kovid-19'a kar\u015f\u0131 verdi\u011fi m\u00fccadeleye y\u00f6nelik arma\u011fan\u0131n bir par\u00e7as\u0131d\u0131r. \u0130la\u00e7lar, Sa\u011fl\u0131k Bakanl\u0131\u011f\u0131na teslim edildi\" denildi.\n\nMadagaskar bug\u00fcne dek teyitli 193 vaka bildirdi, hi\u00e7 \u00f6l\u00fcm bildirmedi. Rajoelina, hem \u00f6nleyici hem de tedavi edici olarak sundu\u011fu 'Covid Organics'i 20 Nisan'da canl\u0131 yay\u0131nda i\u00e7erek tan\u0131tm\u0131\u015ft\u0131.\n\nAfrika geleneksel t\u0131bb\u0131n\u0131n 70 uzman\u0131: T\u00fcm ila\u00e7lar klinik deneylerden ge\u00e7irilmeli\n\nDS\u00d6 geleneksel y\u00f6ntemlerle tedavi durumunda da do\u011fru d\u00fczg\u00fcn testlerden ge\u00e7irilmi\u015f ila\u00e7lar\u0131n Afrikal\u0131lar\u0131n hakk\u0131 oldu\u011fu a\u00e7\u0131klamas\u0131n\u0131 yaparken, Afrika geleneksel t\u0131bb\u0131n\u0131n 70 uzman\u0131 da bir toplant\u0131 d\u00fczenleyip t\u00fcm ila\u00e7lar\u0131n klinik deneylerden ge\u00e7irilmesi konusunda uzla\u015f\u0131 a\u00e7\u0131klad\u0131. DS\u00d6'n\u00fcn Afrika B\u00f6lgesi \u015eubesi de bunu bir tweetle duyurdu.\n\n70 traditional medicine experts from countries across #Africa held a virtual meeting with @WHO on the role of traditional medicine in the #COVID19 response.\n\n\n\nThey unanimously agreed that clinical trials must be conducted for all medicines in the Region, without exception. pic.twitter.com/fCKYiYiMqb \u2014 WHO African Region (@WHOAFRO) May 12, 2020\n\nUzmanlar, 'Covid Organics' kullananlar\u0131n sahte bir korunma hissine kap\u0131l\u0131p vir\u00fcse maruz kalma tehlikesi bulunan durumlara at\u0131labilecekleri uyar\u0131s\u0131 da yap\u0131yor.",
    "keywords": [
        "\u0131srar",
        "miydiniz",
        "covid",
        "klinik",
        "eden",
        "afrika",
        "lideri",
        "madagaskar",
        "eder",
        "ke\u015ffedilse",
        "rajoelina",
        "devlet",
        "ve",
        "koronaya",
        "deva",
        "bir",
        "deneylerden",
        "\u00fclkesi",
        "da",
        "\u015f\u00fcphe"
    ],
    "meta_keywords": [
        ""
    ],
    "publish_date": null,
    "summary": "Do\u011fu Afrika'daki ada \u00fclkesinin lideri, klinik deneylerden ge\u00e7irmeden \u00fcretime ge\u00e7irdi\u011fi, piyasaya s\u00fcrd\u00fc\u011f\u00fc ve ihra\u00e7 etti\u011fi yerli bitkisel ilaca Bat\u0131'dan gelen ele\u015ftirilere \"Afrika'y\u0131 k\u00fc\u00e7\u00fcms\u00fcyorsunuz\" tepkisini g\u00f6sterdi.\nMadagaskar Devlet Ba\u015fkan\u0131 Andry Rajoelina, yeni tip koronavir\u00fcs\u00fc (Kovid-19) tedavi edip etmedi\u011fine dair geni\u015f kapsaml\u0131 testler yapmadan \u00fcretime ge\u00e7irdi\u011fi, piyasaya s\u00fcrd\u00fc\u011f\u00fc ve di\u011fer Afrika \u00fclkelerine ihra\u00e7 etti\u011fi 'Covid Organics' isimli bitkisel ila\u00e7la ilgili Bat\u0131l\u0131lar\u0131 su\u00e7layan bir a\u00e7\u0131klama yapt\u0131.\nAfrika'n\u0131n do\u011fusundaki ada \u00fclkesinin s\u0131tmaya kar\u015f\u0131 etkili yav\u015fan ya da pelin diye bilinen bitkisinden ve endemik bitkilerinden geli\u015ftirilen 'Covid Organics'e klinik deneylerden ge\u00e7irilmedi\u011fi i\u00e7in Bat\u0131l\u0131 \u00fclkelerin \u015f\u00fcpheyle bakmas\u0131n\u0131, Rajoelina, 'Afrikay\u0131 k\u00fc\u00e7\u00fcmseyen tav\u0131rlar\u0131n\u0131n uzant\u0131s\u0131' diye ele\u015ftirdi.\nMadagaskar Devlet Ba\u015fkan\u0131, bu devay\u0131 bir Avrupa \u00fclkesi geli\u015ftirmi\u015f olsayd\u0131, Bat\u0131'n\u0131n farkl\u0131 tepki verece\u011fini savundu.\nMadagascar President Rajoelina hits out at coronavirus tonic 'detractors' https://t.co/QFFlti2KFh \u2014 BBC News (World) (@BBCWorld) May 12, 2020Frans\u0131z kanallar\u0131 France 24 ve RFI'ya konu\u015fan Rajoelina, \"Bu devay\u0131 ke\u015ffeden bir Avrupa \u00fclkesi olsayd\u0131, bu kadar \u00e7ok \u015f\u00fcphe \u00fcretilir miydi?\nSanm\u0131yorum\" diyerek ekledi: \"Afrikal\u0131 bilim insanlar\u0131n\u0131 hafife almay\u0131n.\"\nGelgelelim D\u00fcnya Sa\u011fl\u0131k \u00d6rg\u00fct\u00fc (DS\u00d6) test edilmemi\u015f ila\u00e7lar\u0131n kullan\u0131lmamas\u0131 uyar\u0131s\u0131 yaparken, Afrika Birli\u011fi de 'Covid Organics'in g\u00fcvenilirli\u011fi ve etkinli\u011fi konusunda bilimsel verileri g\u00f6rmek istedi\u011fini a\u00e7\u0131klam\u0131\u015ft\u0131.\nBBC'nin ge\u00e7en ay 'Covid Organics'in piyasaya \u00e7\u0131kmas\u0131 \u00fczerine konu\u015ftu\u011fu Madagaskar Devlet Ba\u015fkan\u0131'n\u0131n bir dan\u0131\u015fman\u0131, yerli bitkisel ilac\u0131n 3 haftada 20'den az ki\u015fi \u00fczerinde test edildi\u011fini s\u00f6ylemi\u015fti.\nBu ise DS\u00d6'n\u00fcn klinik deneylerle ilgili kurallar\u0131na uymuyor.\nAfrika'da ra\u011fbet g\u00f6r\u00fcyorBuna ra\u011fmen Senegal, Gine Bissau, Liberya, Kongo Cumhuriyeti, Demokratik Kongo Cumhuriyeti, Ekvator Ginesi, Tanzanya, Komorlar Birli\u011fi, Nijerya ve Nijer gibi bir dizi Afrika \u00fclkesi Madagaskar'dan 'Covid Organics' ald\u0131.\nGambiya'ya hediye ettiSon olarak Madagaskar'\u0131n 'Covid Organics'i Bat\u0131 Afrika \u00fclkesi Gambiya'ya g\u00f6nderdi\u011fi haberi geldi.\nGambiya Devlet Ba\u015fkanl\u0131\u011f\u0131, Rajoelina'n\u0131n g\u00f6nderdi\u011fi 'Covid Organics'in teslim al\u0131nd\u0131\u011f\u0131na dair a\u00e7\u0131klama yay\u0131mlad\u0131.\nA\u00e7\u0131klamada, \"G\u00f6nderilen ila\u00e7lar Bat\u0131 Afrika Devletleri Ekonomik Toplulu\u011funa (ECOWAS) \u00fcye \u00fclkelerin Kovid-19'a kar\u015f\u0131 verdi\u011fi m\u00fccadeleye y\u00f6nelik arma\u011fan\u0131n bir par\u00e7as\u0131d\u0131r.\n\u0130la\u00e7lar, Sa\u011fl\u0131k Bakanl\u0131\u011f\u0131na teslim edildi\" denildi.\nMadagaskar bug\u00fcne dek teyitli 193 vaka bildirdi, hi\u00e7 \u00f6l\u00fcm bildirmedi.\nRajoelina, hem \u00f6nleyici hem de tedavi edici olarak sundu\u011fu 'Covid Organics'i 20 Nisan'da canl\u0131 yay\u0131nda i\u00e7erek tan\u0131tm\u0131\u015ft\u0131.\nAfrika geleneksel t\u0131bb\u0131n\u0131n 70 uzman\u0131: T\u00fcm ila\u00e7lar klinik deneylerden ge\u00e7irilmeliDS\u00d6 geleneksel y\u00f6ntemlerle tedavi durumunda da do\u011fru d\u00fczg\u00fcn testlerden ge\u00e7irilmi\u015f ila\u00e7lar\u0131n Afrikal\u0131lar\u0131n hakk\u0131 oldu\u011fu a\u00e7\u0131klamas\u0131n\u0131 yaparken, Afrika geleneksel t\u0131bb\u0131n\u0131n 70 uzman\u0131 da bir toplant\u0131 d\u00fczenleyip t\u00fcm ila\u00e7lar\u0131n klinik deneylerden ge\u00e7irilmesi konusunda uzla\u015f\u0131 a\u00e7\u0131klad\u0131.\nDS\u00d6'n\u00fcn Afrika B\u00f6lgesi \u015eubesi de bunu bir tweetle duyurdu.\n70 traditional medicine experts from countries across #Africa held a virtual meeting with @WHO on the role of traditional medicine in the #COVID19 response.\nThey unanimously agreed that clinical trials must be conducted for all medicines in the Region, without exception.\npic.twitter.com/fCKYiYiMqb \u2014 WHO African Region (@WHOAFRO) May 12, 2020Uzmanlar, 'Covid Organics' kullananlar\u0131n sahte bir korunma hissine kap\u0131l\u0131p vir\u00fcse maruz kalma tehlikesi bulunan durumlara at\u0131labilecekleri uyar\u0131s\u0131 da yap\u0131yor.",
    "article_html": "",
    "meta_description": "Do\u011fu Afrika'daki ada \u00fclkesinin lideri, klinik deneylerden ge\u00e7irmeden \u00fcretime ge\u00e7irdi\u011fi, piyasaya s\u00fcrd\u00fc\u011f\u00fc ve ihra\u00e7 etti\u011fi yerli bitkisel ilaca Bat\u0131'dan gelen...",
    "meta_lang": "tr"
}