{
    "article_id": "9d16f037c78f23015b972fa217b403be.1590265854.5409682",
    "title": "Putin: Rusya\u2019n\u0131n d\u00fcnyada rakipsiz silahlar\u0131 olacak",
    "authors": [],
    "canonical_link": "https://tr.sputniknews.com/rusya/201810261035851650-rusya-putin-inf-rus-silahlari/",
    "url": "https://tr.sputniknews.com/rusya/201810261035851650-rusya-putin-inf-rus-silahlari/",
    "top_img": "https://cdntr2.img.sputniknews.com/images/103573/14/1035731425.jpg",
    "meta_img": "https://cdntr2.img.sputniknews.com/images/103573/14/1035731425.jpg",
    "movies": [],
    "text": "\u00dcst d\u00fczey subaylar ve g\u00fcvenlik g\u00fc\u00e7leri yetkilileriyle bir araya gelen Putin, Rusya'n\u0131n d\u00fcnyada rakipsiz silahlar\u0131 olaca\u011f\u0131n\u0131 ifade etti.\n\nWashington'\u0131n y\u00f6neltti\u011fi INF'yi ihlal su\u00e7lamalar\u0131n\u0131 reddeden Putin \"Rusya kimseyi tehdit etmiyor ve uluslararas\u0131 g\u00fcvenlik ve silah kontrol alan\u0131ndaki t\u00fcm sorumluluklar\u0131na s\u0131k\u0131 bir \u015fekilde sad\u0131k kal\u0131yor. \u0130stikrar sa\u011flanmas\u0131 i\u00e7in her zaman yap\u0131c\u0131 partnerlik ili\u015fkilerine a\u00e7\u0131\u011f\u0131z. Bu arada vatan\u0131m\u0131z\u0131n her t\u00fcrl\u00fc potansiyel tehdide kar\u015f\u0131 lay\u0131\u011f\u0131yla korunmas\u0131 i\u00e7in gereken her \u015feyi yapmak g\u00f6revimiz\" ifadelerini kulland\u0131.\n\n\u2018YEN\u0130 S\u0130LAHLAR GEL\u0130\u015eT\u0130RME S\u00dcREC\u0130NE ODAKLIYIZ'\n\nRusya ordusunun modernize edilmesi y\u00f6n\u00fcndeki \u00e7al\u0131\u015fmalara devam edeceklerini kaydeden Putin yeni silahlar\u0131n geli\u015ftirilmesi ve kullan\u0131lmas\u0131 s\u00fcrecine odaklan\u0131ld\u0131\u011f\u0131n\u0131 vurgulad\u0131.\n\nPutin \"Bu silahlar\u0131n bir\u00e7o\u011fu yak\u0131nda seri \u00fcretime haz\u0131r olacak. Taktik ve teknik \u00f6zellikleri bak\u0131m\u0131ndan yurtd\u0131\u015f\u0131ndaki silahlar\u0131n \u00e7ok daha ilerisindeler, e\u015fi ve benzerleri yok\" dedi.\n\n\u2018ASKER\u0130 BECER\u0130LER ARTTIRILMALI'\n\nRus lider, askeri birliklerin operasyonel becerilerini ve haz\u0131rl\u0131klar\u0131n\u0131n artt\u0131r\u0131lmas\u0131 gerekti\u011fini ifade etti.\n\n\"Suriye'deki askeri operasyon deneyimleri, olas\u0131 tehditler de g\u00f6z \u00f6n\u00fcnde bulundurularak daha zor ve karma\u015f\u0131k sorunlar \u00e7\u00f6z\u00fclmeli\" diyen Putin, Rus askerlerin \u00c7in ve Mo\u011folistan'dan askerlerle birlikte Vostok-2018 tatbikat\u0131 s\u0131ras\u0131nda bu t\u00fcr g\u00f6revleri ba\u015far\u0131yla yerine getirdi\u011fini belirtti.\n\nTrump, Rusya'n\u0131n ger\u00e7ekle\u015ftirdi\u011fini ileri s\u00fcrd\u00fc\u011f\u00fc ihlaller y\u00fcz\u00fcnden INF'den \u00e7ekileceklerini a\u00e7\u0131klam\u0131\u015ft\u0131.",
    "keywords": [
        "silahlar\u0131",
        "d\u00fcnyada",
        "bu",
        "g\u00fcvenlik",
        "silahlar\u0131n",
        "daha",
        "rusyan\u0131n",
        "olacak",
        "i\u00e7in",
        "ve",
        "putin",
        "rakipsiz",
        "bir",
        "ifade"
    ],
    "meta_keywords": [
        ""
    ],
    "publish_date": null,
    "summary": "\u00dcst d\u00fczey subaylar ve g\u00fcvenlik g\u00fc\u00e7leri yetkilileriyle bir araya gelen Putin, Rusya'n\u0131n d\u00fcnyada rakipsiz silahlar\u0131 olaca\u011f\u0131n\u0131 ifade etti.\nWashington'\u0131n y\u00f6neltti\u011fi INF'yi ihlal su\u00e7lamalar\u0131n\u0131 reddeden Putin \"Rusya kimseyi tehdit etmiyor ve uluslararas\u0131 g\u00fcvenlik ve silah kontrol alan\u0131ndaki t\u00fcm sorumluluklar\u0131na s\u0131k\u0131 bir \u015fekilde sad\u0131k kal\u0131yor.\n\u0130stikrar sa\u011flanmas\u0131 i\u00e7in her zaman yap\u0131c\u0131 partnerlik ili\u015fkilerine a\u00e7\u0131\u011f\u0131z.\nBu arada vatan\u0131m\u0131z\u0131n her t\u00fcrl\u00fc potansiyel tehdide kar\u015f\u0131 lay\u0131\u011f\u0131yla korunmas\u0131 i\u00e7in gereken her \u015feyi yapmak g\u00f6revimiz\" ifadelerini kulland\u0131.\n\u2018YEN\u0130 S\u0130LAHLAR GEL\u0130\u015eT\u0130RME S\u00dcREC\u0130NE ODAKLIYIZ'Rusya ordusunun modernize edilmesi y\u00f6n\u00fcndeki \u00e7al\u0131\u015fmalara devam edeceklerini kaydeden Putin yeni silahlar\u0131n geli\u015ftirilmesi ve kullan\u0131lmas\u0131 s\u00fcrecine odaklan\u0131ld\u0131\u011f\u0131n\u0131 vurgulad\u0131.\nPutin \"Bu silahlar\u0131n bir\u00e7o\u011fu yak\u0131nda seri \u00fcretime haz\u0131r olacak.\nTaktik ve teknik \u00f6zellikleri bak\u0131m\u0131ndan yurtd\u0131\u015f\u0131ndaki silahlar\u0131n \u00e7ok daha ilerisindeler, e\u015fi ve benzerleri yok\" dedi.\n\u2018ASKER\u0130 BECER\u0130LER ARTTIRILMALI'Rus lider, askeri birliklerin operasyonel becerilerini ve haz\u0131rl\u0131klar\u0131n\u0131n artt\u0131r\u0131lmas\u0131 gerekti\u011fini ifade etti.\n\"Suriye'deki askeri operasyon deneyimleri, olas\u0131 tehditler de g\u00f6z \u00f6n\u00fcnde bulundurularak daha zor ve karma\u015f\u0131k sorunlar \u00e7\u00f6z\u00fclmeli\" diyen Putin, Rus askerlerin \u00c7in ve Mo\u011folistan'dan askerlerle birlikte Vostok-2018 tatbikat\u0131 s\u0131ras\u0131nda bu t\u00fcr g\u00f6revleri ba\u015far\u0131yla yerine getirdi\u011fini belirtti.\nTrump, Rusya'n\u0131n ger\u00e7ekle\u015ftirdi\u011fini ileri s\u00fcrd\u00fc\u011f\u00fc ihlaller y\u00fcz\u00fcnden INF'den \u00e7ekileceklerini a\u00e7\u0131klam\u0131\u015ft\u0131.",
    "article_html": "",
    "meta_description": "ABD Ba\u015fkan\u0131 Donald Trump\u2019\u0131n Orta Menzilli N\u00fckleer Kuvvetler Anla\u015fmas\u0131\u2019ndan (INF) \u00e7ekileceklerini a\u00e7\u0131klamas\u0131n\u0131n ard\u0131ndan Rusya Devlet Ba\u015fkan\u0131 Vladimir Putin, Rusya\u2019n\u0131n...",
    "meta_lang": "tr"
}