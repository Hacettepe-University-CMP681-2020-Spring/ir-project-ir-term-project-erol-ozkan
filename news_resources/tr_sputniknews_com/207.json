{
    "article_id": "f7147e88c1936b7fc753a33424619d3a.1590265851.6148884",
    "title": "Lavrov: ABD, stratejik istikrar\u0131 bilin\u00e7li olarak bozuyor",
    "authors": [],
    "canonical_link": "https://tr.sputniknews.com/rusya/201911181040650742-lavrov-abd-stratejik-istikrari-bilincli-olarak-bozuyor/",
    "url": "https://tr.sputniknews.com/rusya/201911181040650742-lavrov-abd-stratejik-istikrari-bilincli-olarak-bozuyor/",
    "top_img": "https://cdntr2.img.sputniknews.com/images/104063/35/1040633533.jpg",
    "meta_img": "https://cdntr2.img.sputniknews.com/images/104063/35/1040633533.jpg",
    "movies": [],
    "text": "Rusya D\u0131\u015fi\u015fleri Bakan\u0131 Sergey Lavrov, ABD'nin d\u00fcnyan\u0131n mimari yap\u0131s\u0131n\u0131 ve stratejik istikrar\u0131n\u0131 bilin\u00e7li olarak bozdu\u011funu s\u00f6yledi.\n\nLavrov,ile ba\u015fkent Moskova'daki g\u00f6r\u00fc\u015fmesinin ard\u0131ndan d\u00fczenledi\u011fi bas\u0131n toplant\u0131s\u0131nda, ABD ile NATO'nun askeri alan\u0131ndaki eylemlerini de\u011ferlendirdi.\n\nSilah kontrol\u00fc konusunda durumun k\u00f6t\u00fcle\u015fti\u011fine i\u015faret eden Lavrov, \"ABD, d\u00fcnyan\u0131n mimari yap\u0131s\u0131n\u0131 ve stratejik istikrar\u0131n\u0131 bilin\u00e7li olarak bozuyor. Washington, Orta Menzilli N\u00fckleer Kuvvetler Anla\u015fmas\u0131'n\u0131 (INF) bozarak, gerginli\u011finin artmas\u0131na neden oldu\" dedi.\n\nLavrov \u00fclkesinin s\u0131n\u0131rlar\u0131 yak\u0131nlar\u0131nda NATO'nun askeri siyasi altyap\u0131s\u0131n\u0131 g\u00fc\u00e7lendirme y\u00f6n\u00fcndeki giri\u015fimlerinden endi\u015fe duyduklar\u0131n\u0131 kaydetti.\n\n\"ABD ile AB tek tarafl\u0131 yapt\u0131r\u0131mlar uyguluyor\"\n\nABD ile Avrupa Birli\u011finin (AB), tek tarafl\u0131 yapt\u0131r\u0131mlar uygulad\u0131\u011f\u0131na dikkati \u00e7eken Lavrov, \"ABD ve AB, tek tarafl\u0131 yapt\u0131r\u0131mlarla Birle\u015fmi\u015f Milletlerin kararlar\u0131n\u0131 \u00e7i\u011fniyor. Tek tarafl\u0131 yapt\u0131r\u0131mlar, g\u00fcveni ciddi \u015fekilde baltal\u0131yor ve k\u00fcresel ekonominin geli\u015fimini engelliyor\" de\u011ferlendirmesinde bulundu.\n\n\"Zelenskiy h\u00fck\u00fcmetiyle sorunlar\u0131 \u00e7\u00f6zebildik\"\n\nBakan Lavrov, Normandiya d\u00f6rtl\u00fcs\u00fc (Almanya, Fransa, Rusya, Ukrayna) liderler zirvesinin 9 Aral\u0131k'ta yap\u0131laca\u011f\u0131n\u0131 hat\u0131rlatarak, \"Zirve i\u00e7in gerekli \u015fartlar olu\u015ftu. \u00d6zellikle zirve sahibi Fransa'n\u0131n Ukrayna konusunda belirsizlikleri gidermek i\u00e7in her t\u00fcrl\u00fc \u00e7abay\u0131 g\u00f6sterece\u011fini umuyoruz\" yorumunda bulundu.\n\nLavrov, Ukrayna'n\u0131n Eski Devlet Ba\u015fkan\u0131 Petro Poro\u015fenko'nun Normandiya format\u0131 kapsam\u0131nda al\u0131nan kararlar\u0131 sabote etti\u011fini belirterek, \"Ukrayna Devlet Ba\u015fkan\u0131 Vladimir Zelenskiy taraf\u0131ndan kurulan h\u00fck\u00fcmet ile uzun zaman \u00e7\u00f6z\u00fclmeyen sorunlar\u0131 \u00e7\u00f6zebildik\" ifadelerini kulland\u0131.",
    "keywords": [
        "lavrov",
        "stratejik",
        "bilin\u00e7li",
        "tek",
        "ukrayna",
        "istikrar\u0131",
        "yapt\u0131r\u0131mlar",
        "olarak",
        "ab",
        "ve",
        "bozuyor",
        "ile",
        "zirve",
        "abd",
        "tarafl\u0131"
    ],
    "meta_keywords": [
        "Lavrov'dan ABD a\u00e7\u0131klamas\u0131",
        "ABD'nin askeri m\u00fcdahaleleri",
        "D\u00fcnyadaki istikrar",
        "ABD'nin hamlesi"
    ],
    "publish_date": null,
    "summary": "Rusya D\u0131\u015fi\u015fleri Bakan\u0131 Sergey Lavrov, ABD'nin d\u00fcnyan\u0131n mimari yap\u0131s\u0131n\u0131 ve stratejik istikrar\u0131n\u0131 bilin\u00e7li olarak bozdu\u011funu s\u00f6yledi.\nLavrov,ile ba\u015fkent Moskova'daki g\u00f6r\u00fc\u015fmesinin ard\u0131ndan d\u00fczenledi\u011fi bas\u0131n toplant\u0131s\u0131nda, ABD ile NATO'nun askeri alan\u0131ndaki eylemlerini de\u011ferlendirdi.\nSilah kontrol\u00fc konusunda durumun k\u00f6t\u00fcle\u015fti\u011fine i\u015faret eden Lavrov, \"ABD, d\u00fcnyan\u0131n mimari yap\u0131s\u0131n\u0131 ve stratejik istikrar\u0131n\u0131 bilin\u00e7li olarak bozuyor.\nWashington, Orta Menzilli N\u00fckleer Kuvvetler Anla\u015fmas\u0131'n\u0131 (INF) bozarak, gerginli\u011finin artmas\u0131na neden oldu\" dedi.\nLavrov \u00fclkesinin s\u0131n\u0131rlar\u0131 yak\u0131nlar\u0131nda NATO'nun askeri siyasi altyap\u0131s\u0131n\u0131 g\u00fc\u00e7lendirme y\u00f6n\u00fcndeki giri\u015fimlerinden endi\u015fe duyduklar\u0131n\u0131 kaydetti.\n\"ABD ile AB tek tarafl\u0131 yapt\u0131r\u0131mlar uyguluyor\"ABD ile Avrupa Birli\u011finin (AB), tek tarafl\u0131 yapt\u0131r\u0131mlar uygulad\u0131\u011f\u0131na dikkati \u00e7eken Lavrov, \"ABD ve AB, tek tarafl\u0131 yapt\u0131r\u0131mlarla Birle\u015fmi\u015f Milletlerin kararlar\u0131n\u0131 \u00e7i\u011fniyor.\nTek tarafl\u0131 yapt\u0131r\u0131mlar, g\u00fcveni ciddi \u015fekilde baltal\u0131yor ve k\u00fcresel ekonominin geli\u015fimini engelliyor\" de\u011ferlendirmesinde bulundu.\n\"Zelenskiy h\u00fck\u00fcmetiyle sorunlar\u0131 \u00e7\u00f6zebildik\"Bakan Lavrov, Normandiya d\u00f6rtl\u00fcs\u00fc (Almanya, Fransa, Rusya, Ukrayna) liderler zirvesinin 9 Aral\u0131k'ta yap\u0131laca\u011f\u0131n\u0131 hat\u0131rlatarak, \"Zirve i\u00e7in gerekli \u015fartlar olu\u015ftu.\n\u00d6zellikle zirve sahibi Fransa'n\u0131n Ukrayna konusunda belirsizlikleri gidermek i\u00e7in her t\u00fcrl\u00fc \u00e7abay\u0131 g\u00f6sterece\u011fini umuyoruz\" yorumunda bulundu.\nLavrov, Ukrayna'n\u0131n Eski Devlet Ba\u015fkan\u0131 Petro Poro\u015fenko'nun Normandiya format\u0131 kapsam\u0131nda al\u0131nan kararlar\u0131 sabote etti\u011fini belirterek, \"Ukrayna Devlet Ba\u015fkan\u0131 Vladimir Zelenskiy taraf\u0131ndan kurulan h\u00fck\u00fcmet ile uzun zaman \u00e7\u00f6z\u00fclmeyen sorunlar\u0131 \u00e7\u00f6zebildik\" ifadelerini kulland\u0131.",
    "article_html": "",
    "meta_description": "Rusya D\u0131\u015fi\u015fleri Bakan\u0131 Sergey Lavrov, ABD'nin d\u00fcnyan\u0131n mimari yap\u0131s\u0131n\u0131 ve stratejik istikrar\u0131n\u0131 bilin\u00e7li olarak bozdu\u011funu s\u00f6yledi.",
    "meta_lang": "tr"
}