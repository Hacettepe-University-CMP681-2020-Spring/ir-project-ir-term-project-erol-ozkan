{
    "article_id": "b92138d69823cd3dde755f5c9451bd0d.1590265928.460112",
    "title": "'Sarrac ve Hafter'le \u00e7\u00f6z\u00fcm olmad\u0131\u011f\u0131 d\u00fc\u015f\u00fcn\u00fcl\u00fcyor, Hafter'in rahats\u0131zl\u0131\u011f\u0131, Sarrac'\u0131n T\u00fcrk as\u0131ll\u0131 olmas\u0131 handikap'",
    "authors": [
        "Ceyda Karan. Sputnik T\u00fcrkiye",
        "Ceyda Karan"
    ],
    "canonical_link": "https://tr.sputniknews.com/ceyda_karan_eksen/202005141042052609-sarrac-ve-hafterle-cozum-olmadigi-dusunuluyor-hafterin-rahatsizligi-sarracin-turk-asilli-olmasi/",
    "url": "https://tr.sputniknews.com/ceyda_karan_eksen/202005141042052609-sarrac-ve-hafterle-cozum-olmadigi-dusunuluyor-hafterin-rahatsizligi-sarracin-turk-asilli-olmasi/",
    "top_img": "https://cdntr2.img.sputniknews.com/images/104148/52/1041485255.png",
    "meta_img": "https://cdntr2.img.sputniknews.com/images/104148/52/1041485255.png",
    "movies": [],
    "text": "'Sarrac ve Hafter'le \u00e7\u00f6z\u00fcm olmad\u0131\u011f\u0131 d\u00fc\u015f\u00fcn\u00fcl\u00fcyor, Hafter'in rahats\u0131zl\u0131\u011f\u0131, Sarrac'\u0131n T\u00fcrk as\u0131ll\u0131 olmas\u0131 handikap'\n\nAyd\u0131n Sezer'e g\u00f6re, Erdo\u011fan y\u00f6netimi salg\u0131n ve ekonomik krizin etkisiyle Bat\u0131 ittifak\u0131yla Libya ve Suriye \u00f6zeli de dahil olmak \u00fczere yak\u0131nla\u015fma \u00e7abas\u0131 i\u00e7inde. Libya'da Berlin konferans\u0131n\u0131n beklentileri kar\u015f\u0131lanamasa da s\u00fcrecin devam etti\u011fini belirten Sezer, AB, Rusya ve ABD'nin art\u0131k ne Sarrac ne de Hafter'le \u00e7\u00f6z\u00fcm olaca\u011f\u0131n\u0131 d\u00fc\u015f\u00fcnd\u00fckleri g\u00f6r\u00fc\u015f\u00fcnde.\n\nD\u00fcnya \u00e7ap\u0131nda koronavir\u00fcs pandemisi, uluslararas\u0131 ili\u015fkilerin \u00f6ne \u00e7\u0131kan ba\u015fl\u0131klar\u0131n\u0131 'dondurmu\u015f' g\u00f6r\u00fcnse de sorunlu b\u00f6lgeler i\u00e7ten i\u00e7e kayn\u0131yor. T\u00fcrk d\u0131\u015f politikas\u0131 a\u00e7\u0131s\u0131ndan uluslararas\u0131 tart\u0131\u015fmalar\u0131n oda\u011f\u0131ndaki Libya ve Suriye en \u00f6ne \u00e7\u0131kan ba\u015fl\u0131klar. Ankara'n\u0131n tuttu\u011fu yol ABD, AB ve Rusya eksenindeki pozisyonunu da etkiler halde. Koronavir\u00fcs pandemisi e\u015fli\u011finde T\u00fcrkiye'nin ABD ve AB ili\u015fkilerinde 'temkinli bir iyimserlik' olu\u015fmu\u015f g\u00f6r\u00fcn\u00fcrken, \u0130dlib'deki durum da 'istikrarl\u0131' g\u00f6r\u00fcn\u00fcm sergiliyor.\n\nGeli\u015fmeleri Medya G\u00fcnl\u00fc\u011f\u00fc yazar\u0131 ve ba\u011f\u0131ms\u0131z siyaset\u00e7i Ayd\u0131n Sezer ile konu\u015ftuk.\n\n'Esad-Rusya ili\u015fkileri aleyhine alg\u0131 operasyonunda T\u00fcrkiye'nin de dahil oldu\u011funu g\u00f6r\u00fcyoruz'\n\nAyd\u0131n Sezer'e g\u00f6re \u015fubat ay\u0131ndaki \u0130dlib gerilimi esnas\u0131nda ABD'li temsilci Jeffrey'nin T\u00fcrkiye'ye gelip '\u015fehitlerimiz' vurgulu konu\u015fma yapmas\u0131ndan sonraki s\u00fcre\u00e7te, \u00f6zellikle de koronavir\u00fcs pandemisinin iktisadi anlamda yaratt\u0131\u011f\u0131 kriz ortam\u0131nda T\u00fcrkiye-ABD ili\u015fkilerinde bir yak\u0131nla\u015fma s\u00f6z konusu. Bu yak\u0131nla\u015fman\u0131n farkl\u0131 sahalar\u0131 kapsad\u0131\u011f\u0131n\u0131n d\u00fc\u015f\u00fcn\u00fclebilece\u011fini s\u00f6ylerken, Libya ve Suriye'ye at\u0131f yapan Sezer, ABD'li yetkililerin de yer ald\u0131\u011f\u0131 Esad-Rusya ili\u015fkileri aleyhine y\u00fcr\u00fct\u00fclen alg\u0131 operasyonunda T\u00fcrkiye'nin de 'dahil olabilece\u011fine' i\u015faret etti:\n\n\u201c\u015eubat ay\u0131 i\u00e7erisinde \u0130dlib gerginli\u011fi g\u00fcnlerinde ABD'nin \u00d6zel Temsilci Jeffrey\u2019nin T\u00fcrkiye\u2019ye gelip, T\u00fcrkiye lehine a\u00e7\u0131klamalar yapmas\u0131 ve bir konu\u015fmas\u0131nda '\u015fehitlerimiz' kelimesini kullanmas\u0131, \u00f6zellikle Suriye sahas\u0131nda T\u00fcrkiye\u2019nin ABD ile dirsek temas\u0131nda oldu\u011fu konusunu g\u00fcndeme getirdi. Bu ku\u015fkusuz koronan\u0131n getirdi\u011fi \u00f6zellikle iktisadi anlamdaki kriz d\u00f6neminde, T\u00fcrk-ABD ili\u015fkilerinde bir yak\u0131nla\u015fma, \u00f6zellikle d\u0131\u015f bor\u00e7-SWAP konusu g\u00fcndeme geldi\u011finde yak\u0131n i\u015fbirli\u011finin farkl\u0131 sahalar\u0131 da kapsamaya ba\u015flad\u0131\u011f\u0131 d\u00fc\u015f\u00fcn\u00fclebilir. Bunlardan biri de Libya. Dolay\u0131s\u0131yla Rusya\u2019n\u0131n korona, petrol fiyatlar\u0131ndaki talep d\u00fc\u015f\u00fckl\u00fc\u011f\u00fc gibi daha \u00e7ok i\u00e7 politik meselelere odakland\u0131\u011f\u0131 ama hi\u00e7bir zaman Suriye ve Libya\u2019y\u0131 g\u00f6zden \u0131rak tutmad\u0131\u011f\u0131 bir d\u00f6nemde, sanki ABD ile daha bir yak\u0131nla\u015fma \u00e7abalar\u0131 i\u00e7erisinde oldu\u011fumuzu d\u00fc\u015f\u00fcn\u00fcyorum. Bu Rusya\u2019dan uzakla\u015fmak ya da kar\u015f\u0131 kamplara ayr\u0131lmak \u015feklinde de\u011fil ama ABD ile de \u00f6zellikle Libya ve Suriye \u00f6zelinde bir yak\u0131nla\u015fma oldu\u011funu d\u00fc\u015f\u00fcn\u00fcyorum. \u00d6zellikle S-400 aktivasyon s\u00fcreci de bu i\u015fe dahil edilirse hala \u0131srarla SWAP anla\u015fmalar\u0131 \u00fczerindeki \u0131srar d\u00fc\u015f\u00fcn\u00fcl\u00fcrse, b\u00f6yle bir genel de\u011ferlendirmeye sahibim. Zaten ABD d\u0131\u015f politikas\u0131n\u0131n belirleyicileri, ki iki adet d\u0131\u015fi\u015fleri bakan yard\u0131mc\u0131s\u0131 Jeffrey\u2019nin 10 g\u00fcn \u00f6nce kat\u0131ld\u0131klar\u0131 bir sanal toplant\u0131da Rusya\u2019n\u0131n art\u0131k Esad\u2019dan memnun olmad\u0131\u011f\u0131n\u0131 a\u00e7\u0131k\u00e7a ifade etmesi de g\u00f6steriyor ki Esad-Rusya ili\u015fkileri aleyhine y\u00fcr\u00fct\u00fclen alg\u0131 operasyonunda T\u00fcrkiye\u2019deki medyan\u0131n da bu i\u015fin i\u00e7erisine dahil oldu\u011fu ve bu y\u00f6nde yorumlar yap\u0131ld\u0131\u011f\u0131n\u0131 \u00f6zellikle h\u00fck\u00fcmete yak\u0131n \u2018think tank\u2019 diyebilece\u011fimiz kurulu\u015flar ba\u011flam\u0131nda g\u00f6r\u00fcyoruz.\"\n\n\u2018NATO dahil Bat\u0131 ittifak\u0131yla bir yak\u0131nla\u015fma \u00e7abas\u0131 oldu\u011funu d\u00fc\u015f\u00fcnebiliriz'\n\nSezer, T\u00fcrkiye'de bir yandan AB'nin Kovid-19 salg\u0131n\u0131 kar\u015f\u0131s\u0131nda ya\u015fad\u0131\u011f\u0131 ba\u015far\u0131s\u0131zl\u0131klar g\u00fcndemde tutulurken, Erdo\u011fan'\u0131n AB \u00fcyeli\u011finden, \u00f6zellikle iktisadi ili\u015fkilerden bahsetmesine dikkat \u00e7ekti. Sezer'e g\u00f6re, Ankara, NATO dahil genel anlamda Bat\u0131 ittifak\u0131yla yak\u0131nla\u015fma \u00e7abas\u0131 i\u00e7inde:\n\n\"Krizin ilk g\u00fcnlerinde AB\u2019nin Kovid-19 salg\u0131n\u0131 kar\u015f\u0131s\u0131ndaki ba\u015far\u0131s\u0131zl\u0131\u011f\u0131 \u00e7ar\u015faf \u00e7ar\u015faf gazetelerde yer al\u0131rken, Erdo\u011fan\u2019\u0131n AB \u00fcyeli\u011finden bahsetmesi, AB ile \u00f6zellikle iktisadi ili\u015fkilere vurgu yap\u0131l\u0131yor olmas\u0131, daha bug\u00fcn Ticaret Bakan\u0131\u2019n\u0131n Avrupa ile ticaretin geli\u015ftirilmesinden bahsediyor olmas\u0131 da g\u00f6steriyor ki T\u00fcrkiye-ABD yak\u0131nla\u015fmas\u0131 kapsam\u0131nda T\u00fcrkiye\u2019nin NATO dahil genel anlamda bat\u0131 ittifak\u0131yla bir yak\u0131nla\u015fma \u00e7abas\u0131 i\u00e7erisinde oldu\u011funu d\u00fc\u015f\u00fcnebiliriz. Koronavir\u00fcs\u00fcn ekonomiye getirdi\u011fi zor \u015fartlar da T\u00fcrkiye\u2019nin y\u00f6n\u00fcyle ilgili tart\u0131\u015fmalar\u0131 da yeniden g\u00fcndeme getirip yeni bir bak\u0131\u015f a\u00e7\u0131s\u0131 sa\u011flad\u0131 \u015feklinde de\u011ferlendiriyorum h\u00fck\u00fcmet a\u00e7\u0131s\u0131ndan. Bunun ne kadar uzun s\u00fcreli ya da ciddiyetle takip edilip edilemeyece\u011fi konusu ayr\u0131 bir konu. \u015eartlara g\u00f6re yine farkl\u0131 s\u00f6ylemlere evrilebilir.\"\n\n'Berlin konferans\u0131 ile ortaya konulan beklentiler kar\u015f\u0131lanamad\u0131'\n\nLibya'da Berlin konferans\u0131 ile \u00e7at\u0131\u015fan taraflara silah ak\u0131\u015f\u0131n\u0131n durdurulup ate\u015fkes ve askeri, ekonomik ve siyasi komiteler arac\u0131l\u0131\u011f\u0131yla yava\u015f yava\u015f bar\u0131\u015f tesisinin hedeflendi\u011fini an\u0131msatan Sezer, ancak bu beklentilerin kar\u015f\u0131lanamamas\u0131na dikkat \u00e7ekti. Sava\u015f\u0131n d\u00fc\u015f\u00fck yo\u011funluklu olsa da devam etti\u011fini belirten Sezer, daha \u00f6nce iddial\u0131 konu\u015fan BM Libya temsilcisi Salame'nin istifa etmesi ve farkl\u0131 akt\u00f6rler aras\u0131nda da fikir ayr\u0131l\u0131klar\u0131, \u00fcmitsizlikler ortaya \u00e7\u0131kt\u0131\u011f\u0131n\u0131 vurgulad\u0131. Sezer, buna ra\u011fmen AB'nin 31 Mart itibariyle IRINI operasyonunu faaliyete ge\u00e7irmesine dikkat \u00e7ekti:\n\n\"Berlin konferans\u0131 \u00f6ncesi ve sonras\u0131 diye Libya\u2019daki geli\u015fmeleri ikiye ay\u0131ral\u0131m. Berlin s\u00fcrecinde \u00f6zellikle Rusya\u2019n\u0131n ve T\u00fcrkiye\u2019nin de katk\u0131s\u0131yla Almanya ve AB\u2019nin \u00f6nc\u00fcl\u00fc\u011f\u00fcnde taraflar\u0131n bir araya getirilerek 55 maddelik bir yol haritas\u0131yla, resmen a\u00e7\u0131klanmam\u0131\u015f olsa h\u00fck\u00fcm s\u00fcren bir ate\u015fkesle bar\u0131\u015fa giden yolda \u00f6nemli ad\u0131mlar at\u0131laca\u011f\u0131 bekleniyordu. Di\u011fer yandan da sava\u015fan taraflara \u00fc\u00e7\u00fcnc\u00fc \u00fclkelerin yapt\u0131klar\u0131 yard\u0131mlar\u0131n durdurulmas\u0131yla ilgili b\u00fcy\u00fck bir beklenti vard\u0131. Askeri, ekonomik, siyasi komiteler arac\u0131l\u0131\u011f\u0131yla yava\u015f yava\u015f bar\u0131\u015f\u0131n tesis edilmesi bekleniyordu. Berlin konferans\u0131 sonu\u00e7lar\u0131na bak\u0131ld\u0131\u011f\u0131nda T\u00fcrkiye gibi d\u0131\u015far\u0131dan sava\u015fan taraflara destek sa\u011flayan \u00fclkelerin \u00f6n\u00fcn\u00fcn kesildi\u011fini ve art\u0131k i\u00e7eride sava\u015fan taraflar aras\u0131nda bir diyalog s\u00fcrecinin ba\u015flad\u0131\u011f\u0131n\u0131 ve BMN'nin Libya temsilcisi Gassan Salame\u2019nin de bu konuda \u00e7ok iddial\u0131 a\u00e7\u0131klamalar\u0131 oldu\u011funu g\u00f6r\u00fcyoruz. 31 Mart\u2019ta IRINI (Bar\u0131\u015f) operasyonu, Libya sahillerindeki m\u00fclteci ya da insan ka\u00e7ak\u00e7\u0131l\u0131\u011f\u0131ndan illegal petrol ticaretine, silahtan Libya Deniz Kuvvetleri'nin kapasitesinin geli\u015ftirilmesine y\u00f6nelik bu zamana kadarki d\u00f6nemde (\u015fubat ve mart ay\u0131 Berlin konferans\u0131ndan bug\u00fcne\u011f) beklenenler hayata ge\u00e7irilemedi. Bir defa sava\u015fan taraflara destek devam etti. T\u00fcrkiye, Katar ya da Hafter\u2019i destekleyen \u00fclkelerin destekleri devam etti. Sava\u015f d\u00fc\u015f\u00fck yo\u011funluklu olsa da devam etti. Bu s\u00fcre zarf\u0131nda Libya\u2019da as\u0131l \u00f6nemli olan Libya sava\u015f\u0131nda taraflar\u0131 desteklemeyen AB gibi orta yol ya da her iki tarafa da yak\u0131n ili\u015fkisi oldu\u011funu iddia eden Rusya hatta ABD gibi \u00fclkeler, \u00f6zellikle BM Libya \u00d6zel Temsilcisi'nin istifa etmesiyle birlikte b\u00fcy\u00fck bir hayal k\u0131r\u0131kl\u0131\u011f\u0131na u\u011frad\u0131lar. Mart\u0131n ba\u015f\u0131nda Selame istifa etti. Dolay\u0131s\u0131yla Libya i\u00e7erisindeki geli\u015fmelerin \u00f6tesinde d\u0131\u015far\u0131daki akt\u00f6rler aras\u0131nda da fikir ayr\u0131l\u0131klar\u0131, \u00fcmitsizlikler ortaya \u00e7\u0131kt\u0131. Ama buna ra\u011fmen AB 31 Mart itibariyle IRINI operasyonunu faaliyete ge\u00e7irdi.\"\n\n'ABD pek g\u00f6r\u00fcnmek istemiyor, tarafs\u0131z gibi yorumlar yapt\u0131k ama...'\n\nAyd\u0131n Sezer nisan ay\u0131 boyunca ya\u015fanan \u00f6nemli geli\u015fmeleri de an\u0131msatt\u0131. UMH lideri Sarrac'\u0131n Hafter'le g\u00f6r\u00fc\u015fmeyi d\u0131\u015flamas\u0131, Hafter'i atayan Tobruk'taki Temsilciler Meclisi'nin Ba\u015fkan\u0131 Agela'n\u0131n yeni \u00e7\u00f6z\u00fcm plan\u0131 a\u00e7\u0131klamas\u0131n\u0131n uyand\u0131rd\u0131\u011f\u0131 yank\u0131ya at\u0131f yapan Sezer, bu s\u00fcre\u00e7te Salame'nin yerine vekaleten ge\u00e7mi\u015f olan Amerikal\u0131 diplomat Stephanie Williams'a da vurgu yapt\u0131. Williams'\u0131n 2018 \u00f6ncesinde Libya'daki ABD b\u00fcy\u00fckel\u00e7ili\u011fi maslahatg\u00fczarl\u0131\u011f\u0131 g\u00f6revini y\u00fcr\u00fctt\u00fc\u011f\u00fcn\u00fc belirten Sezer, \"Biz her zaman 'Amerika bu i\u015fi neresinde' sorular\u0131n\u0131 sorarken, 'Amerika pek g\u00f6r\u00fcnmek istemiyor, tarafs\u0131z kal\u0131yor' gibi yorumlar yapt\u0131k. Ama sahada b\u00f6ylesine unsurlar\u0131 da oldu\u011fu i\u00e7in ABD\u2019nin her zaman i\u015fin i\u00e7inde oldu\u011fu sonucunu da kabul etmemiz gerekiyor\" diye konu\u015ftu:\n\n\"31 Mart\u2019tan nisan sonuna kadarki s\u00fcre\u00e7te \u00e7ok \u00f6nemli geli\u015fmeler oldu. Sava\u015fan taraflara destek devam ederken Sarrac\u2019\u0131n hi\u00e7bir \u015fekilde Hafter ile g\u00f6r\u00fc\u015fmeyece\u011fini a\u00e7\u0131klamas\u0131, arada Hafter\u2019i atayan Temsilciler Meclisi Ba\u015fkan\u0131 Agela (Salih)\u2019in yeni \u00e7\u00f6z\u00fcm plan\u0131n\u0131 a\u00e7\u0131klamas\u0131, ki h\u00fck\u00fcmette her iki taraf\u0131n temsili, ba\u015fkanl\u0131k konseyi ile h\u00fck\u00fcmet ba\u015fkan\u0131n\u0131n farkl\u0131 taraflarda olmas\u0131, yeni bir anayasa haz\u0131rlanmas\u0131 gibi a\u00e7\u0131klamalar\u0131 \u00e7ok b\u00fcy\u00fck yank\u0131 uyand\u0131rd\u0131. Rus medyas\u0131nda bir analist Agela a\u00e7\u0131klamalar\u0131n\u0131n arka plan\u0131nda Rusya deste\u011finin oldu\u011funu ifade ediyor. Bat\u0131 da muhtemelen ayn\u0131 yap\u0131da birlikte \u00e7al\u0131\u015fmalar\u0131, yani h\u00fck\u00fcmet ba\u015fkas\u0131nda, parlamento ba\u015fkas\u0131nda de\u011fil de bu yol do\u011fru yoldur gibisinden bir yakla\u015f\u0131m sergilendi. Burada BM Libya Temsilcili\u011fi g\u00f6revini vekaleten y\u00fcr\u00fcten Selame\u2019nin yard\u0131mc\u0131s\u0131 Stephanie Williams\u2019\u0131n da aktif \u00e7abalar\u0131n\u0131 g\u00f6r\u00fcyoruz. Williams 2018\u2019den 2020 Mart ay\u0131na kadar zaten Selame\u2019nin yard\u0131mc\u0131s\u0131yd\u0131. Yani Libya\u2019daki misyonun ikinci ki\u015fisiydi. Ama 2018\u2019den hemen \u00f6nce Libya\u2019daki ABD b\u00fcy\u00fckel\u00e7ili\u011finin maslahatg\u00fczar\u0131yd\u0131. Bir\u00e7ok Ortado\u011fu \u00fclkesinde g\u00f6rev yapm\u0131\u015f son derece becerikli, ba\u015far\u0131l\u0131 bir kad\u0131n olan Stephanie Williams\u2019\u0131n BM Libya delegasyonunu vek\u00e2leten de olsa y\u00fcr\u00fct\u00fcyor olmas\u0131, -bir Amerikan vatanda\u015f\u0131, t\u0131pk\u0131 Hafter gibi o da sava\u015fan taraf o da Amerikan vatanda\u015f\u0131- bana her zaman \u015funu hat\u0131rlatt\u0131. Biz her zaman 'Amerika bu i\u015fi neresinde' sorular\u0131n\u0131 sorarken, 'Amerika pek g\u00f6r\u00fcnmek istemiyor, tarafs\u0131z kal\u0131yor' gibi yorumlar yapt\u0131k. Ama sahada b\u00f6ylesine unsurlar\u0131 da oldu\u011fu i\u00e7in ABD\u2019nin her zaman i\u015fin i\u00e7inde oldu\u011fu sonucunu da kabul etmemiz gerekiyor. Trump kendisi Hafter ile telefonda g\u00f6r\u00fc\u015ferek, \u00e7abalar\u0131n\u0131 ter\u00f6rizme kar\u015f\u0131 m\u00fccadeleyi \u00f6ven, destekleyen bir g\u00f6r\u00fcn\u00fcm arz etmi\u015fti, daha bir sene \u00f6nce.\"\n\n'Art\u0131k Sarrac ve Hafter'le sorunun \u00e7\u00f6z\u00fclece\u011fini d\u00fc\u015f\u00fcn\u00fclm\u00fcyor, Hafterin rahats\u0131zl\u0131\u011f\u0131, Sarrac'\u0131n T\u00fcrk as\u0131ll\u0131 olmas\u0131 s\u0131k\u0131nt\u0131'\n\nAyd\u0131n Sezer, bu s\u00fcre\u00e7te Hafter'in Nisan sonunda Suheyra anla\u015fmas\u0131n\u0131 tan\u0131mad\u0131klar\u0131n\u0131 belirterek kendisini Libya'n\u0131n tek hakimi ilan etmesiyle yeni bir durum ortaya \u00e7\u0131kt\u0131\u011f\u0131n\u0131 s\u00f6yledi. Sezer'e g\u00f6re, sava\u015fan taraflara aktif olarak desteklerini a\u00e7\u0131klamayan ancak z\u0131mnen bir taraf\u0131 tutan AB, Rusya ve ABD gibi \u00fc\u00e7\u00fcnc\u00fc taraflar, Libya sorunun ne Sarrac ne de Hafter ile ba\u015far\u0131labilece\u011fini d\u00fc\u015f\u00fcn\u00fcyor. Sezer, bu durumda Hafter'in rahats\u0131zl\u0131\u011f\u0131, Sarrac'\u0131n ise T\u00fcrk as\u0131ll\u0131 olmas\u0131ndan \u00f6t\u00fcr\u00fc Arap milliyet\u00e7ili\u011finin g\u00fc\u00e7l\u00fc oldu\u011fu Libyal\u0131 kabileler taraf\u0131ndan kabul\u00fc meselesinin de etkili oldu\u011fu de\u011ferlendirmesinde bulundu. Di\u011fer yandan Sezer, T\u00fcrkiye'nin Berlin s\u00fcrecinden sonra Sarrac'a verdi\u011fi destekle ger\u00e7ekten Hafter'in durdurulmas\u0131nda etkili oldu\u011funun da alt\u0131n\u0131 \u00e7izdi:\n\n\"Hemen daha sonra Hafter\u2019in 28 Nisan kendisini Libya\u2019n\u0131n tek hakimi ilan edip, b\u00fct\u00fcn s\u00fcreci ve bar\u0131\u015f anla\u015fmas\u0131n\u0131 \u00e7\u00f6pe atmas\u0131yla birlikte ortaya yepyeni bir durum \u00e7\u0131kt\u0131. Ama Ramazan ay\u0131 boyunca d\u00fc\u015f\u00fck yo\u011funluklu olarak devam etse de \u00e7at\u0131\u015fmalar bu aydan sonra \u00f6zellikle sava\u015fan taraflara aktif olarak desteklerini a\u00e7\u0131klamayan ama z\u0131mni olarak bir taraf\u0131 tutan AB, Rusya ve ABD gibi \u00fc\u00e7\u00fcnc\u00fc taraflar\u0131n Libya sorununun \u00e7\u00f6z\u00fcm\u00fcnde art\u0131k ne Sarrac ne de Hafter ile ba\u015far\u0131lamayaca\u011f\u0131 kanaatini ta\u015f\u0131d\u0131klar\u0131n\u0131 ve burada belki \u00fc\u00e7\u00fcnc\u00fc bir ki\u015finin isminin g\u00fcndeme gelmesinin d\u00fc\u015f\u00fcn\u00fcld\u00fc\u011f\u00fcn\u00fc s\u00f6yleyebilirim. Burada iki handikap var Hafter ve Sarrac ile ilgili. Birisi Hafter\u2019in kanser hastas\u0131 olmas\u0131, fazla \u00f6mr\u00fcn\u00fcn olmad\u0131\u011f\u0131 s\u00f6yleniyor. Onun yerine kimin getirilece\u011fi durumu var. Bir di\u011feri \u00e7ok fazla dillendirilmiyor ama Wikipedia gibi a\u00e7\u0131k kaynaklarda yer alan Sarrac\u2019\u0131n T\u00fcrk k\u00f6kenli olmas\u0131 olgusu. Libya gibi bir \u00fclkede T\u00fcrkiye\u2019nin destekledi\u011fi T\u00fcrk k\u00f6kenli bir ismin olmas\u0131n\u0131n Libya\u2019daki b\u00fct\u00fcnl\u00fc\u011f\u00fc sa\u011flama a\u00e7\u0131s\u0131ndan da ayr\u0131 s\u0131k\u0131nt\u0131 yarataca\u011f\u0131 d\u00fc\u015f\u00fcncesi var. Zaten T\u00fcrkiye de bunu dillendirmiyor. Biz de bu i\u015fin \u00fczerine bu \u015fekilde gitmiyoruz. Libya her ne kadar tam anlam\u0131yla s\u00f6yleyemesek de bir Arap milliyet\u00e7ili\u011fi ya da kabilelerin d\u0131\u015far\u0131dan desteklenen g\u00fc\u00e7lere kar\u015f\u0131 alerjisi konusu da ayr\u0131 tart\u0131\u015fma konusu. Buradan bak\u0131nca T\u00fcrkiye, Libya\u2019da zaten ba\u015f\u0131ndan beri Rusya ile s\u00fcrt\u00fc\u015fen bir politika izlerken, bug\u00fcn gelinen noktada ger\u00e7ekten Berlin s\u00fcreci sonras\u0131 Sarrac\u2019a verdi\u011fi destekle Hafter\u2019i en az\u0131ndan durdurmay\u0131 ba\u015farm\u0131\u015f bir \u00fclke konumunda. Sahada Hafter arkas\u0131nda daha fazla kilitlenen yer ald\u0131\u011f\u0131n\u0131 a\u00e7\u0131k bir \u015fekilde Berlin konferans\u0131na ra\u011fmen belirtmi\u015f bir \u00fclke durumunda.\u201d\n\n\u2018Korona etkisiyle Suriye yaz aylar\u0131na kadar bu \u015fekilde gidecekmi\u015f gibi g\u00f6z\u00fck\u00fcyor\u2019\n\nAyd\u0131n Sezer, Bat\u0131 ve Arap medyas\u0131nda Rusya Federasyonu y\u00f6netiminin Esad'la aras\u0131nda s\u00fcrt\u00fc\u015fme bulundu\u011fu haberlerini do\u011frulayacak sa\u011flaml\u0131kta kaynak bulunmad\u0131\u011f\u0131n\u0131, Esad'\u0131n Suriye'deki y\u00f6netimine dair getirilen baz\u0131 ele\u015ftirilerin de ge\u00e7mi\u015f y\u0131llara dayand\u0131\u011f\u0131 ve yeni olmad\u0131\u011f\u0131n\u0131 dile getirirken, Moskova'n\u0131n Esad'\u0131 de\u011fi\u015ftirme niyeti bulunsa bile pop\u00fclarite ve taban\u0131 temel alaca\u011f\u0131n\u0131 vurgulad\u0131. Moskova'n\u0131n Esad'la ilgili hi\u00e7bir zaman 'k\u0131rm\u0131z\u0131 \u00e7izgi' ilan etmedi\u011fini an\u0131msatan Sezer, Esad'\u0131n \u015fu anda yolsuzluklara ve sermaye de\u011fi\u015fimine odakland\u0131\u011f\u0131n\u0131 s\u00f6ylerken, bu konuda \u0130ran fakt\u00f6r\u00fcne de at\u0131f yapt\u0131. Sezer, \u0130dlib'de ise inisiyatifin Rusya\u2019da oldu\u011funu belirtirken, Suriye\u2019nin \u015fu anki durumunun salg\u0131n etkisiyle yaz aylar\u0131na kadar bu \u015fekilde devam edece\u011fini kaydetti:\n\n\u201cBat\u0131 ve Arap medyas\u0131nda Esad ile Rusya\u2019n\u0131n aras\u0131nda s\u00fcrt\u00fc\u015fme oldu\u011fu ve Rusya\u2019n\u0131n Esad\u2019\u0131 de\u011fi\u015ftirme arzusunda oldu\u011funa y\u00f6nelik haberler var. Bunu bizzat Jeffrey de dile getirdi. B\u00f6yle bir \u015feyin olup olmad\u0131\u011f\u0131na \u00f6zellikle s\u00fcrekli at\u0131fta bulunan Rus medyas\u0131 a\u00e7\u0131s\u0131ndan bak\u0131ld\u0131\u011f\u0131nda, -\u00e7\u00fcnk\u00fc Arap ve Bat\u0131 kaynaklar\u0131 hep Rus medyas\u0131na at\u0131fta bulunarak bu operasyonu y\u00fcr\u00fctt\u00fcler- bunu do\u011frulayacak bir kaynak ya da yaz\u0131 bulamad\u0131m. Ancak Esad ailesinin y\u00f6netimini ya da Esad etraf\u0131nda olu\u015fan yolsuzluklar\u0131n Esad\u2019\u0131n muhaliflerle m\u00fczakere \u015fartlar\u0131n\u0131n, Esad\u2019\u0131n kendi kontrol\u00fc alt\u0131ndaki b\u00f6lgelerde ya\u015fayan Suriyelilerin \u00f6zellikle ekonomik ko\u015fullar\u0131 ve ya\u015fam \u015fartlar\u0131n\u0131 iyile\u015ftirme y\u00f6n\u00fcnde ad\u0131mlar atmamas\u0131n\u0131n, ekonomiyi tamamen bir sava\u015f ekonomisine dayal\u0131 olarak buradan da ayr\u0131 bir yolsuzluk hik\u00e2yesi \u00e7\u0131kart\u0131l\u0131yor, y\u00fcr\u00fct\u00fcl\u00fcyor olmas\u0131 Rusya\u2019da hat\u0131rlad\u0131\u011f\u0131m kadar\u0131yla 2017\u2019den beri devam eden yaz\u0131lan \u00e7izilen ama s\u0131kl\u0131kla ele al\u0131nmayan bir konu. Rusya uluslararas\u0131 ili\u015fkiler konseyinin 2017 \u015fubat\u0131nda bu konuda geni\u015f bir analiz yaparak Esad\u2019\u0131n \u00e7evresindeki insanlar\u0131n analizini yapt\u0131\u011f\u0131n\u0131 hat\u0131rl\u0131yorum. Birincisi, Rusya\u2019n\u0131n b\u00f6yle bir niyetinin olup olmad\u0131\u011f\u0131n\u0131 bilmiyoruz. Olsa bile bunu Rusya\u2019n\u0131n kolayl\u0131kla yap\u0131p yapamayaca\u011f\u0131n\u0131 da de\u011ferlendirmek laz\u0131m. Rusya Esad\u2019dan memnun olmasa da de\u011fi\u015ftirmek istese bile hem Esad\u2019\u0131n Suriye i\u00e7erisindeki bir pop\u00fclaritesi ve taban\u0131 var \u00f6zellikle Alevi toplumu, hem de bir \u0130ran ger\u00e7e\u011fi var. Suriye\u2019de iktidar\u0131n belirlenmesini \u0130ran\u2019a ra\u011fmen ba\u015farmak m\u00fcmk\u00fcn de\u011fil. Hatta \u00fcst\u00fc kapal\u0131 olarak \u0130srail\u2019e ra\u011fmen ba\u015farmak da m\u00fcmk\u00fcn de\u011fil. Dolay\u0131s\u0131yla Rusya\u2019n\u0131n tek ba\u015f\u0131na g\u00fcc\u00fcn\u00fcn yetip yetmeyece\u011fi konusunda \u015f\u00fcphelerim var. Esad, Rusya a\u00e7\u0131s\u0131ndan k\u0131rm\u0131z\u0131 bir \u00e7izgi de\u011fil. Rusya, Suriye\u2019de bar\u0131\u015fa giden yolda daha iyiye gidece\u011fini d\u00fc\u015f\u00fcnd\u00fc\u011f\u00fc anda, Esad\u2019\u0131n alternatifi konusunda t\u00fcm taraflar uzla\u015f\u0131 i\u00e7erisinde olursa, bunu \u00e7ok rahatl\u0131kla yapabilir. Bu \u015fah\u0131slara ba\u011fl\u0131, \u2018tak\u0131m tutar gibi taraf tutma\u2019 politikas\u0131 de\u011fil. Rusya Libya\u2019da da Suriye\u2019de b\u00f6yle bir oyunun i\u00e7erisinde de\u011fil. Ruslar\u0131n \u00f6zellikle K\u00fcrtlerle m\u00fczakere konusunda Esad\u2019a bask\u0131lar\u0131n\u0131 yo\u011funla\u015ft\u0131rd\u0131\u011f\u0131n\u0131, Astana s\u00fcreci ba\u015flarken Ruslar\u0131n K\u00fcrtlere s\u00f6z verdi\u011fi k\u00fclt\u00fcrel \u00f6zerklikle ilgili konular\u0131 en az\u0131ndan K\u00fcrtlerle m\u00fczakeresinde hala masada tuttu\u011funu biliyoruz. Dolay\u0131s\u0131yla b\u00f6yle bir genel durum var. \u0130dlib\u2019de ortak devriye hareketleri \u00e7ok ge\u00e7 ba\u015flad\u0131. Bug\u00fcn, 11.\u2019si yap\u0131ld\u0131. Zaman zaman sivil protestolarla kar\u015f\u0131la\u015f\u0131ld\u0131, bazen yar\u0131m kald\u0131. Ama bir \u015fekilde 5 Mart Moskova mutabakat\u0131ndaki hususlara riayet ediyor gibi g\u00f6z\u00fck\u00fcyor. En az\u0131ndan \u00e7ok b\u00fcy\u00fck \u00f6l\u00e7\u00fcde ate\u015fkes ihlali yok. Bunun bir ba\u015fka boyutu \u0130dlib\u2019den Libya\u2019ya g\u00f6nderilen sava\u015f\u00e7\u0131lar boyutu var. Oradaki sava\u015f\u00e7\u0131 say\u0131s\u0131n\u0131 da beraberinde getiriyor. Ama bu noktada Esad\u2019\u0131n T\u00fcrkiye ile Rusya\u2019y\u0131 bir \u015fekilde kar\u015f\u0131 kar\u015f\u0131ya \u00e7abas\u0131 i\u00e7erisinde oldu\u011fu da \u00f6teden beri Rus medyas\u0131nda yer al\u0131yor zaten. \u015eubat ay\u0131nda \u2018Esad, NATO m\u00fcttefiki T\u00fcrkiye ile Rusya\u2019y\u0131 kar\u015f\u0131 kar\u015f\u0131ya getirmeye \u00e7al\u0131\u015f\u0131yor, biz bu tuza\u011fa d\u00fc\u015fmeyelim\u2019 denildi\u011fini de hat\u0131rl\u0131yorum. Dolay\u0131s\u0131yla Esad \u015fu anda kendi \u00e7evresindeki bu yolsuzluk ya da bir anlamda sermayenin el de\u011fi\u015ftirilmesi s\u00fcrecine yo\u011funla\u015fm\u0131\u015f durumda. \u0130dlib\u2019de inisiyatif tamamen Rusya\u2019da g\u00f6z\u00fck\u00fcyor. Ama \u0130ran\u2019\u0131n bask\u0131s\u0131 oldu\u011funu Esad \u00fczerinde \u0130dlib\u2019de daha ileri gitmesi konusunda, tesad\u00fcf sadece \u0130ran de\u011fil Suudi Arabistan\u2019\u0131n ayn\u0131 \u015fekilde bir bask\u0131s\u0131 oldu\u011funu hatta baz\u0131 K\u00f6rfez \u00fclkelerinin finansman sa\u011flad\u0131\u011f\u0131na dair dedikodular da var. Suriye\u2019de bug\u00fcn d\u00f6rt \u00fclke var. Amerika, \u0130ran, T\u00fcrkiye ve Rusya\u2019n\u0131n sahadaki s\u00fcre\u00e7leri ve \u00f6zellikle Cenevre\u2019deki anayasa komisyonunu harekete ge\u00e7irip ge\u00e7irmeyecekleri konusunda teredd\u00fctler var, korona etkisi var. Koronan\u0131n d\u0131\u015f politikaya etkisi var. Suriye en az\u0131ndan yaz aylar\u0131 haziran temmuza kadar bu \u015fekilde gidecekmi\u015f gibi g\u00f6z\u00fck\u00fcyor.\u201d",
    "keywords": [
        "rahats\u0131zl\u0131\u011f\u0131",
        "handikap",
        "bu",
        "hafterle",
        "var",
        "sarrac\u0131n",
        "\u00f6zellikle",
        "sezer",
        "\u00e7\u00f6z\u00fcm",
        "sarrac",
        "olmas\u0131",
        "t\u00fcrk",
        "ve",
        "olmad\u0131\u011f\u0131",
        "bir",
        "ile",
        "da",
        "gibi",
        "libya"
    ],
    "meta_keywords": [
        "Libya'da \u00e7\u00f6z\u00fcm",
        "Libya'da T\u00fcrk g\u00fc\u00e7leri",
        "Suriye ve Libya'daki T\u00fcrk g\u00fc\u00e7leri",
        "Bat\u0131 ittifak\u0131 ve T\u00fcrkiye",
        "Rusya'dan Libya a\u00e7\u0131klamas\u0131"
    ],
    "publish_date": null,
    "summary": "'Sarrac ve Hafter'le \u00e7\u00f6z\u00fcm olmad\u0131\u011f\u0131 d\u00fc\u015f\u00fcn\u00fcl\u00fcyor, Hafter'in rahats\u0131zl\u0131\u011f\u0131, Sarrac'\u0131n T\u00fcrk as\u0131ll\u0131 olmas\u0131 handikap'Ayd\u0131n Sezer'e g\u00f6re, Erdo\u011fan y\u00f6netimi salg\u0131n ve ekonomik krizin etkisiyle Bat\u0131 ittifak\u0131yla Libya ve Suriye \u00f6zeli de dahil olmak \u00fczere yak\u0131nla\u015fma \u00e7abas\u0131 i\u00e7inde.\nLibya'da Berlin konferans\u0131n\u0131n beklentileri kar\u015f\u0131lanamasa da s\u00fcrecin devam etti\u011fini belirten Sezer, AB, Rusya ve ABD'nin art\u0131k ne Sarrac ne de Hafter'le \u00e7\u00f6z\u00fcm olaca\u011f\u0131n\u0131 d\u00fc\u015f\u00fcnd\u00fckleri g\u00f6r\u00fc\u015f\u00fcnde.\nD\u00fcnya \u00e7ap\u0131nda koronavir\u00fcs pandemisi, uluslararas\u0131 ili\u015fkilerin \u00f6ne \u00e7\u0131kan ba\u015fl\u0131klar\u0131n\u0131 'dondurmu\u015f' g\u00f6r\u00fcnse de sorunlu b\u00f6lgeler i\u00e7ten i\u00e7e kayn\u0131yor.\nT\u00fcrk d\u0131\u015f politikas\u0131 a\u00e7\u0131s\u0131ndan uluslararas\u0131 tart\u0131\u015fmalar\u0131n oda\u011f\u0131ndaki Libya ve Suriye en \u00f6ne \u00e7\u0131kan ba\u015fl\u0131klar.\nAnkara'n\u0131n tuttu\u011fu yol ABD, AB ve Rusya eksenindeki pozisyonunu da etkiler halde.\nKoronavir\u00fcs pandemisi e\u015fli\u011finde T\u00fcrkiye'nin ABD ve AB ili\u015fkilerinde 'temkinli bir iyimserlik' olu\u015fmu\u015f g\u00f6r\u00fcn\u00fcrken, \u0130dlib'deki durum da 'istikrarl\u0131' g\u00f6r\u00fcn\u00fcm sergiliyor.\nGeli\u015fmeleri Medya G\u00fcnl\u00fc\u011f\u00fc yazar\u0131 ve ba\u011f\u0131ms\u0131z siyaset\u00e7i Ayd\u0131n Sezer ile konu\u015ftuk.\nBu ku\u015fkusuz koronan\u0131n getirdi\u011fi \u00f6zellikle iktisadi anlamdaki kriz d\u00f6neminde, T\u00fcrk-ABD ili\u015fkilerinde bir yak\u0131nla\u015fma, \u00f6zellikle d\u0131\u015f bor\u00e7-SWAP konusu g\u00fcndeme geldi\u011finde yak\u0131n i\u015fbirli\u011finin farkl\u0131 sahalar\u0131 da kapsamaya ba\u015flad\u0131\u011f\u0131 d\u00fc\u015f\u00fcn\u00fclebilir.\nDolay\u0131s\u0131yla Rusya\u2019n\u0131n korona, petrol fiyatlar\u0131ndaki talep d\u00fc\u015f\u00fckl\u00fc\u011f\u00fc gibi daha \u00e7ok i\u00e7 politik meselelere odakland\u0131\u011f\u0131 ama hi\u00e7bir zaman Suriye ve Libya\u2019y\u0131 g\u00f6zden \u0131rak tutmad\u0131\u011f\u0131 bir d\u00f6nemde, sanki ABD ile daha bir yak\u0131nla\u015fma \u00e7abalar\u0131 i\u00e7erisinde oldu\u011fumuzu d\u00fc\u015f\u00fcn\u00fcyorum.\nBu Rusya\u2019dan uzakla\u015fmak ya da kar\u015f\u0131 kamplara ayr\u0131lmak \u015feklinde de\u011fil ama ABD ile de \u00f6zellikle Libya ve Suriye \u00f6zelinde bir yak\u0131nla\u015fma oldu\u011funu d\u00fc\u015f\u00fcn\u00fcyorum.\n\u00d6zellikle S-400 aktivasyon s\u00fcreci de bu i\u015fe dahil edilirse hala \u0131srarla SWAP anla\u015fmalar\u0131 \u00fczerindeki \u0131srar d\u00fc\u015f\u00fcn\u00fcl\u00fcrse, b\u00f6yle bir genel de\u011ferlendirmeye sahibim.\n\u2018NATO dahil Bat\u0131 ittifak\u0131yla bir yak\u0131nla\u015fma \u00e7abas\u0131 oldu\u011funu d\u00fc\u015f\u00fcnebiliriz'Sezer, T\u00fcrkiye'de bir yandan AB'nin Kovid-19 salg\u0131n\u0131 kar\u015f\u0131s\u0131nda ya\u015fad\u0131\u011f\u0131 ba\u015far\u0131s\u0131zl\u0131klar g\u00fcndemde tutulurken, Erdo\u011fan'\u0131n AB \u00fcyeli\u011finden, \u00f6zellikle iktisadi ili\u015fkilerden bahsetmesine dikkat \u00e7ekti.\nKoronavir\u00fcs\u00fcn ekonomiye getirdi\u011fi zor \u015fartlar da T\u00fcrkiye\u2019nin y\u00f6n\u00fcyle ilgili tart\u0131\u015fmalar\u0131 da yeniden g\u00fcndeme getirip yeni bir bak\u0131\u015f a\u00e7\u0131s\u0131 sa\u011flad\u0131 \u015feklinde de\u011ferlendiriyorum h\u00fck\u00fcmet a\u00e7\u0131s\u0131ndan.\nBunun ne kadar uzun s\u00fcreli ya da ciddiyetle takip edilip edilemeyece\u011fi konusu ayr\u0131 bir konu.\n'Berlin konferans\u0131 ile ortaya konulan beklentiler kar\u015f\u0131lanamad\u0131'Libya'da Berlin konferans\u0131 ile \u00e7at\u0131\u015fan taraflara silah ak\u0131\u015f\u0131n\u0131n durdurulup ate\u015fkes ve askeri, ekonomik ve siyasi komiteler arac\u0131l\u0131\u011f\u0131yla yava\u015f yava\u015f bar\u0131\u015f tesisinin hedeflendi\u011fini an\u0131msatan Sezer, ancak bu beklentilerin kar\u015f\u0131lanamamas\u0131na dikkat \u00e7ekti.\nSava\u015f\u0131n d\u00fc\u015f\u00fck yo\u011funluklu olsa da devam etti\u011fini belirten Sezer, daha \u00f6nce iddial\u0131 konu\u015fan BM Libya temsilcisi Salame'nin istifa etmesi ve farkl\u0131 akt\u00f6rler aras\u0131nda da fikir ayr\u0131l\u0131klar\u0131, \u00fcmitsizlikler ortaya \u00e7\u0131kt\u0131\u011f\u0131n\u0131 vurgulad\u0131.\nSezer, buna ra\u011fmen AB'nin 31 Mart itibariyle IRINI operasyonunu faaliyete ge\u00e7irmesine dikkat \u00e7ekti:\"Berlin konferans\u0131 \u00f6ncesi ve sonras\u0131 diye Libya\u2019daki geli\u015fmeleri ikiye ay\u0131ral\u0131m.\nBerlin s\u00fcrecinde \u00f6zellikle Rusya\u2019n\u0131n ve T\u00fcrkiye\u2019nin de katk\u0131s\u0131yla Almanya ve AB\u2019nin \u00f6nc\u00fcl\u00fc\u011f\u00fcnde taraflar\u0131n bir araya getirilerek 55 maddelik bir yol haritas\u0131yla, resmen a\u00e7\u0131klanmam\u0131\u015f olsa h\u00fck\u00fcm s\u00fcren bir ate\u015fkesle bar\u0131\u015fa giden yolda \u00f6nemli ad\u0131mlar at\u0131laca\u011f\u0131 bekleniyordu.\nDi\u011fer yandan da sava\u015fan taraflara \u00fc\u00e7\u00fcnc\u00fc \u00fclkelerin yapt\u0131klar\u0131 yard\u0131mlar\u0131n durdurulmas\u0131yla ilgili b\u00fcy\u00fck bir beklenti vard\u0131.\nDolay\u0131s\u0131yla Libya i\u00e7erisindeki geli\u015fmelerin \u00f6tesinde d\u0131\u015far\u0131daki akt\u00f6rler aras\u0131nda da fikir ayr\u0131l\u0131klar\u0131, \u00fcmitsizlikler ortaya \u00e7\u0131kt\u0131.\n'ABD pek g\u00f6r\u00fcnmek istemiyor, tarafs\u0131z gibi yorumlar yapt\u0131k ama...'Ayd\u0131n Sezer nisan ay\u0131 boyunca ya\u015fanan \u00f6nemli geli\u015fmeleri de an\u0131msatt\u0131.\nUMH lideri Sarrac'\u0131n Hafter'le g\u00f6r\u00fc\u015fmeyi d\u0131\u015flamas\u0131, Hafter'i atayan Tobruk'taki Temsilciler Meclisi'nin Ba\u015fkan\u0131 Agela'n\u0131n yeni \u00e7\u00f6z\u00fcm plan\u0131 a\u00e7\u0131klamas\u0131n\u0131n uyand\u0131rd\u0131\u011f\u0131 yank\u0131ya at\u0131f yapan Sezer, bu s\u00fcre\u00e7te Salame'nin yerine vekaleten ge\u00e7mi\u015f olan Amerikal\u0131 diplomat Stephanie Williams'a da vurgu yapt\u0131.\nRus medyas\u0131nda bir analist Agela a\u00e7\u0131klamalar\u0131n\u0131n arka plan\u0131nda Rusya deste\u011finin oldu\u011funu ifade ediyor.\nBat\u0131 da muhtemelen ayn\u0131 yap\u0131da birlikte \u00e7al\u0131\u015fmalar\u0131, yani h\u00fck\u00fcmet ba\u015fkas\u0131nda, parlamento ba\u015fkas\u0131nda de\u011fil de bu yol do\u011fru yoldur gibisinden bir yakla\u015f\u0131m sergilendi.\nBurada BM Libya Temsilcili\u011fi g\u00f6revini vekaleten y\u00fcr\u00fcten Selame\u2019nin yard\u0131mc\u0131s\u0131 Stephanie Williams\u2019\u0131n da aktif \u00e7abalar\u0131n\u0131 g\u00f6r\u00fcyoruz.\nBiz her zaman 'Amerika bu i\u015fi neresinde' sorular\u0131n\u0131 sorarken, 'Amerika pek g\u00f6r\u00fcnmek istemiyor, tarafs\u0131z kal\u0131yor' gibi yorumlar yapt\u0131k.\nAma sahada b\u00f6ylesine unsurlar\u0131 da oldu\u011fu i\u00e7in ABD\u2019nin her zaman i\u015fin i\u00e7inde oldu\u011fu sonucunu da kabul etmemiz gerekiyor.\nTrump kendisi Hafter ile telefonda g\u00f6r\u00fc\u015ferek, \u00e7abalar\u0131n\u0131 ter\u00f6rizme kar\u015f\u0131 m\u00fccadeleyi \u00f6ven, destekleyen bir g\u00f6r\u00fcn\u00fcm arz etmi\u015fti, daha bir sene \u00f6nce.\"\n'Art\u0131k Sarrac ve Hafter'le sorunun \u00e7\u00f6z\u00fclece\u011fini d\u00fc\u015f\u00fcn\u00fclm\u00fcyor, Hafterin rahats\u0131zl\u0131\u011f\u0131, Sarrac'\u0131n T\u00fcrk as\u0131ll\u0131 olmas\u0131 s\u0131k\u0131nt\u0131'Ayd\u0131n Sezer, bu s\u00fcre\u00e7te Hafter'in Nisan sonunda Suheyra anla\u015fmas\u0131n\u0131 tan\u0131mad\u0131klar\u0131n\u0131 belirterek kendisini Libya'n\u0131n tek hakimi ilan etmesiyle yeni bir durum ortaya \u00e7\u0131kt\u0131\u011f\u0131n\u0131 s\u00f6yledi.\nSezer'e g\u00f6re, sava\u015fan taraflara aktif olarak desteklerini a\u00e7\u0131klamayan ancak z\u0131mnen bir taraf\u0131 tutan AB, Rusya ve ABD gibi \u00fc\u00e7\u00fcnc\u00fc taraflar, Libya sorunun ne Sarrac ne de Hafter ile ba\u015far\u0131labilece\u011fini d\u00fc\u015f\u00fcn\u00fcyor.\nSezer, bu durumda Hafter'in rahats\u0131zl\u0131\u011f\u0131, Sarrac'\u0131n ise T\u00fcrk as\u0131ll\u0131 olmas\u0131ndan \u00f6t\u00fcr\u00fc Arap milliyet\u00e7ili\u011finin g\u00fc\u00e7l\u00fc oldu\u011fu Libyal\u0131 kabileler taraf\u0131ndan kabul\u00fc meselesinin de etkili oldu\u011fu de\u011ferlendirmesinde bulundu.\nBurada iki handikap var Hafter ve Sarrac ile ilgili.\nBirisi Hafter\u2019in kanser hastas\u0131 olmas\u0131, fazla \u00f6mr\u00fcn\u00fcn olmad\u0131\u011f\u0131 s\u00f6yleniyor.\nBir di\u011feri \u00e7ok fazla dillendirilmiyor ama Wikipedia gibi a\u00e7\u0131k kaynaklarda yer alan Sarrac\u2019\u0131n T\u00fcrk k\u00f6kenli olmas\u0131 olgusu.\nLibya gibi bir \u00fclkede T\u00fcrkiye\u2019nin destekledi\u011fi T\u00fcrk k\u00f6kenli bir ismin olmas\u0131n\u0131n Libya\u2019daki b\u00fct\u00fcnl\u00fc\u011f\u00fc sa\u011flama a\u00e7\u0131s\u0131ndan da ayr\u0131 s\u0131k\u0131nt\u0131 yarataca\u011f\u0131 d\u00fc\u015f\u00fcncesi var.\nBiz de bu i\u015fin \u00fczerine bu \u015fekilde gitmiyoruz.\nLibya her ne kadar tam anlam\u0131yla s\u00f6yleyemesek de bir Arap milliyet\u00e7ili\u011fi ya da kabilelerin d\u0131\u015far\u0131dan desteklenen g\u00fc\u00e7lere kar\u015f\u0131 alerjisi konusu da ayr\u0131 tart\u0131\u015fma konusu.\nBuradan bak\u0131nca T\u00fcrkiye, Libya\u2019da zaten ba\u015f\u0131ndan beri Rusya ile s\u00fcrt\u00fc\u015fen bir politika izlerken, bug\u00fcn gelinen noktada ger\u00e7ekten Berlin s\u00fcreci sonras\u0131 Sarrac\u2019a verdi\u011fi destekle Hafter\u2019i en az\u0131ndan durdurmay\u0131 ba\u015farm\u0131\u015f bir \u00fclke konumunda.\nMoskova'n\u0131n Esad'la ilgili hi\u00e7bir zaman 'k\u0131rm\u0131z\u0131 \u00e7izgi' ilan etmedi\u011fini an\u0131msatan Sezer, Esad'\u0131n \u015fu anda yolsuzluklara ve sermaye de\u011fi\u015fimine odakland\u0131\u011f\u0131n\u0131 s\u00f6ylerken, bu konuda \u0130ran fakt\u00f6r\u00fcne de at\u0131f yapt\u0131.\nRusya uluslararas\u0131 ili\u015fkiler konseyinin 2017 \u015fubat\u0131nda bu konuda geni\u015f bir analiz yaparak Esad\u2019\u0131n \u00e7evresindeki insanlar\u0131n analizini yapt\u0131\u011f\u0131n\u0131 hat\u0131rl\u0131yorum.\nRusya Esad\u2019dan memnun olmasa da de\u011fi\u015ftirmek istese bile hem Esad\u2019\u0131n Suriye i\u00e7erisindeki bir pop\u00fclaritesi ve taban\u0131 var \u00f6zellikle Alevi toplumu, hem de bir \u0130ran ger\u00e7e\u011fi var.\nRusya, Suriye\u2019de bar\u0131\u015fa giden yolda daha iyiye gidece\u011fini d\u00fc\u015f\u00fcnd\u00fc\u011f\u00fc anda, Esad\u2019\u0131n alternatifi konusunda t\u00fcm taraflar uzla\u015f\u0131 i\u00e7erisinde olursa, bunu \u00e7ok rahatl\u0131kla yapabilir.\nRusya Libya\u2019da da Suriye\u2019de b\u00f6yle bir oyunun i\u00e7erisinde de\u011fil.\nAma bir \u015fekilde 5 Mart Moskova mutabakat\u0131ndaki hususlara riayet ediyor gibi g\u00f6z\u00fck\u00fcyor.\nAma bu noktada Esad\u2019\u0131n T\u00fcrkiye ile Rusya\u2019y\u0131 bir \u015fekilde kar\u015f\u0131 kar\u015f\u0131ya \u00e7abas\u0131 i\u00e7erisinde oldu\u011fu da \u00f6teden beri Rus medyas\u0131nda yer al\u0131yor zaten.\n\u015eubat ay\u0131nda \u2018Esad, NATO m\u00fcttefiki T\u00fcrkiye ile Rusya\u2019y\u0131 kar\u015f\u0131 kar\u015f\u0131ya getirmeye \u00e7al\u0131\u015f\u0131yor, biz bu tuza\u011fa d\u00fc\u015fmeyelim\u2019 denildi\u011fini de hat\u0131rl\u0131yorum.\nDolay\u0131s\u0131yla Esad \u015fu anda kendi \u00e7evresindeki bu yolsuzluk ya da bir anlamda sermayenin el de\u011fi\u015ftirilmesi s\u00fcrecine yo\u011funla\u015fm\u0131\u015f durumda.\nAma \u0130ran\u2019\u0131n bask\u0131s\u0131 oldu\u011funu Esad \u00fczerinde \u0130dlib\u2019de daha ileri gitmesi konusunda, tesad\u00fcf sadece \u0130ran de\u011fil Suudi Arabistan\u2019\u0131n ayn\u0131 \u015fekilde bir bask\u0131s\u0131 oldu\u011funu hatta baz\u0131 K\u00f6rfez \u00fclkelerinin finansman sa\u011flad\u0131\u011f\u0131na dair dedikodular da var.\nAmerika, \u0130ran, T\u00fcrkiye ve Rusya\u2019n\u0131n sahadaki s\u00fcre\u00e7leri ve \u00f6zellikle Cenevre\u2019deki anayasa komisyonunu harekete ge\u00e7irip ge\u00e7irmeyecekleri konusunda teredd\u00fctler var, korona etkisi var.\nSuriye en az\u0131ndan yaz aylar\u0131 haziran temmuza kadar bu \u015fekilde gidecekmi\u015f gibi g\u00f6z\u00fck\u00fcyor.\u201d",
    "article_html": "",
    "meta_description": "Ayd\u0131n Sezer'e g\u00f6re, Erdo\u011fan y\u00f6netimi salg\u0131n ve ekonomik krizin etkisiyle Bat\u0131 ittifak\u0131yla Libya ve Suriye \u00f6zeli de dahil olmak \u00fczere yak\u0131nla\u015fma \u00e7abas\u0131 i\u00e7inde. Libya'da...",
    "meta_lang": "tr"
}