{
    "article_id": "a8fe8f9223c05bad3e5aabba038afd2d.1590265533.0535753",
    "title": "L\u00fcbnan mavi \u015farap ihracat\u0131na ba\u015fl\u0131yor",
    "authors": [],
    "canonical_link": "https://tr.sputniknews.com/videokulubu/201804231033149815-lubnan-mavi-sarap-alkol-uretimi-sampanya-uzum-bagi/",
    "url": "https://tr.sputniknews.com/videokulubu/201804231033149815-lubnan-mavi-sarap-alkol-uretimi-sampanya-uzum-bagi/",
    "top_img": "https://cdntr2.img.sputniknews.com/images/103312/06/1033120647.jpg",
    "meta_img": "https://cdntr2.img.sputniknews.com/images/103312/06/1033120647.jpg",
    "movies": [],
    "text": "Sputnik\u2019e konu\u015fan Unes, \u201c\u00dcz\u00fcm kabu\u011funda, aralar\u0131nda mavinin de bulundu\u011fu 7 renk veren maddeler var. Kara \u00fcz\u00fcmdeki antokiyan maddesi mavi renk veriyor. Bu maddeyi beyaz \u00fcz\u00fcmden yap\u0131lan \u015faraba eklerseniz mavi \u015farap elde edersiniz\u201d dedi.\n\nMavi sek ve tatl\u0131 \u015farap \u00fcretti\u011fini belirten L\u00fcbnanl\u0131 \u00fcretici, \u201cYani zevkinize g\u00f6re se\u00e7ebilirsiniz. Halihaz\u0131rda L\u00fcbnan \u015farap pazar\u0131nda yabanc\u0131 \u015faraplarla rekabet var. Bu y\u00fczden bilerek mavi \u015farab\u0131n fiyat\u0131n\u0131 indirdim, ithale g\u00f6re daha ucuz olsun diye\" ifadelerini kulland\u0131. Y\u0131lda 10 bin \u015fi\u015fe \u00fcreten imalathanenin \u00fcretimi y\u0131ldan y\u0131la talep artt\u0131k\u00e7a b\u00fcy\u00fcyor.\n\nAs\u0131l mesle\u011fi cerrah olan Piter Abi Unes, ald\u0131\u011f\u0131 t\u0131p e\u011fitimi, m\u00fckemmel d\u00fczeydeki kimya bilgisi ve \u015farap yap\u0131m\u0131 inceliklerini \u00f6\u011frenmek i\u00e7in harcad\u0131\u011f\u0131 3 y\u0131l sayesinde \u00f6zel bir form\u00fcl \u00e7\u0131karabildi. T\u00fcm fidanlar\u0131 \u0130talya\u2019dan getiren L\u00fcbnanl\u0131 i\u015fadam\u0131n\u0131n \u00fcz\u00fcm ba\u011f\u0131, L\u00fcbnan\u2019\u0131n \u00e7ok g\u00fczel da\u011fl\u0131k b\u00f6lgesinde 1300 metre y\u00fckseklikte yer al\u0131yor.\n\n\u00a9 Sputnik / Zahraa al \u0410mir Chateau Wadih \u015farap imalathanesinin sahibi Piter Abi Unes\n\n\u015earap \u00fcretimine 2012\u2019de ba\u015flad\u0131\u011f\u0131n\u0131 dile getiren Unes, s\u00f6zlerini \u015f\u00f6yle s\u00fcrd\u00fcrd\u00fc: \u201cHer 3 aydan bir Fransa\u2019dan bir uzman gelir, de\u011ferli tavsiyeler verir ve \u00e7al\u0131\u015fmam\u0131 denetler. Mavi \u015farap fikrini \u0130spanya\u2019dan ald\u0131m. Genel olarak, \u00e7ok deney yapar\u0131m. Beyaz ve pembe \u015farap da yapt\u0131m. Sonra beyaz elma \u015farab\u0131 yapmaya \u00e7al\u0131\u015ft\u0131m, ama bu \u015farap al\u0131c\u0131lar aras\u0131nda pek ra\u011fbet g\u00f6rmedi. Elma ve tatl\u0131 kirazdan \u015farap \u00fczerinde \u00e7al\u0131\u015f\u0131yorum. \u015eimdi elmadan alkols\u00fcz bira \u00fcretimine ba\u015flamay\u0131 planl\u0131yoruz. Bu biray\u0131 K\u00f6rfez \u00fclkelerine ihra\u00e7 edebiliriz. Bu y\u0131l ilk mavi \u015farap partisini \u0130talya\u2019ya g\u00f6nderece\u011fiz. Planlar\u0131m\u0131z aras\u0131nda mavi \u015fampanya \u00fcretimi de var, bunun i\u00e7in her \u015fey haz\u0131r\u201d.",
    "keywords": [
        "bu",
        "unes",
        "\u00fcretimine",
        "var",
        "beyaz",
        "l\u00fcbnan",
        "\u015farap",
        "mavi",
        "\u00fcz\u00fcm",
        "ve",
        "ba\u015fl\u0131yor",
        "bir",
        "ihracat\u0131na"
    ],
    "meta_keywords": [
        ""
    ],
    "publish_date": null,
    "summary": "Sputnik\u2019e konu\u015fan Unes, \u201c\u00dcz\u00fcm kabu\u011funda, aralar\u0131nda mavinin de bulundu\u011fu 7 renk veren maddeler var.\nKara \u00fcz\u00fcmdeki antokiyan maddesi mavi renk veriyor.\nBu maddeyi beyaz \u00fcz\u00fcmden yap\u0131lan \u015faraba eklerseniz mavi \u015farap elde edersiniz\u201d dedi.\nMavi sek ve tatl\u0131 \u015farap \u00fcretti\u011fini belirten L\u00fcbnanl\u0131 \u00fcretici, \u201cYani zevkinize g\u00f6re se\u00e7ebilirsiniz.\nHalihaz\u0131rda L\u00fcbnan \u015farap pazar\u0131nda yabanc\u0131 \u015faraplarla rekabet var.\nBu y\u00fczden bilerek mavi \u015farab\u0131n fiyat\u0131n\u0131 indirdim, ithale g\u00f6re daha ucuz olsun diye\" ifadelerini kulland\u0131.\nY\u0131lda 10 bin \u015fi\u015fe \u00fcreten imalathanenin \u00fcretimi y\u0131ldan y\u0131la talep artt\u0131k\u00e7a b\u00fcy\u00fcyor.\nAs\u0131l mesle\u011fi cerrah olan Piter Abi Unes, ald\u0131\u011f\u0131 t\u0131p e\u011fitimi, m\u00fckemmel d\u00fczeydeki kimya bilgisi ve \u015farap yap\u0131m\u0131 inceliklerini \u00f6\u011frenmek i\u00e7in harcad\u0131\u011f\u0131 3 y\u0131l sayesinde \u00f6zel bir form\u00fcl \u00e7\u0131karabildi.\nT\u00fcm fidanlar\u0131 \u0130talya\u2019dan getiren L\u00fcbnanl\u0131 i\u015fadam\u0131n\u0131n \u00fcz\u00fcm ba\u011f\u0131, L\u00fcbnan\u2019\u0131n \u00e7ok g\u00fczel da\u011fl\u0131k b\u00f6lgesinde 1300 metre y\u00fckseklikte yer al\u0131yor.\n\u00a9 Sputnik / Zahraa al \u0410mir Chateau Wadih \u015farap imalathanesinin sahibi Piter Abi Unes\u015earap \u00fcretimine 2012\u2019de ba\u015flad\u0131\u011f\u0131n\u0131 dile getiren Unes, s\u00f6zlerini \u015f\u00f6yle s\u00fcrd\u00fcrd\u00fc: \u201cHer 3 aydan bir Fransa\u2019dan bir uzman gelir, de\u011ferli tavsiyeler verir ve \u00e7al\u0131\u015fmam\u0131 denetler.\nMavi \u015farap fikrini \u0130spanya\u2019dan ald\u0131m.\nGenel olarak, \u00e7ok deney yapar\u0131m.\nBeyaz ve pembe \u015farap da yapt\u0131m.\nSonra beyaz elma \u015farab\u0131 yapmaya \u00e7al\u0131\u015ft\u0131m, ama bu \u015farap al\u0131c\u0131lar aras\u0131nda pek ra\u011fbet g\u00f6rmedi.\nElma ve tatl\u0131 kirazdan \u015farap \u00fczerinde \u00e7al\u0131\u015f\u0131yorum.\n\u015eimdi elmadan alkols\u00fcz bira \u00fcretimine ba\u015flamay\u0131 planl\u0131yoruz.\nBu biray\u0131 K\u00f6rfez \u00fclkelerine ihra\u00e7 edebiliriz.\nBu y\u0131l ilk mavi \u015farap partisini \u0130talya\u2019ya g\u00f6nderece\u011fiz.\nPlanlar\u0131m\u0131z aras\u0131nda mavi \u015fampanya \u00fcretimi de var, bunun i\u00e7in her \u015fey haz\u0131r\u201d.",
    "article_html": "",
    "meta_description": "L\u00fcbnan\u2019\u0131n da\u011fl\u0131k b\u00f6lgesinde bulunan Chateau Wadih \u015farap imalathanesinin sahibi Piter Abi Unes, \u00fclkenin tek mavi \u015farap \u00fcreticisi.",
    "meta_lang": "tr"
}