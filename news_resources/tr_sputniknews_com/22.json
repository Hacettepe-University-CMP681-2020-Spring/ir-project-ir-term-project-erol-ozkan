{
    "article_id": "ce7ef6ed0e69f4ac54d014b8274472ba.1590265600.8910768",
    "title": "K\u0131l\u0131\u00e7daro\u011flu'ndan vekillere \u0131rk\u00e7\u0131 dil uyar\u0131s\u0131",
    "authors": [],
    "canonical_link": "https://tr.sputniknews.com/turkiye/201801251031956157-kilicdaroglu-chp-irki-dil-myk-tezcan/",
    "url": "https://tr.sputniknews.com/turkiye/201801251031956157-kilicdaroglu-chp-irki-dil-myk-tezcan/",
    "top_img": "https://cdntr2.img.sputniknews.com/images/103133/28/1031332883.jpg",
    "meta_img": "https://cdntr2.img.sputniknews.com/images/103133/28/1031332883.jpg",
    "movies": [],
    "text": "H\u00fcrriyet'ten R\u0131fat Ba\u015faran'\u0131n haberine g\u00f6re, K\u0131l\u0131\u00e7daro\u011flu toplant\u0131da kurmaylar\u0131na \u00f6zellikle sosyal medyada kullan\u0131lan 'kutupla\u015ft\u0131r\u0131c\u0131 s\u00f6ylemlerin k\u0131nanmas\u0131' gerekti\u011fini s\u00f6yledi.\n\n'TBMM DERHAL TOPLANMALI'\n\nToplant\u0131dan sonra konu\u015fan B\u00fclent Tezcan da \u00f6zetle \u015funlar\u0131 s\u00f6yledi:\n\n\"Zeytin Dal\u0131 Harekat\u0131 bir parti operasyonu, bir siyasi parti harekat\u0131, bir i\u00e7 siyaset malzemesi de\u011fildir. Bunu tek bir partinin merkezindeymi\u015f gibi g\u00f6sterip, parti kongrelerinde a\u00e7\u0131klamak ve parti kongreleri \u00fczerinden \u00fclkeyi bilgilendirmek kabul edilebilir bir \u015fey de\u011fildir. Yap\u0131lmas\u0131 gereken \u015fey, milletin temsilcisi olan TBMM'yi derhal toplant\u0131ya \u00e7a\u011f\u0131r\u0131p, orada bilgi vermekti.\n\n'C\u0130DD\u0130 B\u0130R SINIR G\u00dcVENL\u0130\u011e\u0130 SORUNU'\n\nTer\u00f6r art\u0131k uluslararas\u0131 boyutuyla b\u00fct\u00fcn insanl\u0131\u011f\u0131 tehdit eden, \u00f6nemli bir problem haline gelmi\u015f durumda. T\u00fcrkiye'nin b\u00f6lgeden kaynakl\u0131 ter\u00f6r nedeniyle ciddi, esasl\u0131 bir s\u0131n\u0131r g\u00fcvenli\u011fi sorunu var. B\u00f6lgedeki ter\u00f6r, sadece Ortado\u011fu'nun meselesi olman\u0131n \u00f6tesinde, bizim i\u00e7 sorunumuz haline gelmi\u015f ve bu \u00e7er\u00e7evede bir ciddi s\u0131n\u0131r g\u00fcvenli\u011fi sorunu halini alm\u0131\u015ft\u0131r.\n\nBir an \u00f6nce bu harekat\u0131n, askerimizin burnu kanamadan, m\u00fcmk\u00fcn oldu\u011funca kay\u0131p vermeden, en az kay\u0131pla hedefe ula\u015fmas\u0131n\u0131 bekliyoruz.\n\n'EMPERYAL\u0130ST B\u0130R PROJE VAR'\n\nB\u00f6lgede olu\u015fturulmak istenen koridor, halklar\u0131n karde\u015fli\u011fini baltalayan bir emperyalist koridordur. Halklar\u0131n bar\u0131\u015f\u0131 ve bir arada ya\u015famas\u0131na hizmet eden bir proje de\u011fil, tam tersine onlar\u0131n aras\u0131nda bariyer olu\u015fturacak bir projedir. B\u00f6lge i\u00e7erisinde Suriye'yi, Irak'\u0131, Ortado\u011fu'yu etnik ve inan\u00e7 ayr\u0131\u015fmalar\u0131 \u00fczerinden atomize edip, yeniden tarif etmeye \u00e7al\u0131\u015fan bir emperyalist proje vard\u0131r. Bu projeye ba\u015f\u0131ndan itibaren CHP olarak kar\u015f\u0131 \u00e7\u0131kt\u0131k. Bu proje, zaman zaman \u00e7e\u015fitli isimlerde ifade edilmi\u015ftir. Zaman gelmi\u015ftir 'B\u00fcy\u00fck Ortado\u011fu Projesi' denmi\u015ftir, b\u00f6lgede buna e\u015f ba\u015fkanlar bulunmu\u015ftur, zaman zaman 'Geni\u015fletilmi\u015f Ortado\u011fu Projesi' denmi\u015ftir, zaman zaman Suriye, Irak diye ya da ba\u015fka \u015fekillerde ortaya \u00e7\u0131km\u0131\u015ft\u0131r ama hedef ayn\u0131d\u0131r. Hedef, Ortado\u011fu'yu etnik ya da mezhepsel ayr\u0131\u015fmalarla \u00e7at\u0131\u015fma haline sokup, g\u00fcvensiz bir b\u00f6lge yaratmak ve o g\u00fcvensiz b\u00f6lgeyi kontrol etme plan\u0131d\u0131r.\"\n\nHarekat\u0131n y\u00f6netildi\u011fi yerde \u00e7ekilen bir foto\u011fraf\u0131 hat\u0131rlatan Tezcan\"Bilal Erdo\u011fan'\u0131n orada i\u015fi ne? Hangi g\u00f6revle oraya girmi\u015ftir? Bu foto\u011fraf\u0131n anlam\u0131, mesaj\u0131 nedir? T\u00fcrkiye Cumhuriyeti Devleti'ne yak\u0131\u015fan bir foto\u011fraf m\u0131?\" sorular\u0131n\u0131 y\u00f6neltti ve '\"Kimin o\u011flu olursan\u0131z olun, isterseniz padi\u015fah \u015fehzadesi olun. Kalk\u0131p da b\u00f6yle \u00f6nemli bir g\u00fcnde, b\u00f6ylesi mesaj veren foto\u011fraflar\u0131 payla\u015fma hakk\u0131n\u0131 nereden ve kimden al\u0131yorsunuz? Bu, millete sayg\u0131s\u0131zl\u0131kt\u0131r. Bu konuda ciddi ve esasl\u0131 bir a\u00e7\u0131klama bekliyoruz. Bir, \u00f6z\u00fcr bekliyoruz\" dedi.",
    "keywords": [
        "\u0131rk\u00e7\u0131",
        "k\u0131l\u0131\u00e7daro\u011flundan",
        "bu",
        "vekillere",
        "haline",
        "uyar\u0131s\u0131",
        "proje",
        "parti",
        "ciddi",
        "dil",
        "ve",
        "bir",
        "zaman",
        "da",
        "\u015fey"
    ],
    "meta_keywords": [
        ""
    ],
    "publish_date": null,
    "summary": "H\u00fcrriyet'ten R\u0131fat Ba\u015faran'\u0131n haberine g\u00f6re, K\u0131l\u0131\u00e7daro\u011flu toplant\u0131da kurmaylar\u0131na \u00f6zellikle sosyal medyada kullan\u0131lan 'kutupla\u015ft\u0131r\u0131c\u0131 s\u00f6ylemlerin k\u0131nanmas\u0131' gerekti\u011fini s\u00f6yledi.\n'TBMM DERHAL TOPLANMALI'Toplant\u0131dan sonra konu\u015fan B\u00fclent Tezcan da \u00f6zetle \u015funlar\u0131 s\u00f6yledi:\"Zeytin Dal\u0131 Harekat\u0131 bir parti operasyonu, bir siyasi parti harekat\u0131, bir i\u00e7 siyaset malzemesi de\u011fildir.\nBunu tek bir partinin merkezindeymi\u015f gibi g\u00f6sterip, parti kongrelerinde a\u00e7\u0131klamak ve parti kongreleri \u00fczerinden \u00fclkeyi bilgilendirmek kabul edilebilir bir \u015fey de\u011fildir.\nYap\u0131lmas\u0131 gereken \u015fey, milletin temsilcisi olan TBMM'yi derhal toplant\u0131ya \u00e7a\u011f\u0131r\u0131p, orada bilgi vermekti.\n'C\u0130DD\u0130 B\u0130R SINIR G\u00dcVENL\u0130\u011e\u0130 SORUNU'Ter\u00f6r art\u0131k uluslararas\u0131 boyutuyla b\u00fct\u00fcn insanl\u0131\u011f\u0131 tehdit eden, \u00f6nemli bir problem haline gelmi\u015f durumda.\nT\u00fcrkiye'nin b\u00f6lgeden kaynakl\u0131 ter\u00f6r nedeniyle ciddi, esasl\u0131 bir s\u0131n\u0131r g\u00fcvenli\u011fi sorunu var.\nB\u00f6lgedeki ter\u00f6r, sadece Ortado\u011fu'nun meselesi olman\u0131n \u00f6tesinde, bizim i\u00e7 sorunumuz haline gelmi\u015f ve bu \u00e7er\u00e7evede bir ciddi s\u0131n\u0131r g\u00fcvenli\u011fi sorunu halini alm\u0131\u015ft\u0131r.\nBir an \u00f6nce bu harekat\u0131n, askerimizin burnu kanamadan, m\u00fcmk\u00fcn oldu\u011funca kay\u0131p vermeden, en az kay\u0131pla hedefe ula\u015fmas\u0131n\u0131 bekliyoruz.\n'EMPERYAL\u0130ST B\u0130R PROJE VAR'B\u00f6lgede olu\u015fturulmak istenen koridor, halklar\u0131n karde\u015fli\u011fini baltalayan bir emperyalist koridordur.\nHalklar\u0131n bar\u0131\u015f\u0131 ve bir arada ya\u015famas\u0131na hizmet eden bir proje de\u011fil, tam tersine onlar\u0131n aras\u0131nda bariyer olu\u015fturacak bir projedir.\nB\u00f6lge i\u00e7erisinde Suriye'yi, Irak'\u0131, Ortado\u011fu'yu etnik ve inan\u00e7 ayr\u0131\u015fmalar\u0131 \u00fczerinden atomize edip, yeniden tarif etmeye \u00e7al\u0131\u015fan bir emperyalist proje vard\u0131r.\nBu projeye ba\u015f\u0131ndan itibaren CHP olarak kar\u015f\u0131 \u00e7\u0131kt\u0131k.\nBu proje, zaman zaman \u00e7e\u015fitli isimlerde ifade edilmi\u015ftir.\nZaman gelmi\u015ftir 'B\u00fcy\u00fck Ortado\u011fu Projesi' denmi\u015ftir, b\u00f6lgede buna e\u015f ba\u015fkanlar bulunmu\u015ftur, zaman zaman 'Geni\u015fletilmi\u015f Ortado\u011fu Projesi' denmi\u015ftir, zaman zaman Suriye, Irak diye ya da ba\u015fka \u015fekillerde ortaya \u00e7\u0131km\u0131\u015ft\u0131r ama hedef ayn\u0131d\u0131r.\nHedef, Ortado\u011fu'yu etnik ya da mezhepsel ayr\u0131\u015fmalarla \u00e7at\u0131\u015fma haline sokup, g\u00fcvensiz bir b\u00f6lge yaratmak ve o g\u00fcvensiz b\u00f6lgeyi kontrol etme plan\u0131d\u0131r.\"\nHarekat\u0131n y\u00f6netildi\u011fi yerde \u00e7ekilen bir foto\u011fraf\u0131 hat\u0131rlatan Tezcan\"Bilal Erdo\u011fan'\u0131n orada i\u015fi ne?\nHangi g\u00f6revle oraya girmi\u015ftir?\nBu foto\u011fraf\u0131n anlam\u0131, mesaj\u0131 nedir?\nT\u00fcrkiye Cumhuriyeti Devleti'ne yak\u0131\u015fan bir foto\u011fraf m\u0131?\"\nsorular\u0131n\u0131 y\u00f6neltti ve '\"Kimin o\u011flu olursan\u0131z olun, isterseniz padi\u015fah \u015fehzadesi olun.\nKalk\u0131p da b\u00f6yle \u00f6nemli bir g\u00fcnde, b\u00f6ylesi mesaj veren foto\u011fraflar\u0131 payla\u015fma hakk\u0131n\u0131 nereden ve kimden al\u0131yorsunuz?\nBu, millete sayg\u0131s\u0131zl\u0131kt\u0131r.\nBu konuda ciddi ve esasl\u0131 bir a\u00e7\u0131klama bekliyoruz.\nBir, \u00f6z\u00fcr bekliyoruz\" dedi.",
    "article_html": "",
    "meta_description": "CHP Genel Ba\u015fkan\u0131 Kemal K\u0131l\u0131\u00e7daro\u011flu, partisinin Merkez Y\u00f6netim Kurulu (MYK) toplant\u0131s\u0131nda vekillerine Afrin'e ba\u015flat\u0131lan Zeytin Dal\u0131 Harekat\u0131'na ili\u015fkin olarak \u0131rk\u00e7\u0131...",
    "meta_lang": "tr"
}