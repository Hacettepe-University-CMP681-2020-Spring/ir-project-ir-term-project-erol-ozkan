{
    "article_id": "b0caae24643a9783141d8dccb2ee25d7.1590265878.591162",
    "title": "Japonya'da uzay operasyon filosu kuruldu",
    "authors": [],
    "canonical_link": "https://tr.sputniknews.com/asya/202005191042071206-japonyada-uzay-operasyon-filosu-kuruldu/",
    "url": "https://tr.sputniknews.com/asya/202005191042071206-japonyada-uzay-operasyon-filosu-kuruldu/",
    "top_img": "https://cdntr2.img.sputniknews.com/images/103053/37/1030533743.jpg",
    "meta_img": "https://cdntr2.img.sputniknews.com/images/103053/37/1030533743.jpg",
    "movies": [],
    "text": "Ulusal bas\u0131nda \u00e7\u0131kan haberlere g\u00f6re, Tokyo\u2019daki bakanl\u0131k binas\u0131nda Uzay Operasyon birimi filosu i\u00e7in resmen g\u00f6reve ba\u015flama t\u00f6reni d\u00fczenlendi.\n\nT\u00f6rende filo flamas\u0131n\u0131 Filo Komutan\u0131 Yarbay Ajiki To\u015fihide\u2019ye teslim eden Japonya Savunma Bakan\u0131 Kono Taro, \"Uzay dahil yeni n\u00fcfuz alanlar\u0131nda Japonya\u2019n\u0131n \u00fcst\u00fcnl\u00fc\u011f\u00fcn\u00fc korumak \u00f6nemli. Uzay ko\u015fullar\u0131n\u0131 takip i\u00e7in h\u0131zl\u0131ca haz\u0131rlanmal\u0131y\u0131z\" ifadelerini kulland\u0131.\n\nBa\u015fkent metropol\u00fcndeki Fu\u00e7uu Hava \u00d6z Savunma Kuvvetleri \u00fcss\u00fcnde g\u00f6rev alacak yeni uzay filosu, Japonya\u2019n\u0131n uzayda bulunan uydular\u0131n\u0131, \u015f\u00fcpheli uydu ve uzay \u00e7\u00f6plerinden korumak i\u00e7in g\u00f6zlem ve raporlama faaliyeti y\u00fcr\u00fctecek.\n\n\u00d6te yandan filo, 2023\u2019te tam kapasite faaliyete ge\u00e7ecek uzay g\u00f6zlem sisteminin kurulmas\u0131 i\u00e7in Japonya Uzay Ke\u015fif Ajans\u0131 (JAXA) ve ABD ordusu ile i\u015f birli\u011fi halinde \u00e7al\u0131\u015facak.\n\nFilonun faaliyetlerini desteklemek amac\u0131yla \u00fclkenin g\u00fcneybat\u0131s\u0131ndaki Yamagu\u00e7i eyaletine izleme radar\u0131 da kurulacak.",
    "keywords": [
        "japonya",
        "kuruldu",
        "japonyan\u0131n",
        "savunma",
        "yeni",
        "g\u00f6zlem",
        "operasyon",
        "korumak",
        "filosu",
        "i\u00e7in",
        "ve",
        "japonyada",
        "filo",
        "uzay"
    ],
    "meta_keywords": [
        "Japonya'da uzay operasyon filosu kuruldu"
    ],
    "publish_date": null,
    "summary": "Ulusal bas\u0131nda \u00e7\u0131kan haberlere g\u00f6re, Tokyo\u2019daki bakanl\u0131k binas\u0131nda Uzay Operasyon birimi filosu i\u00e7in resmen g\u00f6reve ba\u015flama t\u00f6reni d\u00fczenlendi.\nT\u00f6rende filo flamas\u0131n\u0131 Filo Komutan\u0131 Yarbay Ajiki To\u015fihide\u2019ye teslim eden Japonya Savunma Bakan\u0131 Kono Taro, \"Uzay dahil yeni n\u00fcfuz alanlar\u0131nda Japonya\u2019n\u0131n \u00fcst\u00fcnl\u00fc\u011f\u00fcn\u00fc korumak \u00f6nemli.\nUzay ko\u015fullar\u0131n\u0131 takip i\u00e7in h\u0131zl\u0131ca haz\u0131rlanmal\u0131y\u0131z\" ifadelerini kulland\u0131.\nBa\u015fkent metropol\u00fcndeki Fu\u00e7uu Hava \u00d6z Savunma Kuvvetleri \u00fcss\u00fcnde g\u00f6rev alacak yeni uzay filosu, Japonya\u2019n\u0131n uzayda bulunan uydular\u0131n\u0131, \u015f\u00fcpheli uydu ve uzay \u00e7\u00f6plerinden korumak i\u00e7in g\u00f6zlem ve raporlama faaliyeti y\u00fcr\u00fctecek.\n\u00d6te yandan filo, 2023\u2019te tam kapasite faaliyete ge\u00e7ecek uzay g\u00f6zlem sisteminin kurulmas\u0131 i\u00e7in Japonya Uzay Ke\u015fif Ajans\u0131 (JAXA) ve ABD ordusu ile i\u015f birli\u011fi halinde \u00e7al\u0131\u015facak.\nFilonun faaliyetlerini desteklemek amac\u0131yla \u00fclkenin g\u00fcneybat\u0131s\u0131ndaki Yamagu\u00e7i eyaletine izleme radar\u0131 da kurulacak.",
    "article_html": "",
    "meta_description": "Japonya Savunma Bakanl\u0131\u011f\u0131, d\u0131\u015f uzaydaki Japon uydular\u0131n\u0131 korumak amac\u0131yla Hava \u00d6z Savunma Kuvvetlerine (ASDF) ba\u011fl\u0131 ilk uzay operasyon birimini kurdu.",
    "meta_lang": "tr"
}