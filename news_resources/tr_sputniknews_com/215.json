{
    "article_id": "2e1c4afb9a662a1d26df591d8c731dbe.1590265859.5553527",
    "title": "Putin: Rus hipersonik silah\u0131, ABD'nin f\u00fcze savunma sistemini anlams\u0131z k\u0131l\u0131yor",
    "authors": [],
    "canonical_link": "https://tr.sputniknews.com/rusya/202002131041399861-putin-rus-hipersonik-silahi-abdnin-fuze-savunma-sistemini-anlamsiz-kiliyor/",
    "url": "https://tr.sputniknews.com/rusya/202002131041399861-putin-rus-hipersonik-silahi-abdnin-fuze-savunma-sistemini-anlamsiz-kiliyor/",
    "top_img": "https://cdntr2.img.sputniknews.com/images/104101/37/1041013779.jpg",
    "meta_img": "https://cdntr2.img.sputniknews.com/images/104101/37/1041013779.jpg",
    "movies": [],
    "text": "Vladimir Putin, Rusya Anayasas\u0131'nda yap\u0131lacak d\u00fczenlemeleri haz\u0131rlayan \u00e7al\u0131\u015fma grubuyla bir toplant\u0131 yapt\u0131. Toplant\u0131 s\u0131ras\u0131nda \u00e7al\u0131\u015fma grubu \u00fcyesi Zahar Prilepin, anayasada Rusya'n\u0131n n\u00fckleer stat\u00fcs\u00fcne yer verilmesini \u00f6nerdi.\n\nPrilepin'in \u00f6nerisini de\u011ferlendiren Putin, \"Yurtd\u0131\u015f\u0131nda baz\u0131 uzmanlar, n\u00fckleer silahlar\u0131 anlams\u0131z k\u0131lmak i\u00e7in \u00e7al\u0131\u015fmalar y\u00fcr\u00fct\u00fcyor. \u00d6rne\u011fin; hepinizin \u00e7ok iyi bildi\u011fi ABD'nin f\u00fcze savunma sistemi de, Rusya'n\u0131n n\u00fckleer potansiyelini yok etmeye, anlams\u0131z k\u0131lmaya y\u00f6nelik. Ancak biz hipersonik silah geli\u015ftirdikten sonra ABD'nin giri\u015fimleri ve halihaz\u0131rda harcad\u0131\u011f\u0131 milyarlarca dolar anlams\u0131z hale geldi\" dedi.\n\nPutin rakipsiz silahlar \u00fcreteceklerini duyurmu\u015ftu\n\nABD Ba\u015fkan\u0131 Donald Trump\u2019\u0131n Orta Menzilli N\u00fckleer Kuvvetler Anla\u015fmas\u0131\u2019ndan (INF) \u00e7ekileceklerini a\u00e7\u0131klamas\u0131n\u0131n ard\u0131ndan Vladimir Putin, Rusya'n\u0131n d\u00fcnyada rakibi olmayan yeni silahlara sahip olmay\u0131 planlad\u0131\u011f\u0131n\u0131 s\u00f6ylemi\u015fti.\n\nPutin \"Bu silahlar\u0131n bir\u00e7o\u011fu yak\u0131nda seri \u00fcretime haz\u0131r olacak. Taktik ve teknik \u00f6zellikleri bak\u0131m\u0131ndan yurtd\u0131\u015f\u0131ndaki silahlar\u0131n \u00e7ok daha ilerisindeler, e\u015fi ve benzerleri yok\" demi\u015fti.\n\nPutin, 1 Mart 2018'deki Federal Meclis konu\u015fmas\u0131nda da Rus uzmanlar\u0131n geli\u015ftirdi\u011fi 'yenilmez' silah sistemlerinden s\u00f6z etmi\u015fti. Rus liderin tan\u0131tt\u0131\u011f\u0131 silahlardan biri, Kinjal hipersonik silah\u0131yd\u0131. Putin, Rus hava g\u00fc\u00e7lerinin kullanaca\u011f\u0131 Kinjal'i ba\u015far\u0131l\u0131 bir bi\u00e7imde test etti\u011fini ve bu silah\u0131 \u00fclkenin g\u00fcneyinde yer alan g\u00fc\u00e7lere g\u00f6nderdi\u011fini belirtmi\u015fti.",
    "keywords": [
        "\u00e7ok",
        "rus",
        "silah\u0131",
        "hipersonik",
        "\u00e7al\u0131\u015fma",
        "anlams\u0131z",
        "savunma",
        "n\u00fckleer",
        "rusyan\u0131n",
        "abdnin",
        "ve",
        "putin",
        "f\u00fcze",
        "yok",
        "yer",
        "sistemini",
        "k\u0131l\u0131yor"
    ],
    "meta_keywords": [
        "Putin'den hipersonik silah a\u00e7\u0131klamas\u0131",
        "Rusya'n\u0131n hipersonik silah\u0131",
        "ABD-Rusya n\u00fckleer silahlar\u0131",
        "Hipersonik f\u00fczeler"
    ],
    "publish_date": null,
    "summary": "Vladimir Putin, Rusya Anayasas\u0131'nda yap\u0131lacak d\u00fczenlemeleri haz\u0131rlayan \u00e7al\u0131\u015fma grubuyla bir toplant\u0131 yapt\u0131.\nToplant\u0131 s\u0131ras\u0131nda \u00e7al\u0131\u015fma grubu \u00fcyesi Zahar Prilepin, anayasada Rusya'n\u0131n n\u00fckleer stat\u00fcs\u00fcne yer verilmesini \u00f6nerdi.\nPrilepin'in \u00f6nerisini de\u011ferlendiren Putin, \"Yurtd\u0131\u015f\u0131nda baz\u0131 uzmanlar, n\u00fckleer silahlar\u0131 anlams\u0131z k\u0131lmak i\u00e7in \u00e7al\u0131\u015fmalar y\u00fcr\u00fct\u00fcyor.\n\u00d6rne\u011fin; hepinizin \u00e7ok iyi bildi\u011fi ABD'nin f\u00fcze savunma sistemi de, Rusya'n\u0131n n\u00fckleer potansiyelini yok etmeye, anlams\u0131z k\u0131lmaya y\u00f6nelik.\nAncak biz hipersonik silah geli\u015ftirdikten sonra ABD'nin giri\u015fimleri ve halihaz\u0131rda harcad\u0131\u011f\u0131 milyarlarca dolar anlams\u0131z hale geldi\" dedi.\nPutin rakipsiz silahlar \u00fcreteceklerini duyurmu\u015ftuABD Ba\u015fkan\u0131 Donald Trump\u2019\u0131n Orta Menzilli N\u00fckleer Kuvvetler Anla\u015fmas\u0131\u2019ndan (INF) \u00e7ekileceklerini a\u00e7\u0131klamas\u0131n\u0131n ard\u0131ndan Vladimir Putin, Rusya'n\u0131n d\u00fcnyada rakibi olmayan yeni silahlara sahip olmay\u0131 planlad\u0131\u011f\u0131n\u0131 s\u00f6ylemi\u015fti.\nPutin \"Bu silahlar\u0131n bir\u00e7o\u011fu yak\u0131nda seri \u00fcretime haz\u0131r olacak.\nTaktik ve teknik \u00f6zellikleri bak\u0131m\u0131ndan yurtd\u0131\u015f\u0131ndaki silahlar\u0131n \u00e7ok daha ilerisindeler, e\u015fi ve benzerleri yok\" demi\u015fti.\nPutin, 1 Mart 2018'deki Federal Meclis konu\u015fmas\u0131nda da Rus uzmanlar\u0131n geli\u015ftirdi\u011fi 'yenilmez' silah sistemlerinden s\u00f6z etmi\u015fti.\nRus liderin tan\u0131tt\u0131\u011f\u0131 silahlardan biri, Kinjal hipersonik silah\u0131yd\u0131.\nPutin, Rus hava g\u00fc\u00e7lerinin kullanaca\u011f\u0131 Kinjal'i ba\u015far\u0131l\u0131 bir bi\u00e7imde test etti\u011fini ve bu silah\u0131 \u00fclkenin g\u00fcneyinde yer alan g\u00fc\u00e7lere g\u00f6nderdi\u011fini belirtmi\u015fti.",
    "article_html": "",
    "meta_description": "Rusya Devlet Ba\u015fkan\u0131 Vladimir Putin, Rus uzmanlar\u0131n geli\u015ftirdi\u011fi hipersonik silah\u0131n ABD'nin Rusya'n\u0131n n\u00fckleer potansiyelini yok etme giri\u015fimlerini ve f\u00fcze savunma...",
    "meta_lang": "tr"
}