{
    "article_id": "10d6123563d3cf73ef4dd71bbf55c567.1590265898.7696097",
    "title": "Ramazan davulcusu Fevzi Timi: \u2018Bah\u015fi\u015f toplamay\u0131n kaymakaml\u0131k para verecek\u2019 dediler, gittik bizi kovdular",
    "authors": [
        "Atilla",
        "G\u00fcner. Sputnik T\u00fcrkiye"
    ],
    "canonical_link": "https://tr.sputniknews.com/aksam_postasi/202005211042094103-ramazan-davulcusu-fevzi-timi-bahsis-toplamayin-kaymakamlik-para-verecek-dediler-gittik-bizi/",
    "url": "https://tr.sputniknews.com/aksam_postasi/202005211042094103-ramazan-davulcusu-fevzi-timi-bahsis-toplamayin-kaymakamlik-para-verecek-dediler-gittik-bizi/",
    "top_img": "https://cdntr2.img.sputniknews.com/images/104148/24/1041482411.jpg",
    "meta_img": "https://cdntr2.img.sputniknews.com/images/104148/24/1041482411.jpg",
    "movies": [],
    "text": "Ramazan davulcusu Fevzi Timi: \u2018Bah\u015fi\u015f toplamay\u0131n kaymakaml\u0131k para verecek\u2019 dediler, gittik bizi kovdular\n\nKorona salg\u0131n\u0131 nedeniyle Ramazan davulcular\u0131n\u0131n zil \u00e7al\u0131p bah\u015fi\u015f toplamas\u0131 yasaklanm\u0131\u015ft\u0131. Osmaniye\u2019den \u0130stanbul\u2019a gelen Ramazan davulcusu Fevzi Timi RS FM\u2019de Atilla G\u00fcner\u2019le Ak\u015fam Postas\u0131\u2019nda \u201cBah\u015fi\u015f toplamay\u0131n kaymakaml\u0131k size para verecek dendi. Maltepe Kaymakaml\u0131\u011f\u0131\u2019na gittik bizi bir d\u00f6vmedikleri kald\u0131. Biz art\u0131k para da istemiyoruz izin versinler bari Adana\u2019ya d\u00f6nelim\u201d ifadelerini kulland\u0131.\n\n'Ben olmasam muhtar da olmaz, kaymakam da olmaz'\n\n\u00c7ocuklar\u0131 ve e\u015fiyle birlikte arabada yatt\u0131klar\u0131n\u0131 s\u00f6yleyen Davulcu Fevzi Timi ya\u015fad\u0131klar\u0131n\u0131 \u015f\u00f6yle anlatt\u0131:\n\n\u201cHer y\u0131l ramazanda davul \u00e7alabilmek i\u00e7in Adana Osmaniye\u2019den geliyoruz. 30 Ya\u015f\u0131nday\u0131m. \u0130stanbul K\u00fc\u00e7\u00fckyal\u0131 Alt\u0131ntepe Mahallesinin davulunu \u00e7al\u0131\u015f\u0131yoruz. 22 Y\u0131ld\u0131r her sene \u00e7almaya geliyorum. Bizim oradan bu mahalleye davulculuk yapmak i\u00e7in 50 y\u0131ld\u0131r geliyorlar. Ev bulursak evde bulamazsak arabada kal\u0131yoruz. Ramazan boyunca davulumuzu \u00e7ald\u0131k. Belediyeye gidiyoruz onlar koval\u0131yor, Kaymakaml\u0131\u011fa gidiyoruz onlar koval\u0131yor, Valili\u011fe gidiyoruz onlar koval\u0131yor. Osmaniye\u2019den Maltepe\u2019ye geldik, bizim burada kalacak yerimiz yok. Maltepe Kaymakaml\u0131\u011fa\u2019na gittik \u00f6zel kalemi sanki bizi d\u00f6vecekti. Bize \u2018in\u015faat\u00e7\u0131lar da burada, girin in\u015faatta kal\u0131n. Bir ay nerede kald\u0131ysan\u0131z orada kal\u0131n. Maltepe Belediyesine git sana yatak tahsis etsin\u2019 diyor. Ben de vatanda\u015f\u0131m, vergi de veriyorum. Ben olmasam Muhtar da olmaz, Belediye Ba\u015fkan\u0131 da olmaz, Kaymakam da olmaz. A\u00e7 kal\u0131yorum vergi veriyorum sen ge\u00e7iniyorsun ama ben a\u00e7 ve susuz \u00f6l\u00fcyorum.\u201d\n\n'D\u00fc\u011f\u00fcnler de yasak, ka\u011f\u0131t toplamak da'\n\n\u201cPara almad\u0131k, bize yard\u0131m etmediler. Benim ailem var memleketteler ben burada in\u015faatta, nas\u0131l kalay\u0131m? Bu hangi mant\u0131\u011fa s\u0131\u011far? Biz \u015fuan arabada kal\u0131yoruz. Ka\u00e7ak olarak memleketimize gidece\u011fiz. Yolda ya ceza yersek biz bu cezay\u0131 \u00f6deyemeyece\u011fiz. Biz de insan\u0131z. Biz davulcuyuz, bize Allah vurmu\u015f vuraca\u011f\u0131z kadar zaten. Bizim durumumuz yok, ge\u00e7im kayna\u011f\u0131m\u0131z. Memleketimize gitmek istiyoruz ama izin bile vermiyorlar.Ge\u00e7en sene biz yine burada \u00e7ald\u0131k, ki\u015fi ba\u015f\u0131 2 bin TL ile 2 bin 500 TL aras\u0131 para alm\u0131\u015ft\u0131k. Di\u011fer aylarda d\u00fc\u011f\u00fcnlere gidiyorduk, ka\u011f\u0131t ya da hurda topluyorduk ama yasak oldu\u011fu i\u00e7in art\u0131k bunlar\u0131 da yapam\u0131yoruz. Durumumuz \u00e7ok k\u00f6t\u00fc. Devlet 1000 TL para verdi aileme g\u00f6nderim, ihtiya\u00e7lar\u0131n\u0131 ald\u0131lar.\u201d",
    "keywords": [
        "gittik",
        "para",
        "fevzi",
        "toplamay\u0131n",
        "tl",
        "verecek",
        "dediler",
        "da",
        "kovdular",
        "burada",
        "osmaniyeden",
        "ramazan",
        "ben",
        "timi",
        "kaymakaml\u0131k",
        "biz",
        "olmaz"
    ],
    "meta_keywords": [
        "Ramazan bayram\u0131",
        "Ramazan bayram\u0131 saatleri",
        "Ramazan bayram\u0131 bah\u015fi\u015fleri",
        "Bah\u015fi\u015f yasa\u011f\u0131"
    ],
    "publish_date": null,
    "summary": "Ramazan davulcusu Fevzi Timi: \u2018Bah\u015fi\u015f toplamay\u0131n kaymakaml\u0131k para verecek\u2019 dediler, gittik bizi kovdularKorona salg\u0131n\u0131 nedeniyle Ramazan davulcular\u0131n\u0131n zil \u00e7al\u0131p bah\u015fi\u015f toplamas\u0131 yasaklanm\u0131\u015ft\u0131.\nOsmaniye\u2019den \u0130stanbul\u2019a gelen Ramazan davulcusu Fevzi Timi RS FM\u2019de Atilla G\u00fcner\u2019le Ak\u015fam Postas\u0131\u2019nda \u201cBah\u015fi\u015f toplamay\u0131n kaymakaml\u0131k size para verecek dendi.\nMaltepe Kaymakaml\u0131\u011f\u0131\u2019na gittik bizi bir d\u00f6vmedikleri kald\u0131.\nBiz art\u0131k para da istemiyoruz izin versinler bari Adana\u2019ya d\u00f6nelim\u201d ifadelerini kulland\u0131.\n'Ben olmasam muhtar da olmaz, kaymakam da olmaz'\u00c7ocuklar\u0131 ve e\u015fiyle birlikte arabada yatt\u0131klar\u0131n\u0131 s\u00f6yleyen Davulcu Fevzi Timi ya\u015fad\u0131klar\u0131n\u0131 \u015f\u00f6yle anlatt\u0131:\u201cHer y\u0131l ramazanda davul \u00e7alabilmek i\u00e7in Adana Osmaniye\u2019den geliyoruz.\n30 Ya\u015f\u0131nday\u0131m.\n\u0130stanbul K\u00fc\u00e7\u00fckyal\u0131 Alt\u0131ntepe Mahallesinin davulunu \u00e7al\u0131\u015f\u0131yoruz.\n22 Y\u0131ld\u0131r her sene \u00e7almaya geliyorum.\nBizim oradan bu mahalleye davulculuk yapmak i\u00e7in 50 y\u0131ld\u0131r geliyorlar.\nEv bulursak evde bulamazsak arabada kal\u0131yoruz.\nRamazan boyunca davulumuzu \u00e7ald\u0131k.\nBelediyeye gidiyoruz onlar koval\u0131yor, Kaymakaml\u0131\u011fa gidiyoruz onlar koval\u0131yor, Valili\u011fe gidiyoruz onlar koval\u0131yor.\nOsmaniye\u2019den Maltepe\u2019ye geldik, bizim burada kalacak yerimiz yok.\nMaltepe Kaymakaml\u0131\u011fa\u2019na gittik \u00f6zel kalemi sanki bizi d\u00f6vecekti.\nBize \u2018in\u015faat\u00e7\u0131lar da burada, girin in\u015faatta kal\u0131n.\nBir ay nerede kald\u0131ysan\u0131z orada kal\u0131n.\nMaltepe Belediyesine git sana yatak tahsis etsin\u2019 diyor.\nBen de vatanda\u015f\u0131m, vergi de veriyorum.\nBen olmasam Muhtar da olmaz, Belediye Ba\u015fkan\u0131 da olmaz, Kaymakam da olmaz.\nA\u00e7 kal\u0131yorum vergi veriyorum sen ge\u00e7iniyorsun ama ben a\u00e7 ve susuz \u00f6l\u00fcyorum.\u201d'D\u00fc\u011f\u00fcnler de yasak, ka\u011f\u0131t toplamak da'\u201cPara almad\u0131k, bize yard\u0131m etmediler.\nBenim ailem var memleketteler ben burada in\u015faatta, nas\u0131l kalay\u0131m?\nBu hangi mant\u0131\u011fa s\u0131\u011far?\nBiz \u015fuan arabada kal\u0131yoruz.\nKa\u00e7ak olarak memleketimize gidece\u011fiz.\nYolda ya ceza yersek biz bu cezay\u0131 \u00f6deyemeyece\u011fiz.\nBiz de insan\u0131z.\nBiz davulcuyuz, bize Allah vurmu\u015f vuraca\u011f\u0131z kadar zaten.\nBizim durumumuz yok, ge\u00e7im kayna\u011f\u0131m\u0131z.\nMemleketimize gitmek istiyoruz ama izin bile vermiyorlar.Ge\u00e7en sene biz yine burada \u00e7ald\u0131k, ki\u015fi ba\u015f\u0131 2 bin TL ile 2 bin 500 TL aras\u0131 para alm\u0131\u015ft\u0131k.\nDi\u011fer aylarda d\u00fc\u011f\u00fcnlere gidiyorduk, ka\u011f\u0131t ya da hurda topluyorduk ama yasak oldu\u011fu i\u00e7in art\u0131k bunlar\u0131 da yapam\u0131yoruz.\nDurumumuz \u00e7ok k\u00f6t\u00fc.\nDevlet 1000 TL para verdi aileme g\u00f6nderim, ihtiya\u00e7lar\u0131n\u0131 ald\u0131lar.\u201d",
    "article_html": "",
    "meta_description": "Osmaniye'den \u0130stanbul'a Ramazan ay\u0131 boyunca davulculuk yapmak i\u00e7in gelen Fevzi Timi, koronavir\u00fcs \u00f6nlemleri \u00e7er\u00e7evesinde bah\u015fi\u015f toplanmas\u0131n\u0131n yasaklanmas\u0131 uygulamas\u0131n\u0131...",
    "meta_lang": "tr"
}