{
    "article_id": "d6f527028a78150e5f48abf53703f6bb.1590265763.9517443",
    "title": "Bilim insanlar\u0131 Kovid-19\u2019a erkeklerin ni\u00e7in daha s\u0131k yakaland\u0131\u011f\u0131n\u0131n olas\u0131 bir nedenine ula\u015ft\u0131",
    "authors": [],
    "canonical_link": "https://tr.sputniknews.com/koronavirus-salgini/202005111042018435-bilim-insanlari-kovid-19a-erkeklerin-nicin-daha-sik-yakalandiginin-olasi-bir-nedenine-ulasti-/",
    "url": "https://tr.sputniknews.com/koronavirus-salgini/202005111042018435-bilim-insanlari-kovid-19a-erkeklerin-nicin-daha-sik-yakalandiginin-olasi-bir-nedenine-ulasti-/",
    "top_img": "https://cdntr2.img.sputniknews.com/images/104174/82/1041748243.jpg",
    "meta_img": "https://cdntr2.img.sputniknews.com/images/104174/82/1041748243.jpg",
    "movies": [],
    "text": "Erkeklerin Kovid-19'dan daha fazla etkilenmesinin nedeninin kanlar\u0131nda daha y\u00fcksek seviyelerde bulunan bir enzim olabilece\u011fi bildirildi.\n\nErkeklerin yeni tip koronavir\u00fcsten (Kovid-19) daha fazla etkilenmesinin nedeninin kanlar\u0131nda daha y\u00fcksek seviyelerde bulunan bir enzim olabilece\u011fi bildirildi.\n\nSonu\u00e7lar\u0131 \"European Heart Journal\" dergisinde yay\u0131mlanan ara\u015ft\u0131rma \u00e7er\u00e7evesinde, renin-anjiyotensin aldosteron sisteminin bask\u0131lanmas\u0131n\u0131 hedef alan bir grup kardiyovask\u00fcler ilac\u0131n, kanda anjiyotensin d\u00f6n\u00fc\u015ft\u00fcr\u00fcc\u00fc enzim 2'ye (ACE2) etkisi incelendi.\n\nAra\u015ft\u0131rma, bu ila\u00e7lar\u0131n ACE2 seviyelerinin artmas\u0131na yol a\u00e7abilece\u011fini, dolay\u0131s\u0131yla baz\u0131 kalp hastalar\u0131n\u0131 yeni tip koronavir\u00fcse kar\u015f\u0131 daha savunmas\u0131z hale getirebilece\u011fini \u00f6neren yak\u0131n ge\u00e7mi\u015fteki bir \u00e7al\u0131\u015fmay\u0131 desteklemedi.\n\nHollanda'da Groningen \u00dcniversitesi T\u0131p Merkezi'nde g\u00f6revli Dr. Adriaan Voors liderli\u011finde yap\u0131lan ara\u015ft\u0131rmada ayr\u0131ca salg\u0131ndan \u00f6nce al\u0131nan kan \u00f6rneklerinde erkeklerde Kovid-19'un sa\u011fl\u0131kl\u0131 h\u00fccreleri enfekte etmesini m\u00fcmk\u00fcn k\u0131lan ACE2 enzimine, kad\u0131nlardan daha y\u00fcksek seviyede rastland\u0131.\n\nUzmanlar, bulgular\u0131n\u0131n, erkeklerin Kovid-19'a kar\u015f\u0131 neden daha dayanaks\u0131z oldu\u011funu a\u00e7\u0131klayabilece\u011fini belirtti.\n\nACE2 enziminin, akci\u011fer, kalp, b\u00f6brek ve damarlar\u0131 kaplayan dokular\u0131n yan\u0131 s\u0131ra \u00f6zellikle testislerde y\u00fcksek seviyelerde bulundu\u011funa i\u015faret edildi.\n\nVoors, \"Kalp yetmezli\u011fine kar\u015f\u0131 \u00e7ok etkili bir tedavi mevcut ve viral bir enfeksiyona ili\u015fkin varsay\u0131m niteli\u011findeki h\u00fck\u00fcmler dikkatlice de\u011ferlendirilmelidir.\" ifadesini kulland\u0131.",
    "keywords": [
        "kar\u015f\u0131",
        "kovid19a",
        "ace2",
        "yakaland\u0131\u011f\u0131n\u0131n",
        "insanlar\u0131",
        "yeni",
        "s\u0131k",
        "daha",
        "y\u00fcksek",
        "ula\u015ft\u0131",
        "enzim",
        "ve",
        "bir",
        "erkeklerin",
        "olas\u0131",
        "nedenine",
        "ni\u00e7in",
        "kalp",
        "seviyelerde"
    ],
    "meta_keywords": [
        "koronavir\u00fcs belirtileri",
        "koronavir\u00fcs \u00f6nlemleri",
        "koronavir\u00fcs tedavisi",
        "Bilim Kurulu \u00fcyeleri",
        "soka\u011fa \u00e7\u0131kma yasa\u011f\u0131",
        "koronavir\u00fcs vakalar\u0131",
        "koronavir\u00fcs haritas\u0131",
        "koronavir\u00fcs a\u015f\u0131s\u0131"
    ],
    "publish_date": null,
    "summary": "Erkeklerin Kovid-19'dan daha fazla etkilenmesinin nedeninin kanlar\u0131nda daha y\u00fcksek seviyelerde bulunan bir enzim olabilece\u011fi bildirildi.\nErkeklerin yeni tip koronavir\u00fcsten (Kovid-19) daha fazla etkilenmesinin nedeninin kanlar\u0131nda daha y\u00fcksek seviyelerde bulunan bir enzim olabilece\u011fi bildirildi.\nSonu\u00e7lar\u0131 \"European Heart Journal\" dergisinde yay\u0131mlanan ara\u015ft\u0131rma \u00e7er\u00e7evesinde, renin-anjiyotensin aldosteron sisteminin bask\u0131lanmas\u0131n\u0131 hedef alan bir grup kardiyovask\u00fcler ilac\u0131n, kanda anjiyotensin d\u00f6n\u00fc\u015ft\u00fcr\u00fcc\u00fc enzim 2'ye (ACE2) etkisi incelendi.\nAra\u015ft\u0131rma, bu ila\u00e7lar\u0131n ACE2 seviyelerinin artmas\u0131na yol a\u00e7abilece\u011fini, dolay\u0131s\u0131yla baz\u0131 kalp hastalar\u0131n\u0131 yeni tip koronavir\u00fcse kar\u015f\u0131 daha savunmas\u0131z hale getirebilece\u011fini \u00f6neren yak\u0131n ge\u00e7mi\u015fteki bir \u00e7al\u0131\u015fmay\u0131 desteklemedi.\nHollanda'da Groningen \u00dcniversitesi T\u0131p Merkezi'nde g\u00f6revli Dr. Adriaan Voors liderli\u011finde yap\u0131lan ara\u015ft\u0131rmada ayr\u0131ca salg\u0131ndan \u00f6nce al\u0131nan kan \u00f6rneklerinde erkeklerde Kovid-19'un sa\u011fl\u0131kl\u0131 h\u00fccreleri enfekte etmesini m\u00fcmk\u00fcn k\u0131lan ACE2 enzimine, kad\u0131nlardan daha y\u00fcksek seviyede rastland\u0131.\nUzmanlar, bulgular\u0131n\u0131n, erkeklerin Kovid-19'a kar\u015f\u0131 neden daha dayanaks\u0131z oldu\u011funu a\u00e7\u0131klayabilece\u011fini belirtti.\nACE2 enziminin, akci\u011fer, kalp, b\u00f6brek ve damarlar\u0131 kaplayan dokular\u0131n yan\u0131 s\u0131ra \u00f6zellikle testislerde y\u00fcksek seviyelerde bulundu\u011funa i\u015faret edildi.\nVoors, \"Kalp yetmezli\u011fine kar\u015f\u0131 \u00e7ok etkili bir tedavi mevcut ve viral bir enfeksiyona ili\u015fkin varsay\u0131m niteli\u011findeki h\u00fck\u00fcmler dikkatlice de\u011ferlendirilmelidir.\"\nifadesini kulland\u0131.",
    "article_html": "",
    "meta_description": "Erkeklerin Kovid-19'dan daha fazla etkilenmesinin nedeninin kanlar\u0131nda daha y\u00fcksek seviyelerde bulunan bir enzim olabilece\u011fi bildirildi.",
    "meta_lang": "tr"
}