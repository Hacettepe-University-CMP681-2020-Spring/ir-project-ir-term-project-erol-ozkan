{
    "article_id": "6ff1ccd351a2660d42b20b8ad10999e3.1590265605.305962",
    "title": "'Kovboy muhtar' koronavir\u00fcs s\u00fcrecinde at s\u0131rt\u0131nda hizmet veriyor",
    "authors": [],
    "canonical_link": "https://tr.sputniknews.com/turkiye/202005221042099433-kovboy-muhtar-koronavirus-surecinde-at-sirtinda-hizmet-veriyor/",
    "url": "https://tr.sputniknews.com/turkiye/202005221042099433-kovboy-muhtar-koronavirus-surecinde-at-sirtinda-hizmet-veriyor/",
    "top_img": "https://cdntr1.img.sputniknews.com/images/104209/94/1042099410.jpg",
    "meta_img": "https://cdntr1.img.sputniknews.com/images/104209/94/1042099410.jpg",
    "movies": [
        "https://www.youtube.com/embed/vwlt6gYE-9k"
    ],
    "text": "Ni\u011fde'nin Merkez \u0130n\u00f6n\u00fc Mahallesi Muhtar\u0131 Somkaya, koronavir\u00fcs d\u00f6neminde kovboy k\u0131yafeti giyerek bindi\u011fi at\u0131yla mahalleyi dola\u015f\u0131yor.\n\n\u00c7ocuklu\u011fundan bu yana kovboy filmlerini \u00e7ok sevdi\u011fini ifade eden Muhtar Somkaya, \"Nihayet bug\u00fcne k\u0131smetmi\u015f. Muhtar olal\u0131 1.5 y\u0131l oldu. \u015eimdi de iki 3 ayd\u0131r korona denen bir \u015fey var. Kovboy k\u0131yafetimi giyip, mahalleli ile sosyal mesafeyi korumak ve mahallelinin evlerine kapand\u0131klar\u0131 bu g\u00fcnlerde, g\u00f6rsel bir \u015fov yapmay\u0131 d\u00fc\u015f\u00fcnd\u00fcm. Hem mahalleyi dola\u015f\u0131yorum hem mahallelinin bir eksi\u011fi ve talepleri varsa, yetkililere iletiyorum. Ge\u00e7mi\u015fte, bu d\u00f6nemlerde mahallemizde dilek balonu, u\u00e7urtma \u015fenlikleri yapt\u0131k. \u015eimdi ise koronavir\u00fcs nedeniyle hi\u00e7bir etkinlik yap\u0131yoruz. Ben de atl\u0131 kovboy olmay\u0131 d\u00fc\u015f\u00fcnd\u00fcm\" dedi.\n\n''Muhtar dedi\u011fin b\u00f6yle olur' diyorlar'\n\nTepkilerin \u00e7ok olumlu oldu\u011funu belirten Somkaya, \"Bir ilke imza att\u0131\u011f\u0131m\u0131z\u0131 d\u00fc\u015f\u00fcn\u00fcyorum. Mahalleli \u00e7ok ho\u015fnut kar\u015f\u0131l\u0131yor. 'Muhtar dedi\u011fin b\u00f6yle olur' diyorlar. Daha \u00f6nce yapt\u0131\u011f\u0131m \u00f6nc\u00fcl\u00fckler nedeniyle 'milenyum muhtar' diyorlard\u0131, \u015fimdi de 'kovboy muhtar' diyorlar. At\u0131mla ara\u00e7lar\u0131n giremedi\u011fi ara sokaklara ve parklara giriyorum. Vatanda\u015fa her \u015fekilde ula\u015f\u0131yorum\" diye konu\u015ftu.\n\nMahalle sakinlerinden Gaminet Avcu da muhtarlar\u0131ndan memnun olduklar\u0131n\u0131 dile getirdi.",
    "keywords": [
        "\u00e7ok",
        "veriyor",
        "somkaya",
        "muhtar",
        "bu",
        "kovboy",
        "olur",
        "s\u0131rt\u0131nda",
        "koronavir\u00fcs",
        "nedeniyle",
        "s\u00fcrecinde",
        "ve",
        "bir",
        "hizmet",
        "\u015fimdi"
    ],
    "meta_keywords": [
        "kovboy muhtar"
    ],
    "publish_date": null,
    "summary": "Ni\u011fde'nin Merkez \u0130n\u00f6n\u00fc Mahallesi Muhtar\u0131 Somkaya, koronavir\u00fcs d\u00f6neminde kovboy k\u0131yafeti giyerek bindi\u011fi at\u0131yla mahalleyi dola\u015f\u0131yor.\n\u00c7ocuklu\u011fundan bu yana kovboy filmlerini \u00e7ok sevdi\u011fini ifade eden Muhtar Somkaya, \"Nihayet bug\u00fcne k\u0131smetmi\u015f.\nMuhtar olal\u0131 1.5 y\u0131l oldu.\n\u015eimdi de iki 3 ayd\u0131r korona denen bir \u015fey var.\nKovboy k\u0131yafetimi giyip, mahalleli ile sosyal mesafeyi korumak ve mahallelinin evlerine kapand\u0131klar\u0131 bu g\u00fcnlerde, g\u00f6rsel bir \u015fov yapmay\u0131 d\u00fc\u015f\u00fcnd\u00fcm.\nHem mahalleyi dola\u015f\u0131yorum hem mahallelinin bir eksi\u011fi ve talepleri varsa, yetkililere iletiyorum.\nGe\u00e7mi\u015fte, bu d\u00f6nemlerde mahallemizde dilek balonu, u\u00e7urtma \u015fenlikleri yapt\u0131k.\n\u015eimdi ise koronavir\u00fcs nedeniyle hi\u00e7bir etkinlik yap\u0131yoruz.\nBen de atl\u0131 kovboy olmay\u0131 d\u00fc\u015f\u00fcnd\u00fcm\" dedi.\n''Muhtar dedi\u011fin b\u00f6yle olur' diyorlar'Tepkilerin \u00e7ok olumlu oldu\u011funu belirten Somkaya, \"Bir ilke imza att\u0131\u011f\u0131m\u0131z\u0131 d\u00fc\u015f\u00fcn\u00fcyorum.\nMahalleli \u00e7ok ho\u015fnut kar\u015f\u0131l\u0131yor.\n'Muhtar dedi\u011fin b\u00f6yle olur' diyorlar.\nDaha \u00f6nce yapt\u0131\u011f\u0131m \u00f6nc\u00fcl\u00fckler nedeniyle 'milenyum muhtar' diyorlard\u0131, \u015fimdi de 'kovboy muhtar' diyorlar.\nAt\u0131mla ara\u00e7lar\u0131n giremedi\u011fi ara sokaklara ve parklara giriyorum.\nVatanda\u015fa her \u015fekilde ula\u015f\u0131yorum\" diye konu\u015ftu.\nMahalle sakinlerinden Gaminet Avcu da muhtarlar\u0131ndan memnun olduklar\u0131n\u0131 dile getirdi.",
    "article_html": "",
    "meta_description": "Ni\u011fde'de \u0130n\u00f6n\u00fc Mahallesi Muhtar\u0131 Tu\u011fba Somkaya, koronavir\u00fcs d\u00f6neminde sosyal mesafeyi korumak ve vatanda\u015flara farkl\u0131 bir atmosfer olu\u015fturmak i\u00e7in ilgin\u00e7 bir y\u00f6nteme...",
    "meta_lang": "tr"
}