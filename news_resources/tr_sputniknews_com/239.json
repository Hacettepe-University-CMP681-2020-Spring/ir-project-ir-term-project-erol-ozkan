{
    "article_id": "3aaeb433b4d78c7dc9ac01d799099fe0.1590265888.389757",
    "title": "'\u00c7in koronavir\u00fcse kar\u015f\u0131 zaferini ilan etti, ikinci dalgaya kar\u015f\u0131 k\u00fcresel birlik \u00f6neriyor'",
    "authors": [
        "Ceyda Karan. Sputnik T\u00fcrkiye",
        "Ceyda Karan"
    ],
    "canonical_link": "https://tr.sputniknews.com/ceyda_karan_eksen/202005221042104901-cin-koronaviruse-karsi-zaferini-ilan-etti-ikinci-dalgaya-karsi-kuresel-birlik-oneriyor/",
    "url": "https://tr.sputniknews.com/ceyda_karan_eksen/202005221042104901-cin-koronaviruse-karsi-zaferini-ilan-etti-ikinci-dalgaya-karsi-kuresel-birlik-oneriyor/",
    "top_img": "https://cdntr2.img.sputniknews.com/images/104148/52/1041485255.png",
    "meta_img": "https://cdntr2.img.sputniknews.com/images/104148/52/1041485255.png",
    "movies": [],
    "text": "'\u00c7in koronavir\u00fcse kar\u015f\u0131 zaferini ilan etti, ikinci dalgaya kar\u015f\u0131 k\u00fcresel birlik \u00f6neriyor'\n\nYeni tip koronavir\u00fcs (Kovid-19) pandemisinin ortaya \u00e7\u0131kt\u0131\u011f\u0131 yer olan \u00c7in, vir\u00fcs kar\u015f\u0131s\u0131nda 'normalle\u015fmenin' de ba\u015f\u0131n\u0131 \u00e7ekerken, ABD'nin ba\u015f\u0131n\u0131 \u00e7ekti\u011fi \u00fclkelerin de hedefinde.\n\nABD Ba\u015fkan\u0131 Donald Trump y\u00f6netimi, \u00fclkede ba\u015fkanl\u0131k se\u00e7imi senesinde \u00c7in kar\u015f\u0131t\u0131 s\u00f6ylemlerini y\u00fckseltirken D\u00fcnya Sa\u011fl\u0131k \u00d6rg\u00fct\u00fc'nde (DS\u00d6) '\u00c7in'in kay\u0131r\u0131ld\u0131\u011f\u0131' s\u00f6ylemi \u00fczerinden soru\u015fturma ba\u015flat\u0131lmas\u0131n\u0131 sa\u011flad\u0131. Birle\u015fmi\u015f Milletler'e (BM) ba\u011fl\u0131 \u00f6rg\u00fct\u00fcn 73'\u00fcnc\u00fc D\u00fcnya Asamblesi'nde ba\u011f\u0131ms\u0131z soru\u015fturma karar\u0131 kabul edilirken Trump y\u00f6netimi de \u00c7in'e y\u00f6nelik ad\u0131mlar\u0131na her g\u00fcn yenisini ekliyor.\n\n\u00c7in lideri \u015ei Cinping DS\u00d6 Asamblesi'ne hitab\u0131nda ise d\u00fcnya \u00e7ap\u0131nda pandemi yard\u0131m\u0131ndan bulunacak a\u015f\u0131n\u0131n 'kamu mal\u0131' olmas\u0131na uzanan vaadlerde bulundu.\n\nPekin y\u00f6netimi bir yandan da Trump y\u00f6netimiyle kap\u0131\u015fmaya haz\u0131rlan\u0131yor. \u00c7in'in siyasi takviminde her y\u0131l mart ay\u0131nda d\u00fczenlenen '\u0130ki Toplant\u0131' Kovid-19 salg\u0131n\u0131 nedeniyle ertelenmi\u015fti. \u00dclkenin en \u00fcst d\u00fczey yasama organ\u0131 \u00c7in Ulusal Halk Kongresi (\u00c7UHK) ve isti\u015fare organ\u0131 \u00c7in Halk Siyasi Dan\u0131\u015fma Konferans\u0131 (\u00c7HSDK) bu ko\u015fullarda y\u0131ll\u0131k toplant\u0131lar\u0131na ba\u015flad\u0131. Toplant\u0131 kararlar\u0131na hem \u00fclke i\u00e7erisinde koronavir\u00fcs ve normalle\u015fme g\u00fcndemi hem de \u00c7in d\u0131\u015f politikas\u0131 a\u00e7\u0131s\u0131ndan \u00f6nem atfediliyor.\n\nGeli\u015fmeleri \u00c7in'i yak\u0131ndan izleyen gazeteci-yazar G\u00f6khun G\u00f6\u00e7men ile konu\u015ftuk.\n\nG\u00f6khun G\u00f6\u00e7men'a g\u00f6re, \u00c7in ertelemeli olarak '\u0130ki Toplant\u0131' diye an\u0131lan \u00c7in Ulusal Halk Kongresi ve Halk Siyasi Dan\u0131\u015fma Konferans\u0131'n\u0131 d\u00fczenleyerek \u00fcretime d\u00f6n\u00fclmesi, okullar\u0131n a\u00e7\u0131lmas\u0131 ve maske yasa\u011f\u0131na son vermek ba\u015fta olmak \u00fczere olmak \u00fczere 'normalle\u015fmenin tamamland\u0131\u011f\u0131n\u0131' d\u00fcnyaya g\u00f6stermek istiyor. Ancak di\u011fer yandan \u00c7inli y\u00f6neticilerin elde edilen zaferin 'k\u0131r\u0131lganl\u0131\u011f\u0131ndan' hareketle ikinci dalgay\u0131 dikkate ald\u0131klar\u0131n\u0131 s\u00f6yleyen G\u00f6\u00e7men, '\u0130ki Toplant\u0131'da da temkinli yakla\u015f\u0131m\u0131n \"Pandemiye kar\u015f\u0131 dayan\u0131\u015fman\u0131n \u00c7in Seddi\u2019ni olu\u015fturaca\u011f\u0131z\" s\u00f6ylemiyle olu\u015fturuldu\u011funu aktard\u0131:\n\n\"'\u0130ki Toplant\u0131' olarak biliniyor \u00c7in kamuoyunda. \u00c7in Ulusal Halk Kongresi ve Halk Siyasi Dan\u0131\u015fma Konferans\u0131\u2019n\u0131n yapt\u0131\u011f\u0131 toplant\u0131lar. Tarihsel olarak \u00c7in i\u00e7in \u00f6nemli. Her y\u0131l mart ay\u0131nda d\u00fczenleniyor ve \u00c7in\u2019in en b\u00fcy\u00fck siyasi dan\u0131\u015fma toplant\u0131s\u0131. Bu anlamda \u00c7in\u2019in \u00f6n\u00fcm\u00fczdeki y\u0131l\u0131n yol haritas\u0131n\u0131 belirleyece\u011fi siyasi toplant\u0131 olarak biliniyor. Yeni tip koronavir\u00fcs dolay\u0131s\u0131yla ertelenmi\u015fti, iki kat \u00f6nemli oldu b\u00f6ylece. \u00c7\u00fcnk\u00fc \u00c7in\u2019in salg\u0131n sonras\u0131ndaki normalle\u015fmenin art\u0131k tamamland\u0131\u011f\u0131n\u0131 g\u00f6steriyor. Al\u0131nan \u00f6nlemler art\u0131k normal haline geldi. \u00c7in bunu genellikle b\u00fcy\u00fck \u00f6l\u00e7\u00fcde b\u00fcy\u00fck zafer olarak tan\u0131t\u0131yor. Her zaman ikinci dalga olas\u0131l\u0131\u011f\u0131 oldu\u011funu s\u00f6yl\u00fcyor. Yani \u00c7in y\u00f6netimi k\u0131r\u0131lgan bir zaferin fark\u0131nda. Her zaman orada bir uyar\u0131 belirtiyor. Normalle\u015fmenin 3 temel parametresi var \u00c7in i\u00e7in. Bunlardan en \u00f6nemlisi ekonomik a\u00e7\u0131lma, yani \u00fcretimin tekrar yeniden ba\u015flamas\u0131. Bu anlamda \u00c7in \u00fcretime yeniden d\u00f6nd\u00fc. Okullar\u0131n yeniden a\u00e7\u0131lmas\u0131 ve sosyal hayat\u0131n normale d\u00f6nmesi de \u00f6nemli bir konuydu. Okullar a\u00e7\u0131ld\u0131, sosyal hayat yava\u015f yava\u015f normale d\u00f6n\u00fcyor. \u00d6yle ki art\u0131k ba\u015fkent Pekin'de \u00c7in, 'maske takma yasa\u011f\u0131 sona erdi' dedi. \u0130nsanlar sosyal mesafesini korumak kayd\u0131yla maske takmadan da g\u00fcnl\u00fck ya\u015famlar\u0131na devam edebiliyorlar. Son olarak da \u00c7in\u2019de art\u0131k siyasi ya\u015fam\u0131n, toplant\u0131 ve zirvelerin de normale d\u00f6nd\u00fc\u011f\u00fc, yani siyasal bir normalle\u015fmeden bahsediyoruz. \u00c7in, bu \u0130ki Toplant\u0131 sayesinde bu \u00fc\u00e7 temel parametrenin yan\u0131na art\u0131 koymu\u015f oldu. Bunu d\u00fcnyaya anlatmak niyetinde. \u00c7\u00fcnk\u00fc \u00c7in\u2019de asl\u0131nda normalle\u015fmenin ka\u011f\u0131t \u00fczerinde oldu\u011fu, ekonominin devam etmedi\u011fi ya da sosyal hayattaki faaliyetlerinin \u00e7ok daha k\u0131s\u0131tl\u0131 oldu\u011fu y\u00f6n\u00fcnde bir\u00e7ok haber vard\u0131. \u00c7in \u015fu anda ald\u0131\u011f\u0131 kararlarla birlikte normalle\u015fmenin asl\u0131nda hayat\u0131n i\u00e7inde oldu\u011funu yani maddi bir kar\u015f\u0131l\u0131\u011f\u0131 da oldu\u011funu bu \u0130ki Toplant\u0131 arac\u0131l\u0131\u011f\u0131yla anlatmak istiyor. Ama elbette yeni tip koronavir\u00fcs salg\u0131n\u0131 tam anlam\u0131yla zafere ula\u015fm\u0131\u015f de\u011fil, k\u00f6k\u00fc kaz\u0131nm\u0131\u015f de\u011fil. Bu uluslararas\u0131 anlamda da zaten m\u00fcmk\u00fcn de\u011fil. Bu \u0130ki Toplant\u0131\u2019da bir c\u00fcmle kuruldu. Salg\u0131na kar\u015f\u0131 \u015fundan bahsedildi. \u00d6dememiz gereken ac\u0131 bir bedel vard\u0131 ve bunu \u00f6dedik. Hala salg\u0131n\u0131n devam etmesi ya da geri gelmesi gibi noktalara vurgu yaparak \u015fundan bahsediyor: 'Pandemiye kar\u015f\u0131 dayan\u0131\u015fman\u0131n \u00c7in Seddi\u2019ni olu\u015fturaca\u011f\u0131z.' Bu anlamda da asl\u0131nda b\u00fct\u00fcn \u00f6nlemlerin tamamen gev\u015fetildi\u011fini s\u00f6ylemek m\u00fcmk\u00fcn de\u011fil. Dayan\u0131\u015fman\u0131n \u00c7in Seddi vurgusu da \u0130ki Toplant\u0131\u2019n\u0131n karakterize olmu\u015f \u015fekli diyebiliriz.\"\n\n'DS\u00d6'de \u015ei k\u00fcresel birliktelik mesaj\u0131 verdi, \u00c7in ve Avrupa ayn\u0131 safta g\u00f6r\u00fcn\u00fcrken, ABD d\u0131\u015f\u0131nda kald\u0131'\n\nG\u00f6\u00e7men, D\u00fcnya Sa\u011fl\u0131k Asamblesi'nde bir b\u00f6l\u00fcnm\u00fc\u015fl\u00fck g\u00f6r\u00fcnt\u00fcs\u00fc olu\u015ftu\u011funu s\u00f6ylerken, Avrupa \u00fclkelerinin a\u00e7\u0131klamalar\u0131n\u0131n \u00c7in'i onaylar ve destekler nitelikte olmas\u0131na kar\u015f\u0131 ABD'nin i\u015fin d\u0131\u015f\u0131nda kald\u0131\u011f\u0131n\u0131 belirtti. ABD'nin DS\u00d6'ye sa\u011flad\u0131\u011f\u0131 fonlar\u0131n \u00f6nemli bir enstr\u00fcman oldu\u011funu vurgulayan G\u00f6\u00e7men, buna kar\u015f\u0131l\u0131k \u015ei'nin de k\u00fcresel birliktelik mesaj\u0131 verdi\u011fini kaydetti:\n\n\"D\u00fcnya Sa\u011fl\u0131k Asamblesi toplant\u0131s\u0131 bir ikiye b\u00f6l\u00fcnm\u00fc\u015fl\u00fck s\u00f6z konusuydu. Bir tarafta \u00c7in ama art\u0131 di\u011fer Avrupa \u00fclkelerinden gelen a\u00e7\u0131klamalarda \u015ei Cinping\u2019in a\u00e7\u0131klamalar\u0131n\u0131 onaylar ve destekler nitelikteydi. Hem a\u015f\u0131 ve a\u015f\u0131ya ula\u015fma konusunda hem pandemiye kar\u015f\u0131 k\u00fcresel ekonominin yeniden aya\u011fa kald\u0131r\u0131lmas\u0131 ba\u011flam\u0131nda. Dolay\u0131s\u0131yla asl\u0131nda fikirsel bir birlik oldu\u011fu s\u00f6ylenebilir D\u00fcnya Sa\u011fl\u0131k Asamblesi\u2019nde, ABD\u2019nin d\u0131\u015f\u0131nda. ABD ise bu zirvede bir mektup yay\u0131nlad\u0131, dikte etti\u011fi \u015feyleri DS\u00d6\u2019n\u00fcn kabul etmemesi durumunda fonlar\u0131 kal\u0131c\u0131 olarak ask\u0131ya almay\u0131 ve gerekirse de DS\u00d6\u2019den \u00e7ekilebilece\u011finin sinyalini verdi. ABD\u2019nin elindeki en \u00f6nemli enstr\u00fcman tabii ki sa\u011flad\u0131\u011f\u0131 fon. D\u00fcnya Sa\u011fl\u0131k \u00d6rg\u00fct\u00fc, 3\u2019te birine yak\u0131n oranda fonu ABD\u2019den al\u0131yor. \u015ei Cinping konu\u015fmas\u0131nda k\u00fcresel birliktelik mesaj\u0131 verdi.\"\n\nABD\u2019de i\u00e7e kapanma g\u00f6r\u00fc\u015f\u00fcn\u00fcn hakim oldu\u011funu an\u0131msatan G\u00f6\u00e7men, \u00c7in\u2019in ise \u00f6zellikle geli\u015fmekte olan \u00fclkelere verdi\u011fi destekle salg\u0131na kar\u015f\u0131 k\u00fcresel liderlik rol\u00fc \u00fcstlenebilece\u011fi mesaj\u0131n\u0131 verdi\u011fi g\u00f6r\u00fc\u015f\u00fcnde. \u015ei'nin bulunacak a\u015f\u0131n\u0131n 'kamu mal\u0131 olaca\u011f\u0131' s\u00f6yleminin \u00f6nemine dikkat \u00e7eken G\u00f6\u00e7men, bunun patent hakk\u0131 olmayaca\u011f\u0131 anlam\u0131na geldi\u011fini ve AB'den de bu meselede destek mesajlar\u0131n\u0131n eksik olmad\u0131\u011f\u0131n\u0131 an\u0131msatt\u0131. G\u00f6\u00e7men, \u00c7in'in d\u0131\u015f politikas\u0131n\u0131 'insanl\u0131\u011f\u0131n ortak gelece\u011fi' olarak kurgulad\u0131\u011f\u0131n\u0131 s\u00f6ylerken, sa\u011fl\u0131k meselesinin de bu i\u015fe dahil olmas\u0131yla 'Uluslararas\u0131 Sa\u011fl\u0131k Toplumu' ve 'Sa\u011fl\u0131k \u0130pek Yolu' gibi kimi \u00f6nerilerin ilerleyen d\u00f6nemlerde uluslararas\u0131 toplant\u0131larda g\u00fcndeme ta\u015f\u0131naca\u011f\u0131n\u0131 dile getirdi:\n\n\"\u0130\u00e7e kapanma, ABD\u2019nin genelde s\u00f6yledi\u011fi \u015fey. ABD, salg\u0131n sonras\u0131 kurulacak yeni d\u00fcnya d\u00fczeninde ticaretin de tedarik zincirlerinin de daha ulusal s\u0131n\u0131rlara ya da \u00e7evre \u00fclkelere yay\u0131labilece\u011fi konusunda bir d\u00fcnya \u00f6ng\u00f6r\u00fcs\u00fcnde bulunuyor. \u00dclkelere tek tek bu salg\u0131nla ba\u015f etmesi gerekti\u011fini ima eden bir c\u00fcmleler var, b\u00f6yle bir bak\u0131\u015f a\u00e7\u0131s\u0131 mevcut. \u00c7in ise bunun tam tersini uluslararas\u0131 kurumlar\u0131n g\u00fc\u00e7lendirilmesi gerekti\u011fini ve salg\u0131na kar\u015f\u0131 k\u00fcresel bir liderlik rol\u00fc yapabileceklerinin mesaj\u0131n\u0131 veriyor. Nereden anl\u0131yoruz? 2 milyar dolarl\u0131k yard\u0131m b\u00fct\u00e7esi, \u00f6zellikle geli\u015fmekte olan \u00fclkelere ve Afrika\u2019ya \u00f6zel bir yer ay\u0131r\u0131yor. G20 \u00fclkeleriyle Afrika \u00fclkelerinin bor\u00e7lar\u0131n\u0131n ask\u0131ya al\u0131nmas\u0131 noktas\u0131nda bir inisiyatif tesis edilmesi ve bu bor\u00e7lar\u0131n belirli bir s\u00fcre \u00f6telenmesi. \u00d6rne\u011fin \u00c7in, Sri Lanka\u2019da iki y\u0131ll\u0131k bir bor\u00e7 ertelemesi yapt\u0131. Ayn\u0131 zamanda maddi yard\u0131mda da bulundu. Afrika \u00fclkelerinde sadece maddi de\u011fil ayn\u0131 zamanda 73 hastane kurulmas\u0131 i\u00e7in bir i\u015fbirli\u011fi mekanizmas\u0131 tesis edecekler. Afrika\u2019da salg\u0131n \u00f6nleme ve kontrol merkezinin kurulmas\u0131nda da \u00c7in aktif olarak rol alaca\u011f\u0131n\u0131 s\u00f6yledi. Bu anlamda geli\u015fmekte olan ve yoksul \u00fclkelere kar\u015f\u0131 \u00f6zel bir ilgisinin oldu\u011funu s\u00f6yleyebiliriz. A\u015f\u0131n\u0131n kamu mal\u0131 olaca\u011f\u0131n\u0131 vurgulamas\u0131 son derece \u00f6nemli. \u00c7\u00fcnk\u00fc ABD, di\u011fer taraftan sadece kendisi i\u00e7in tahminde bulunuyor. Dozu dahi y\u0131l sonuna kadar sadece ABD\u2019lilere yetecek \u00f6l\u00e7\u00fcde \u00fcretebilecekleri mesaj\u0131n\u0131 veriyor. \u00c7in ise tam tersine geli\u015ftirecekleri a\u015f\u0131da patent hakk\u0131n\u0131n olmayaca\u011f\u0131n\u0131, yani \u00f6zellikle geli\u015fmekte olan \u00fclkeler a\u015f\u0131y\u0131 verebileceklerini s\u00f6yl\u00fcyor. Bu noktada yaln\u0131z da de\u011fil. Avrupa Komisyonu Ba\u015fkan\u0131 Leyen de benzer \u015fekilde s\u00f6yledi. ABD demeden \u00fcst\u00fc kapal\u0131 bir bi\u00e7imde a\u015f\u0131ya eri\u015fmek bir l\u00fcks olmamal\u0131 diye bahsetti. Benzer \u015fekilde uluslararas\u0131 kurumlar\u0131n rol\u00fcne sadece \u00c7in de\u011fil di\u011fer \u00fclkeler de vurgu yapt\u0131, Merkel ve Macron gibi. \u00c7in ve ABD kap\u0131\u015fmas\u0131ndan ziyade ortaya \u00e7\u0131kan genel tablo; uluslararas\u0131 kurumlar\u0131 korumak ve pandeminin yaratt\u0131\u011f\u0131 ekonomik ve sosyal y\u0131k\u0131ma da k\u00fcresel bir yan\u0131t \u00fcretmek temelinde bir tablo olu\u015ftu. \u00c7in bu noktada gerek verdi\u011fi s\u00f6zlerle gerekse \u00fclkesinin siyasi a\u011f\u0131rl\u0131\u011f\u0131yla bir liderli\u011fe soyunmu\u015f g\u00f6z\u00fck\u00fcyor. \u0130nsanl\u0131\u011f\u0131n ortak sa\u011fl\u0131k toplumunu yaratmaktan bahsetti \u015ei Cinping. Bu \u00c7in i\u00e7in olduk\u00e7a \u00f6nemli bir kavram. Bir s\u00fcredir \u00c7in medyas\u0131nda bu vurguyu g\u00f6r\u00fcyoruz. \u00c7in d\u0131\u015f politikas\u0131n\u0131 insanl\u0131\u011f\u0131n ortak gelece\u011fi olarak kurgulam\u0131\u015ft\u0131. Bunu sa\u011fl\u0131k alan\u0131na indirdi\u011fimizde de 'Uluslararas\u0131 bir sa\u011fl\u0131k toplumu kural\u0131m.' D\u00fcnya Sa\u011fl\u0131k \u00d6rg\u00fct\u00fc'n\u00fcn de liderlik edece\u011fi olarak uluslararas\u0131 kurumlar\u0131n geni\u015fli\u011fini daha da tepeye ta\u015f\u0131yacak bir inisiyatif kurmaktan bahsediyor. Kendi projesi de bu anlamda Ku\u015fak ve Yol\u2019un i\u00e7erisine dahil edilmi\u015f \u2018Sa\u011fl\u0131k \u0130pek Yolu\u2019 gibi kimi \u00f6nerileri de ilerleyen d\u00f6nemlerde uluslararas\u0131 toplant\u0131larda dile getirecektir diye d\u00fc\u015f\u00fcn\u00fcyorum.\"\n\n'Pekin Trump ile Biden'\u0131n \u00c7in d\u00fc\u015fmanl\u0131\u011f\u0131nda yar\u0131\u015ft\u0131\u011f\u0131n\u0131, hangisinin kazanaca\u011f\u0131n\u0131n fark etmeyece\u011fini d\u00fc\u015f\u00fcn\u00fcyor'\n\nG\u00f6\u00e7men'e g\u00f6re, Pekin y\u00f6netimi, Amerika'da ba\u015fkanl\u0131k se\u00e7imini hangi taraf kazan\u0131rsa kazans\u0131n \u00c7in'e y\u00f6nelik d\u00fc\u015fmanca politikan\u0131n devam edece\u011fine kanaat getirdi. \u00c7in'i '\u015feytanla\u015ft\u0131rma', DS\u00d6 ile birlikte getirilen ithamlar\u0131n Trump'\u0131n yeniden kazanmas\u0131 halinde ili\u015fkilerde geri d\u00f6n\u00fclemez bi\u00e7imde kopmaya yol a\u00e7aca\u011f\u0131 senaryolar\u0131 bulundu\u011funu belirten G\u00f6\u00e7men, Trump'\u0131n iddia etti\u011fi gibi rakibi Biden'\u0131n da desteklenmedi\u011fi zira iki Amerikal\u0131 liderin de \u00c7in d\u00fc\u015fmanl\u0131\u011f\u0131nda yar\u0131\u015ft\u0131\u011f\u0131 g\u00f6r\u00fc\u015f\u00fcn\u00fcn bulundu\u011funu s\u00f6yledi:\n\n\"\u00c7in i\u00e7erisinde Amerika\u2019ya kar\u015f\u0131 bak\u0131\u015f\u0131n iki aya\u011f\u0131 var. Birincisi, genel anlamda de\u011ferlendirme. Yani b\u00fcy\u00fck g\u00fc\u00e7ler aras\u0131ndaki rekabet. Bu \u00c7in i\u00e7in se\u00e7imlerden ba\u011f\u0131ms\u0131z bir de\u011ferlendirme. \u00c7in nezdinde ABD\u2019de bir konsens\u00fcs olu\u015fmu\u015f durumda \u00c7in d\u00fc\u015fmanl\u0131\u011f\u0131na dair. ABD\u2019de se\u00e7imin sonucu her ne olursa olsun \u00c7in\u2019e kar\u015f\u0131 d\u00fc\u015fmanca politikan\u0131n devam edece\u011fi konusunda bir konsens\u00fcs var. Ancak Kas\u0131m se\u00e7imlerin ba\u011flam\u0131n\u0131n \u00f6z\u00fc olarak de\u011ferlendirecek olursa \u00c7in\u2019i \u015feytanla\u015ft\u0131rma projeleri, \u00f6zellikle DS\u00d6\u2019ye ve \u00c7in\u2019e kar\u015f\u0131 yap\u0131lan ithamlar bu noktada Kas\u0131m se\u00e7imleri ba\u011flam\u0131nda de\u011ferlendiriliyor. Trump\u2019\u0131n bir kez daha Beyaz Saray\u2019da 4 y\u0131ll\u0131k koltu\u011fu devrald\u0131\u011f\u0131 takdirde geri d\u00f6n\u00fclemez bi\u00e7imde ili\u015fkilerin kopabilece\u011fi noktas\u0131nda senaryolar var. \u00c7in\u2019in ikincil okumas\u0131 bunun bir siyasi malzeme haline d\u00f6n\u00fc\u015ft\u00fcr\u00fcld\u00fc\u011f\u00fcn\u00fc d\u00fc\u015f\u00fcn\u00fcyor kendi konusunun. B\u00fct\u00fcn bunlar\u0131n \u00fczerine Biden ya da Trump olsun onlar\u0131n \u00fczerine bir uzla\u015f\u0131 ve \u00e7at\u0131 kuruldu\u011funu ve \u00c7in d\u00fc\u015fmanl\u0131\u011f\u0131n\u0131n, olumsuz negatif bak\u0131\u015f a\u00e7s\u0131n\u0131n de\u011fi\u015fmeyece\u011fini d\u00fc\u015f\u00fcn\u00fcyor. Biden\u2019\u0131 desteklemek \u015f\u00f6yle dursun, ge\u00e7ti\u011fimiz g\u00fcnlerde China Daily\u2019de yay\u0131mlanan bir yaz\u0131da da birbiriyle \u00c7in d\u00fc\u015fmanl\u0131\u011f\u0131 konusunda yar\u0131\u015ft\u0131klar\u0131ndan bahsediyor. Trump bu \u015fekilde su\u00e7luyor ama Biden\u2019\u0131n da se\u00e7im videosunda \u00c7inlilerin \u00fclkeye ba\u015fka yollarla giri\u015fine Trump\u2019\u0131n izin verdi\u011fi y\u00f6n\u00fcnde iddias\u0131 var. \u2018Kim \u00c7in\u2019e kar\u015f\u0131 daha \u015fahin bir tutum alacak?\u2019, ABD se\u00e7imlerinin belirleyici ekseni de bu olmu\u015f durumda. \u00c7\u00fcnk\u00fc ABD toplumu i\u00e7inde \u00c7in kar\u015f\u0131tl\u0131\u011f\u0131 hi\u00e7 olmad\u0131\u011f\u0131 kadar y\u00fcksek seviyeye ula\u015fm\u0131\u015f durumda. Bunun da sorumlusu sadece Trump de\u011fil, ayn\u0131 zamanda Demokratlar. Yani ABD devlet akl\u0131 da \u00c7in d\u00fc\u015fmanl\u0131\u011f\u0131n\u0131 bir ilke olarak benimsemi\u015f durumda. \u00c7in i\u00e7erisinde iki adaydan hangisi kazan\u0131rsa kazans\u0131n, zorlu bir m\u00fccadelenin her hal\u00fckarda ger\u00e7ekle\u015fece\u011fi y\u00f6n\u00fcnde kararlar.\u201d\n\n\u00c7in ile ABD aras\u0131nda \u00f6n\u00fcm\u00fczdeki d\u00f6nemde rekabetin belirleyicisinin ittifaklar oldu\u011funu belirten G\u00f6\u00e7men, \u00c7in\u2019in Rusya'n\u0131n yan\u0131 s\u0131ra Japonya ve Hindistan gibi b\u00f6lgesel rakip \u00fclkeleriyle bile masaya oturmak hedefini koydu\u011fu g\u00f6r\u00fc\u015f\u00fcn\u00fc dile getirdi:\n\n\"Nixon d\u00f6neminde uygulanan politikalar\u0131 tersinden uygulayal\u0131m bu kez diye \u00f6zellikle Demokratlar aras\u0131nda bir tutum var. Trump nezdinde de bu b\u00f6yle. Son d\u00f6nemlerde Rusya\u2019ya bak\u0131\u015f a\u00e7\u0131s\u0131n\u0131 anlayabilece\u011fimiz a\u00e7\u0131klamalar\u0131na bakarsak, \u00e7ok fazla Rusya\u2019ya do\u011frudan meydan okumayan bir yakla\u015f\u0131m g\u00f6r\u00fcyoruz. Hatta bu durum sadece Trump de\u011fil New York Times, Washington Post gibi gazetelere bakt\u0131\u011f\u0131m\u0131zda da Rusya\u2019y\u0131 hedefe koyan \u00e7ok yay\u0131ma rastlam\u0131yoruz. Bunun nedeni \u015fu; Economist dergisinin kapa\u011f\u0131 da bu olmu\u015ftu, bir pandan\u0131n kuca\u011f\u0131nda oturan bir ay\u0131. Orada asl\u0131nda \u00c7in o kadar b\u00fcy\u00fck ve hegemonya arzusu ta\u015f\u0131yan bir devlet ki Rusya\u2019y\u0131 da kontrol alt\u0131na almak istiyor. Bu m\u00fccadelede t\u0131pk\u0131 Nixon d\u00f6neminde yapt\u0131\u011f\u0131m\u0131z gibi bir farkla Rusya\u2019y\u0131 yan\u0131m\u0131za \u00e7ekerek \u00c7in\u2019i yaln\u0131zla\u015ft\u0131rabiliriz. Asl\u0131nda \u00f6n\u00fcm\u00fczdeki d\u00f6nem \u00c7in ve ABD aras\u0131ndaki b\u00fcy\u00fck g\u00fc\u00e7 rekabetinde belirleyici olan ittifaklar. Hem \u00c7in hem ABD \u00e7e\u015fitli ittifaklar kurmaya \u00e7al\u0131\u015f\u0131yor. \u00c7in\u2019in ilk stratejik ortak olarak belirledi\u011fi Rusya. Rusya bu noktada Nixon d\u00f6nemindeki politikalar\u0131n kendisine tatbik edilebilece\u011fini d\u00fc\u015f\u00fcnm\u00fcyor. Politik tuza\u011fa d\u00fc\u015fme e\u011filimi Moskova\u2019da yok \u015fu anda. Dolay\u0131s\u0131yla iki \u00fclkenin birbirine ziyaret d\u00fczenlemesi olduk\u00e7a \u00f6nemli. Putin\u2019in tekrar gidecek olmas\u0131 da \u00f6nemli. Ama ABD\u2019de de di\u011fer taraftan stratejik yakla\u015f\u0131m belgesinde yine ittifaklardan bahsediyor. Rusya\u2019n\u0131n ad\u0131 yok ama Avrupa Birli\u011fi, Japonya, Hindistan, Kore Cumhuriyeti gibi \u00fclkelerin ad\u0131n\u0131 do\u011frudan say\u0131yor. Amerika\u2019n\u0131n n\u00fcfuzunu artt\u0131rmas\u0131 gerekti\u011fini s\u00f6yl\u00fcyor bu \u00fclkelerle ittifak yaparak. Buradan \u0130ki Toplant\u0131\u2019ya ba\u011flarsak, burada da \u00e7evre \u00fclkelerle anla\u015fmaktan ve di\u011fer \u00fclkelerle ili\u015fki kurmaktan bahsediyor. Dolay\u0131s\u0131yla \u00f6zellikle Japonya, Hindistan gibi \u00c7in\u2019in b\u00f6lgesel rakiplerinin nas\u0131l bir siyaset uygulanaca\u011f\u0131 bu noktada \u00f6nem kazan\u0131yor. \u00c7in medyas\u0131nda \u015f\u00f6yle bir g\u00f6r\u00fc\u015f var. \u2018Rusya ile ili\u015fkilerimizi geli\u015ftiriyoruz. Ama ayn\u0131 zamanda bizim i\u00e7in \u00f6nemli olan di\u011fer nokta da b\u00f6lgesel rakiplerimizle ili\u015fkilerimizi nas\u0131l tesis edece\u011fiz? Bunlar ABD m\u00fcttefiki olmas\u0131na ra\u011fmen hegemonya aray\u0131\u015f\u0131nda olmayan ve sald\u0131rgan olmayan devletler. Bu \u00fclkelerle bir \u015fekilde anla\u015fabiliriz\u2019 umudu \u00c7in\u2019de hala var. \u00d6zellikle b\u00f6lgesel kapsaml\u0131 ekonomik ortakl\u0131k denilen bir model var. \u00c7in buraya Hindistan\u2019\u0131 dahil etmeye \u00e7al\u0131\u015f\u0131yor. Bir \u015fekilde b\u00f6lgesel rakiplerini ittifaklara dahil etmek, gerekirse onlar\u0131 tolere edebilece\u011finin de sinyallerini veriyor bu noktada.\"\n\n'ABD Tayvan'\u0131 ka\u015f\u0131rsa \u00c7in'in durumu askeri \u00e7at\u0131\u015fmaya vard\u0131rabilece\u011finin sinyalleri veriliyor'\n\nG\u00f6\u00e7men, resmi politikas\u0131n\u0131 'tek \u00fclke iki sistem' yakla\u015f\u0131m\u0131 \u00fczerine oturtmu\u015f olan \u00c7in a\u00e7\u0131s\u0131ndan Hong Kong ve Sincan'la birlikte Tayvan'\u0131n \u00e7ok \u00f6nemli oldu\u011funu belirtirken, ABD'nin bu konudaki \u00e7al\u0131\u015fmalar\u0131n\u0131n Pekin'de yaratt\u0131\u011f\u0131 rahats\u0131zl\u0131\u011fa at\u0131f yapt\u0131. ABD'nin resmi \u00e7izgisinin de 'tek \u00c7in' politikas\u0131 oldu\u011funu an\u0131msat\u0131rken, Tayvan meselesini ka\u015f\u0131mas\u0131n\u0131n yarataca\u011f\u0131 s\u0131k\u0131nt\u0131lara dikkat \u00e7eken G\u00f6\u00e7men, daha \u015fimdiden \u00c7in\u2019in durumu askeri \u00e7at\u0131\u015fmaya vard\u0131rabilece\u011finin sinyallerini verildi\u011fini ifade etti:\n\n\"Tayvan meselesi, \u00c7in i\u00e7in olduk\u00e7a \u00f6nemli. \u00c7in\u2019in \u00f6n\u00fcm\u00fczdeki d\u00f6nem ulusal g\u00fcvenlik alan\u0131nda belirledi\u011fi \u00fc\u00e7 temel alan var. Bunun elbette alt k\u00fcmeleri vard\u0131r, ama \u00fc\u00e7 temel ba\u015fl\u0131ktan birincisi Hong Kong meselesi, ikincisi Sincan Uygur \u00d6zerk B\u00f6lgesi, \u00fc\u00e7\u00fcnc\u00fcs\u00fc de Tayvan meselesi. Bu \u00fc\u00e7 alana dair ABD\u2019nin de \u00e7al\u0131\u015fmalar\u0131 var, \u00fc\u00e7\u00fcne dair de yasalar \u00e7\u0131kartt\u0131. Hong Kong b\u00f6lgesi \u00f6rne\u011fin \u00c7in anakaras\u0131 taraf\u0131ndan y\u00f6netiliyor, y\u00f6netim oradan atan\u0131yor. \u0130ki Toplant\u0131\u2019da da bu sistemi derinle\u015ftirmek i\u00e7in bir ya da \u00e7\u0131kar\u0131laca\u011f\u0131 s\u00f6ylendi. Bu Hong Kong\u2019da ne gibi bir kar\u015f\u0131l\u0131k bulacak, eylemlere yans\u0131yacak m\u0131 ilerleyen g\u00fcnlerde g\u00f6rece\u011fiz. Yasal stat\u00fcdeki derinle\u015fme \u015fu anda Hong Kong\u2019da \u015f\u00f6yle yorumlan\u0131yor. B\u00fcy\u00fck ihtimalle bu tek \u00fclke sistemi, \u00c7in anakaras\u0131yla olan ili\u015fkileri daha da kuvvetlendirecek bir yasal ad\u0131m at\u0131labilece\u011fi s\u00f6yleniyor Hong Kong\u2019da g\u00f6stericiler taraf\u0131ndan. Dolay\u0131s\u0131yla ABD\u2019nin kayg\u0131s\u0131 da bu y\u00f6nde. \u0130lerleyen g\u00fcnlerde yasal ad\u0131mlar\u0131n neleri i\u00e7erece\u011fini g\u00f6rece\u011fiz. Uygur meselesine dair iki toplant\u0131da da herhangi bir noktaya de\u011finilmedi. 3. nokta ise Tayvan adas\u0131 meselesi, en \u00f6nemlisi bu bence. \u00c7\u00fcnk\u00fc di\u011fer sayd\u0131\u011f\u0131m iki b\u00f6lgeden farkl\u0131 olarak burada ABD ile \u00e7al\u0131\u015fmaya can atan bir y\u00f6netim var, Demokratik \u0130lerleme Partisi. Bunlar askeri ili\u015fkilerini de geli\u015ftiriyorlar. Amerika\u2019n\u0131n \u00e7\u0131kard\u0131\u011f\u0131 yasa da salg\u0131n g\u00fcndemiyle birle\u015fince bir \u015fekilde garip bir atmosfer olu\u015fturdu. Tayvan y\u00f6netimi de yeni tip koronavir\u00fcsle ba\u015far\u0131yla m\u00fccadele eden b\u00f6lgeler aras\u0131nda. Ama \u00c7in bilgi al\u0131\u015fveri\u015finin \u00c7in \u00fczerinden sa\u011flanmas\u0131n\u0131 istiyor. Fakat elektronik yaz\u0131\u015fmalara kat\u0131lm\u0131yor. Amerika \u00e7\u0131kard\u0131\u011f\u0131 yasada \u2018Tayvan adas\u0131 uluslararas\u0131 platformlara kat\u0131lmal\u0131, davet edilmeli\u2019 dedi. ABD\u2019nin de kabul etti\u011fi tek \u00c7in politikas\u0131na da ayk\u0131r\u0131 bir durum. ABD bir mektup yazd\u0131 ve D\u00fcnya Sa\u011fl\u0131k Asamblesi\u2019ne Tayvan\u2019\u0131n g\u00f6zlemci stat\u00fcs\u00fcnde kat\u0131lmas\u0131n\u0131 istedi. Bu kabul edilmedi. Ama elbette salg\u0131n nedeniyle olu\u015fturulacak uluslararas\u0131 platformlarla ABD s\u00fcrekli zorlayacakt\u0131r. Siyaseten elinde b\u00f6yle bir koz var. Askeri olarak Tayvan adas\u0131na \u00e7ok fazla yard\u0131m ediyor. Bug\u00fcnk\u00fc iki toplant\u0131da ger\u00e7ekle\u015fen Tayvan vurgular\u0131 da bu noktada \u00f6nemli. Tayvan\u2019da \u00c7in anakaras\u0131yla birle\u015fmek isteyen ki\u015filer, \u00f6rg\u00fct ve kurumlar seslerini daha fazla y\u00fckseltmeli. Asl\u0131nda Tayvan\u2019a dair de burada bir \u00e7a\u011fr\u0131 var. Ayr\u0131l\u0131k\u00e7\u0131l\u0131\u011fa kesinlikle izin vermeyeceklerini s\u00f6yledi. \u00c7in medyas\u0131nda s\u0131kl\u0131kla g\u00fc\u00e7 kullan\u0131labilece\u011fi de s\u00f6yl\u00fcyor. Bar\u0131\u015f\u00e7\u0131l birle\u015fme de isteniyor Tayvan\u2019da. Ama Amerika\u2019n\u0131n bu durumu ka\u015f\u0131mas\u0131 dahilinde askeri \u00e7at\u0131\u015fman\u0131n da olas\u0131l\u0131klar aras\u0131nda oldu\u011fu s\u00f6yleniyor. \u00c7in\u2019e askeri harcamalar\u0131 artt\u0131rmas\u0131 \u00f6zellikle n\u00fckleer kapasiteyi artt\u0131rmas\u0131 gibi birtak\u0131m \u00f6zellikle n\u00fckleer meselede radikal \u00e7\u00f6z\u00fcm \u00f6nerileri de sunuyor \u00c7in medyas\u0131.\u201d\n\nG\u00f6\u00e7men, \u00c7in ile T\u00fcrkiye aras\u0131nda salg\u0131n sonras\u0131 ili\u015fkilerde s\u0131k\u0131nt\u0131 \u00e7\u0131kabilece\u011fi iddialar\u0131n\u0131 ger\u00e7ek\u00e7i bulmazken, durumu ABD ve AB gibi b\u00fcy\u00fck g\u00fc\u00e7ler ba\u011flam\u0131nda olu\u015facak ittifak sisteminin belirleyece\u011fi g\u00f6r\u00fc\u015f\u00fcnde. T\u00fcrkiye\u2019nin \u00c7in\u2019in yerini alaca\u011f\u0131 s\u00f6ylemini abart\u0131l\u0131 bulan G\u00f6\u00e7men, bir\u00e7ok Amerikal\u0131 firman\u0131n \u00c7in\u2019i terk etmek istemedi\u011fini, bu firmalar\u0131n T\u00fcrkiye\u2019ye gelme ihtimalinin bu y\u00fczden zay\u0131f buldu\u011funu belirtti:\n\n\"\u00d6zellikle \u00c7in i\u00e7in \u00fc\u00e7 tane g\u00fcvenlik alan\u0131 Hong Kong, Uygur \u00d6zerk B\u00f6lgesi ve Tayvan adas\u0131 meselesi. Uygur meselesinde \u015fu ana kadar T\u00fcrkiye\u2019de siyasiler \u00e7ok fazla ad\u0131m atmad\u0131lar. Bunun ABD\u2019nin bir siyasi hesap do\u011frultusunda kulland\u0131\u011f\u0131 ba\u015fl\u0131k oldu\u011funun fark\u0131ndaym\u0131\u015f\u00e7as\u0131na a\u00e7\u0131klamalar yap\u0131ld\u0131. \u00c7ok fazla bir kampanyaya dahil olunmad\u0131. Bu \u00c7in nezdinde de de\u011ferlendiriliyordur. Yeni tip koronavir\u00fcs salg\u0131n\u0131 sonras\u0131nda \u00c7in\u2019in yerini T\u00fcrkiye alacak iddias\u0131 \u015fu bi\u00e7imde de\u011ferlendiriliyor; ABD\u2019nin hatta Japonya gibi \u00fclkelerin istedi\u011fi \u015fey tedarik zincirlerini kendi \u00e7evresine \u00e7ekmek. Bu anlamda T\u00fcrkiye de bir \u00fcretim \u00fcss\u00fcne d\u00f6n\u00fc\u015fmesi noktas\u0131nda olabilir. Ama bu AB ile \u00c7in aras\u0131ndaki kurulacak ili\u015fkilerin de ABD-\u00c7in ticaret anla\u015fmalar\u0131n\u0131n da nas\u0131l olaca\u011f\u0131yla ilgili bir durum. \u00c7in\u2019de faaliyet g\u00f6steren Amerikal\u0131 firmalar\u0131n bir\u00e7o\u011fu hala \u00c7in\u2019i terk etmek istemiyor. \u00c7\u00fcnk\u00fc y\u00fcksek oranda f\u0131rsatlara sahipler orada. Dolay\u0131s\u0131yla T\u00fcrkiye\u2019ye gelirler mi, \u015fu anda zay\u0131f bir ihtimal olarak duruyor. \u0130lerleyen d\u00f6nemlerde \u00c7in ile Washington aras\u0131ndaki ili\u015fkilerin nereye gidece\u011fine ba\u011fl\u0131 olarak T\u00fcrkiye\u2019nin konumu netle\u015fecek. T\u00fcrkiye \u00c7in ile SWAP anla\u015fmas\u0131 ve yat\u0131r\u0131m f\u0131rsatlar\u0131 ar\u0131yor. \u00c7in ve T\u00fcrkiye\u2019nin ili\u015fkilerinin salg\u0131n sonras\u0131nda bir k\u00f6pr\u00fcleri atma d\u00f6nemine gelece\u011fi ya da dibi g\u00f6rece\u011fi iddialar\u0131 ger\u00e7ek\u00e7i gelmiyor. Bu noktada gelecekte asl\u0131nda m\u00fccadele i\u00e7in ve ABD ile aras\u0131ndaki m\u00fccadeleyi belirleyecek nokta ittifaklar kurma meselesi. Mutlaka Washington\u2019da T\u00fcrkiye\u2019yi de bu ittifaka nas\u0131l ve hangi ba\u015fl\u0131k alt\u0131nda dahil edebilecekleri konusunda hesaplamalar yap\u0131l\u0131yor. Pekin'de de bu konular ele al\u0131n\u0131yordur.\"",
    "keywords": [
        "k\u00fcresel",
        "kar\u015f\u0131",
        "dalgaya",
        "bu",
        "abd",
        "var",
        "etti",
        "sa\u011fl\u0131k",
        "\u00e7in",
        "\u00e7inin",
        "olarak",
        "ve",
        "bir",
        "ikinci",
        "da",
        "koronavir\u00fcse",
        "\u00f6neriyor",
        "zaferini",
        "ilan"
    ],
    "meta_keywords": [
        "ABD-\u00c7in gerilimi",
        "koronavir\u00fcs pandemisi",
        "koronavir\u00fcs\u00fcn ikinci dalgas\u0131",
        "D\u00fcnya Sa\u011fl\u0131 \u00d6rg\u00fct\u00fc",
        "\u00c7in Devlet Ba\u015fkan\u0131 \u015ei Cinping"
    ],
    "publish_date": null,
    "summary": "'\u00c7in koronavir\u00fcse kar\u015f\u0131 zaferini ilan etti, ikinci dalgaya kar\u015f\u0131 k\u00fcresel birlik \u00f6neriyor'Yeni tip koronavir\u00fcs (Kovid-19) pandemisinin ortaya \u00e7\u0131kt\u0131\u011f\u0131 yer olan \u00c7in, vir\u00fcs kar\u015f\u0131s\u0131nda 'normalle\u015fmenin' de ba\u015f\u0131n\u0131 \u00e7ekerken, ABD'nin ba\u015f\u0131n\u0131 \u00e7ekti\u011fi \u00fclkelerin de hedefinde.\nABD Ba\u015fkan\u0131 Donald Trump y\u00f6netimi, \u00fclkede ba\u015fkanl\u0131k se\u00e7imi senesinde \u00c7in kar\u015f\u0131t\u0131 s\u00f6ylemlerini y\u00fckseltirken D\u00fcnya Sa\u011fl\u0131k \u00d6rg\u00fct\u00fc'nde (DS\u00d6) '\u00c7in'in kay\u0131r\u0131ld\u0131\u011f\u0131' s\u00f6ylemi \u00fczerinden soru\u015fturma ba\u015flat\u0131lmas\u0131n\u0131 sa\u011flad\u0131.\n\u00c7in lideri \u015ei Cinping DS\u00d6 Asamblesi'ne hitab\u0131nda ise d\u00fcnya \u00e7ap\u0131nda pandemi yard\u0131m\u0131ndan bulunacak a\u015f\u0131n\u0131n 'kamu mal\u0131' olmas\u0131na uzanan vaadlerde bulundu.\n\u00dclkenin en \u00fcst d\u00fczey yasama organ\u0131 \u00c7in Ulusal Halk Kongresi (\u00c7UHK) ve isti\u015fare organ\u0131 \u00c7in Halk Siyasi Dan\u0131\u015fma Konferans\u0131 (\u00c7HSDK) bu ko\u015fullarda y\u0131ll\u0131k toplant\u0131lar\u0131na ba\u015flad\u0131.\nToplant\u0131 kararlar\u0131na hem \u00fclke i\u00e7erisinde koronavir\u00fcs ve normalle\u015fme g\u00fcndemi hem de \u00c7in d\u0131\u015f politikas\u0131 a\u00e7\u0131s\u0131ndan \u00f6nem atfediliyor.\nAncak di\u011fer yandan \u00c7inli y\u00f6neticilerin elde edilen zaferin 'k\u0131r\u0131lganl\u0131\u011f\u0131ndan' hareketle ikinci dalgay\u0131 dikkate ald\u0131klar\u0131n\u0131 s\u00f6yleyen G\u00f6\u00e7men, '\u0130ki Toplant\u0131'da da temkinli yakla\u015f\u0131m\u0131n \"Pandemiye kar\u015f\u0131 dayan\u0131\u015fman\u0131n \u00c7in Seddi\u2019ni olu\u015fturaca\u011f\u0131z\" s\u00f6ylemiyle olu\u015fturuldu\u011funu aktard\u0131:\"'\u0130ki Toplant\u0131' olarak biliniyor \u00c7in kamuoyunda.\nTarihsel olarak \u00c7in i\u00e7in \u00f6nemli.\nHer y\u0131l mart ay\u0131nda d\u00fczenleniyor ve \u00c7in\u2019in en b\u00fcy\u00fck siyasi dan\u0131\u015fma toplant\u0131s\u0131.\nNormalle\u015fmenin 3 temel parametresi var \u00c7in i\u00e7in.\nBu anlamda \u00c7in \u00fcretime yeniden d\u00f6nd\u00fc.\nSon olarak da \u00c7in\u2019de art\u0131k siyasi ya\u015fam\u0131n, toplant\u0131 ve zirvelerin de normale d\u00f6nd\u00fc\u011f\u00fc, yani siyasal bir normalle\u015fmeden bahsediyoruz.\n\u00c7in, bu \u0130ki Toplant\u0131 sayesinde bu \u00fc\u00e7 temel parametrenin yan\u0131na art\u0131 koymu\u015f oldu.\n\u00c7in \u015fu anda ald\u0131\u011f\u0131 kararlarla birlikte normalle\u015fmenin asl\u0131nda hayat\u0131n i\u00e7inde oldu\u011funu yani maddi bir kar\u015f\u0131l\u0131\u011f\u0131 da oldu\u011funu bu \u0130ki Toplant\u0131 arac\u0131l\u0131\u011f\u0131yla anlatmak istiyor.\nHala salg\u0131n\u0131n devam etmesi ya da geri gelmesi gibi noktalara vurgu yaparak \u015fundan bahsediyor: 'Pandemiye kar\u015f\u0131 dayan\u0131\u015fman\u0131n \u00c7in Seddi\u2019ni olu\u015fturaca\u011f\u0131z.'\nBir tarafta \u00c7in ama art\u0131 di\u011fer Avrupa \u00fclkelerinden gelen a\u00e7\u0131klamalarda \u015ei Cinping\u2019in a\u00e7\u0131klamalar\u0131n\u0131 onaylar ve destekler nitelikteydi.\nHem a\u015f\u0131 ve a\u015f\u0131ya ula\u015fma konusunda hem pandemiye kar\u015f\u0131 k\u00fcresel ekonominin yeniden aya\u011fa kald\u0131r\u0131lmas\u0131 ba\u011flam\u0131nda.\nABD ise bu zirvede bir mektup yay\u0131nlad\u0131, dikte etti\u011fi \u015feyleri DS\u00d6\u2019n\u00fcn kabul etmemesi durumunda fonlar\u0131 kal\u0131c\u0131 olarak ask\u0131ya almay\u0131 ve gerekirse de DS\u00d6\u2019den \u00e7ekilebilece\u011finin sinyalini verdi.\n\u00dclkelere tek tek bu salg\u0131nla ba\u015f etmesi gerekti\u011fini ima eden bir c\u00fcmleler var, b\u00f6yle bir bak\u0131\u015f a\u00e7\u0131s\u0131 mevcut.\n\u00c7in ise bunun tam tersini uluslararas\u0131 kurumlar\u0131n g\u00fc\u00e7lendirilmesi gerekti\u011fini ve salg\u0131na kar\u015f\u0131 k\u00fcresel bir liderlik rol\u00fc yapabileceklerinin mesaj\u0131n\u0131 veriyor.\nG20 \u00fclkeleriyle Afrika \u00fclkelerinin bor\u00e7lar\u0131n\u0131n ask\u0131ya al\u0131nmas\u0131 noktas\u0131nda bir inisiyatif tesis edilmesi ve bu bor\u00e7lar\u0131n belirli bir s\u00fcre \u00f6telenmesi.\nAfrika\u2019da salg\u0131n \u00f6nleme ve kontrol merkezinin kurulmas\u0131nda da \u00c7in aktif olarak rol alaca\u011f\u0131n\u0131 s\u00f6yledi.\n\u00c7in ve ABD kap\u0131\u015fmas\u0131ndan ziyade ortaya \u00e7\u0131kan genel tablo; uluslararas\u0131 kurumlar\u0131 korumak ve pandeminin yaratt\u0131\u011f\u0131 ekonomik ve sosyal y\u0131k\u0131ma da k\u00fcresel bir yan\u0131t \u00fcretmek temelinde bir tablo olu\u015ftu.\n\u00c7in bu noktada gerek verdi\u011fi s\u00f6zlerle gerekse \u00fclkesinin siyasi a\u011f\u0131rl\u0131\u011f\u0131yla bir liderli\u011fe soyunmu\u015f g\u00f6z\u00fck\u00fcyor.\nBu \u00c7in i\u00e7in olduk\u00e7a \u00f6nemli bir kavram.\nBir s\u00fcredir \u00c7in medyas\u0131nda bu vurguyu g\u00f6r\u00fcyoruz.\nBunu sa\u011fl\u0131k alan\u0131na indirdi\u011fimizde de 'Uluslararas\u0131 bir sa\u011fl\u0131k toplumu kural\u0131m.'\nD\u00fcnya Sa\u011fl\u0131k \u00d6rg\u00fct\u00fc'n\u00fcn de liderlik edece\u011fi olarak uluslararas\u0131 kurumlar\u0131n geni\u015fli\u011fini daha da tepeye ta\u015f\u0131yacak bir inisiyatif kurmaktan bahsediyor.\nBu \u00c7in i\u00e7in se\u00e7imlerden ba\u011f\u0131ms\u0131z bir de\u011ferlendirme.\n\u00c7in nezdinde ABD\u2019de bir konsens\u00fcs olu\u015fmu\u015f durumda \u00c7in d\u00fc\u015fmanl\u0131\u011f\u0131na dair.\nABD\u2019de se\u00e7imin sonucu her ne olursa olsun \u00c7in\u2019e kar\u015f\u0131 d\u00fc\u015fmanca politikan\u0131n devam edece\u011fi konusunda bir konsens\u00fcs var.\nB\u00fct\u00fcn bunlar\u0131n \u00fczerine Biden ya da Trump olsun onlar\u0131n \u00fczerine bir uzla\u015f\u0131 ve \u00e7at\u0131 kuruldu\u011funu ve \u00c7in d\u00fc\u015fmanl\u0131\u011f\u0131n\u0131n, olumsuz negatif bak\u0131\u015f a\u00e7s\u0131n\u0131n de\u011fi\u015fmeyece\u011fini d\u00fc\u015f\u00fcn\u00fcyor.\nBiden\u2019\u0131 desteklemek \u015f\u00f6yle dursun, ge\u00e7ti\u011fimiz g\u00fcnlerde China Daily\u2019de yay\u0131mlanan bir yaz\u0131da da birbiriyle \u00c7in d\u00fc\u015fmanl\u0131\u011f\u0131 konusunda yar\u0131\u015ft\u0131klar\u0131ndan bahsediyor.\nTrump bu \u015fekilde su\u00e7luyor ama Biden\u2019\u0131n da se\u00e7im videosunda \u00c7inlilerin \u00fclkeye ba\u015fka yollarla giri\u015fine Trump\u2019\u0131n izin verdi\u011fi y\u00f6n\u00fcnde iddias\u0131 var.\n\u2018Kim \u00c7in\u2019e kar\u015f\u0131 daha \u015fahin bir tutum alacak?\u2019, ABD se\u00e7imlerinin belirleyici ekseni de bu olmu\u015f durumda.\nYani ABD devlet akl\u0131 da \u00c7in d\u00fc\u015fmanl\u0131\u011f\u0131n\u0131 bir ilke olarak benimsemi\u015f durumda.\nBunun nedeni \u015fu; Economist dergisinin kapa\u011f\u0131 da bu olmu\u015ftu, bir pandan\u0131n kuca\u011f\u0131nda oturan bir ay\u0131.\nOrada asl\u0131nda \u00c7in o kadar b\u00fcy\u00fck ve hegemonya arzusu ta\u015f\u0131yan bir devlet ki Rusya\u2019y\u0131 da kontrol alt\u0131na almak istiyor.\nAsl\u0131nda \u00f6n\u00fcm\u00fczdeki d\u00f6nem \u00c7in ve ABD aras\u0131ndaki b\u00fcy\u00fck g\u00fc\u00e7 rekabetinde belirleyici olan ittifaklar.\n\u00c7in medyas\u0131nda \u015f\u00f6yle bir g\u00f6r\u00fc\u015f var.\n\u0130ki Toplant\u0131\u2019da da bu sistemi derinle\u015ftirmek i\u00e7in bir ya da \u00e7\u0131kar\u0131laca\u011f\u0131 s\u00f6ylendi.\nB\u00fcy\u00fck ihtimalle bu tek \u00fclke sistemi, \u00c7in anakaras\u0131yla olan ili\u015fkileri daha da kuvvetlendirecek bir yasal ad\u0131m at\u0131labilece\u011fi s\u00f6yleniyor Hong Kong\u2019da g\u00f6stericiler taraf\u0131ndan.\nDolay\u0131s\u0131yla ABD\u2019nin kayg\u0131s\u0131 da bu y\u00f6nde.\n\u00c7\u00fcnk\u00fc di\u011fer sayd\u0131\u011f\u0131m iki b\u00f6lgeden farkl\u0131 olarak burada ABD ile \u00e7al\u0131\u015fmaya can atan bir y\u00f6netim var, Demokratik \u0130lerleme Partisi.\nABD\u2019nin de kabul etti\u011fi tek \u00c7in politikas\u0131na da ayk\u0131r\u0131 bir durum.\nABD bir mektup yazd\u0131 ve D\u00fcnya Sa\u011fl\u0131k Asamblesi\u2019ne Tayvan\u2019\u0131n g\u00f6zlemci stat\u00fcs\u00fcnde kat\u0131lmas\u0131n\u0131 istedi.\nBug\u00fcnk\u00fc iki toplant\u0131da ger\u00e7ekle\u015fen Tayvan vurgular\u0131 da bu noktada \u00f6nemli.\nBu \u00c7in nezdinde de de\u011ferlendiriliyordur.\nAma bu AB ile \u00c7in aras\u0131ndaki kurulacak ili\u015fkilerin de ABD-\u00c7in ticaret anla\u015fmalar\u0131n\u0131n da nas\u0131l olaca\u011f\u0131yla ilgili bir durum.\n\u00c7in ve T\u00fcrkiye\u2019nin ili\u015fkilerinin salg\u0131n sonras\u0131nda bir k\u00f6pr\u00fcleri atma d\u00f6nemine gelece\u011fi ya da dibi g\u00f6rece\u011fi iddialar\u0131 ger\u00e7ek\u00e7i gelmiyor.\nBu noktada gelecekte asl\u0131nda m\u00fccadele i\u00e7in ve ABD ile aras\u0131ndaki m\u00fccadeleyi belirleyecek nokta ittifaklar kurma meselesi.",
    "article_html": "",
    "meta_description": "G\u00f6khun G\u00f6\u00e7men'e g\u00f6re \u00c7in, '\u0130ki Toplant\u0131' ile pandemiye kar\u015f\u0131 zaferini tan\u0131t\u0131rken ikinci dalgaya kar\u015f\u0131 'dayan\u0131\u015fman\u0131n \u00c7in Seddi'ni olu\u015fturma' vurgusuyla k\u00fcresel birlik...",
    "meta_lang": "tr"
}