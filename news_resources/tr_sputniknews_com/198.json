{
    "article_id": "7cd0990317d5e74b157cf8007be10240.1590265840.8671284",
    "title": "'5 Mart mutabakat\u0131yla \u0130dlib'de g\u00f6zlem noktalar\u0131n\u0131n g\u00f6revi yerine getirecek hususiyetleri kalmad\u0131'",
    "authors": [
        "Ceyda Karan. Sputnik T\u00fcrkiye",
        "Ceyda Karan"
    ],
    "canonical_link": "https://tr.sputniknews.com/ceyda_karan_eksen/202003121041593275-5-mart-mutabakatiyla-idlibde-gozlem-noktalarinin-gorevi-yerine-getirecek-hususiyetleri-kalmadi/",
    "url": "https://tr.sputniknews.com/ceyda_karan_eksen/202003121041593275-5-mart-mutabakatiyla-idlibde-gozlem-noktalarinin-gorevi-yerine-getirecek-hususiyetleri-kalmadi/",
    "top_img": "https://cdntr2.img.sputniknews.com/images/104148/52/1041485255.png",
    "meta_img": "https://cdntr2.img.sputniknews.com/images/104148/52/1041485255.png",
    "movies": [],
    "text": "'5 Mart mutabakat\u0131yla \u0130dlib'de g\u00f6zlem noktalar\u0131n\u0131n g\u00f6revi yerine getirecek hususiyetleri kalmad\u0131'\n\nRusya Federasyonu ve T\u00fcrkiye aras\u0131nda uygulanamayan Eyl\u00fcl 2018 tarihli So\u00e7i mutabakat\u0131 5 Mart'taki Moskova zirvesinde ek mutabakatla peki\u015ftirilmi\u015fken, g\u00f6zler uygulamaya \u00e7evrildi. Rusya'n\u0131n deste\u011fiyle Suriye ordusunun denetimine ge\u00e7mi\u015f M5 otoyolu i\u00e7in herhangi bir d\u00fczenleme i\u00e7ermeyen ek mutabakatta, Lazkiye'ye uzanan M4 otoyolunun kuzey ve g\u00fcneyinde 6'\u015far kilometrelik 'g\u00fcvenli b\u00f6lge' uygulamas\u0131n\u0131n esaslar\u0131 Ankara'daki g\u00f6r\u00fc\u015fmelerde ele al\u0131nd\u0131. G\u00f6r\u00fc\u015fmelerin olumlu ge\u00e7ti\u011fi aktar\u0131l\u0131yor. Cumhurba\u015fkan\u0131 Erdo\u011fan'\u0131n Moskova'da 'ate\u015fkes' olarak ilan etti\u011fi mutabakat i\u00e7in 'ge\u00e7ici ate\u015fkes' vurgusu yaparken, Savunma Bakan\u0131 Hulusi Akar da g\u00f6zlem noktalar\u0131n\u0131n yerlerinde kalaca\u011f\u0131n\u0131 ve her an her \u015feye haz\u0131r olacaklar\u0131n\u0131n alt\u0131n\u0131 \u00e7izmi\u015f durumda.\n\nEk mutabakat ve bundan sonraki s\u00fcreci ba\u011f\u0131ms\u0131z siyaset\u00e7i ve Medya G\u00fcnl\u00fc\u011f\u00fc yazar\u0131 Ayd\u0131n Sezer ile konu\u015ftuk.\n\n\u2018Mutabakat Suriye ile do\u011frudan ate\u015fkes anlam\u0131na gelmiyor\u2019\n\nAyd\u0131n Sezer, 5 Mart mutabakat\u0131n\u0131n \u0130dlib'de tansiyonu d\u00fc\u015f\u00fcrd\u00fc\u011f\u00fcn\u00fc belirtirken, i\u00e7eri\u011finden ne anla\u015f\u0131lmas\u0131 meselesine iyi bak\u0131lmas\u0131 gerekti\u011fi g\u00f6r\u00fc\u015f\u00fcnde. Mutabakat i\u00e7in 'ate\u015fkes' kavram\u0131 kullan\u0131lacaksa, bunun T\u00fcrkiye'nin askeri faaliyetlerini durdurmas\u0131 ve hukuki ba\u011flay\u0131c\u0131l\u0131\u011f\u0131 olmasa bile Rusya'n\u0131n da Suriye ordusunun faaliyetleri i\u00e7in benzeri tavr\u0131 almas\u0131n\u0131n anla\u015f\u0131lmas\u0131 gerekti\u011fini belirten Sezer, \u015eam'\u0131n mutabakata do\u011frudan taraf olmad\u0131\u011f\u0131n\u0131 an\u0131msatt\u0131. Sezer, Suriye ordusunun hem ter\u00f6rist gruplar hem de '\u0131l\u0131ml\u0131' denilen muhalefete y\u00f6nelik bir ate\u015fkesinin s\u00f6z konusu olmad\u0131\u011f\u0131n\u0131 da vurgularken, ter\u00f6rle m\u00fccadelenin aynen ge\u00e7erlili\u011fini korudu\u011funun alt\u0131n\u0131 \u00e7izdi:\n\n\u201c\u00d6ncelikle 5 Mart mutabakat\u0131n\u0131n \u0130dlib\u2019de tansiyonu d\u00fc\u015f\u00fcrd\u00fc\u011f\u00fcn\u00fc s\u00f6yleyebiliriz. Fakat bu tansiyonun asl\u0131nda neden ortaya \u00e7\u0131kt\u0131\u011f\u0131 ve nas\u0131l cereyan etti\u011fi, daha do\u011frusu hangi taraflar aras\u0131nda \u00e7at\u0131\u015fmalar\u0131n ya\u015fand\u0131\u011f\u0131na da bakmak laz\u0131m. Dolay\u0131s\u0131yla e\u011fer mutabakatla ilgili ate\u015fkes kavram\u0131n\u0131 kullanacaksak, ben sadece T\u00fcrkiye\u2019nin askeri faaliyetlerini durdurmas\u0131 ve hukuki bir ba\u011flay\u0131c\u0131l\u0131\u011f\u0131 olmamakla birlikte Rusya\u2019n\u0131n Suriye ordusunun da T\u00fcrk ordusuna y\u00f6nelik faaliyetleri a\u00e7\u0131s\u0131ndan benzeri bir tav\u0131r almas\u0131 gerekti\u011fi \u015feklinde anl\u0131yorum. Do\u011frudan Suriye ile bir ate\u015fkes anlam\u0131na gelmiyor. Zira Suriye mutabakata taraf de\u011fil, Birle\u015fmi\u015f Milletler hukuku \u00e7er\u00e7evesinde Rusya\u2019n\u0131n da Suriye\u2019yi temsil etmek gibi bir konumu ve yetkisi yok. Ocak ba\u015f\u0131na d\u00f6necek olursak, burada Suriye ordusunun hem \u0131l\u0131ml\u0131 silahl\u0131 muhalefet hem ter\u00f6rist gruplar olarak tan\u0131mlayabilece\u011fimiz militanlara y\u00f6nelik faaliyetlerinin yo\u011fun oldu\u011funu biliyoruz. E\u011fer ate\u015fkes de bu \u00e7at\u0131\u015fmadan bahsediliyorsa, bence b\u00f6yle bir \u015fey s\u00f6z konusu de\u011fil. Son 5-6 g\u00fcnde sahada kaybedilen s\u0131n\u0131rl\u0131 say\u0131da da olsa ate\u015fkesin de bununla alakal\u0131 oldu\u011funu d\u00fc\u015f\u00fcn\u00fcyorum. Dolay\u0131s\u0131yla 5 Mart muht\u0131ras\u0131n\u0131n 4. paragraf\u0131nda a\u00e7\u0131k\u00e7a belirtilen ter\u00f6rizmle m\u00fccadele konusu aynen ge\u00e7erlili\u011fini koruyor. D\u00fcn ak\u015fam Rusya, Suriye\u2019nin Moskova\u2019daki B\u00fcy\u00fckel\u00e7isi kat\u0131ld\u0131\u011f\u0131 bir tv program\u0131nda bu a\u00e7\u0131dan da T\u00fcrkiye\u2019yi bir anlamda su\u00e7layarak \u2018Ter\u00f6ristlere kar\u015f\u0131 sadece biz m\u00fccadele ediyoruz. (Burada alayc\u0131 bir ifade kullan\u0131yor) T\u00fcrkiye ter\u00f6ristlerle bar\u0131\u015f\u00e7\u0131 silahl\u0131 muhalefet aras\u0131ndaki ayr\u0131m\u0131 yapm\u0131yor, bizim m\u00fcttefiklerimiz destek veriyor\u2019 diyor. Bu tav\u0131rlar ve anlay\u0131\u015f \u00e7ok \u00f6nemli. Ulus\u00e7u perspektiften konunun bu \u015fekilde anla\u015f\u0131ld\u0131\u011f\u0131n\u0131 d\u00fc\u015f\u00fcn\u00fcyorum, ki\u015fisel olarak ben de ayn\u0131 g\u00f6r\u00fc\u015fteyim.\"\n\n'G\u00f6zlem noktalar\u0131n\u0131n yerine getirecekleri bir hususiyet kalmad\u0131'\n\nT\u00fcrkiye'de \u0130dlib'de ya\u015fananlara verilen tepkilerin \u015fehitler \u00fczerine yo\u011funla\u015ft\u0131\u011f\u0131n\u0131 an\u0131msatan Sezer, yeni kay\u0131plar\u0131n engellenmesinin \u00e7ok olumlu oldu\u011funu belirtti. Ancak Rusya ve Suriye'nin defalarca \u0130dlib'de \u00e7at\u0131\u015fmas\u0131zl\u0131k b\u00f6lgesinin stat\u00fcs\u00fcn\u00fcn kal\u0131c\u0131 olmad\u0131\u011f\u0131n\u0131 tekrarlad\u0131\u011f\u0131na dikkat \u00e7eken Sezer, art\u0131k 5 Mart s\u0131n\u0131rlar\u0131 ve stat\u00fc \u00fczerine konu\u015fulmas\u0131 gerekti\u011fini, T\u00fcrkiye'nin g\u00f6zlem noktalar\u0131n\u0131n da g\u00f6revlerini yerine getirecekleri bir i\u015flevlerinin kalmad\u0131\u011f\u0131n\u0131 vurgulad\u0131. Sezer, baz\u0131 hakl\u0131 ve me\u015fru gerek\u00e7eler bir yana T\u00fcrkiye\u2019nin \u0130dlib politikas\u0131yla ilgili perspektifinin So\u00e7i ve \u0130dlib \u00fczerinden mant\u0131ksal bir perspektife oturtulmas\u0131n\u0131n m\u00fcmk\u00fcn olmad\u0131\u011f\u0131n\u0131 ekledi:\n\n\"T\u00fcrkiye\u2019de siyasi iradenin, medyan\u0131n, STK\u2019lar\u0131n ve muhalefet partisinin baz\u0131 milletvekillerinin dahi ate\u015fkesten ne anlad\u0131klar\u0131 konusu a\u00e7\u0131k de\u011fil. Biz hep \u015eubat ay\u0131 i\u00e7inde verdi\u011fimiz 61 \u015fehitle ilgili toplumsal tepki ya da sorgulama ba\u011flam\u0131nda bu ate\u015fkesi ele ald\u0131\u011f\u0131m\u0131z i\u00e7in art\u0131k bundan sonra \u015fehitlerin gelmeyecek olmas\u0131n\u0131 her a\u00e7\u0131dan \u00e7ok genel anlamda \u00e7ok olumlu bir geli\u015fme olarak kabul etmek gerekiyor, bu net. Ama bu \u0130dlib sahas\u0131ndaki So\u00e7i ve 5 Mart mutabakatlar\u0131yla ilgili perspektif sunmuyor bize. Bu stat\u00fcn\u00fcn ge\u00e7ici oldu\u011funu Rusya ve Esad defalarca a\u00e7\u0131klad\u0131. Zaten \u00e7at\u0131\u015fmas\u0131zl\u0131k b\u00f6lgesi stat\u00fcs\u00fcnden bahsediyorum. Dolay\u0131s\u0131yla buradaki kal\u0131c\u0131l\u0131k zaten s\u00f6z konusu de\u011fildi. So\u00e7i\u2019den 5 Mart\u2019a uzanan s\u00fcre\u00e7te de zaten teknik olarak hala \u00e7at\u0131\u015fmas\u0131zl\u0131k b\u00f6lgesi diyeceksek ki 5 Mart\u2019ta bu kelime kullan\u0131lm\u0131yor, bunun da s\u0131n\u0131rlar\u0131n\u0131n de\u011fi\u015fti\u011fini, alan\u0131n daha da darald\u0131\u011f\u0131n\u0131 kabul etmemiz gerekiyor. So\u00e7i\u2019nin s\u0131n\u0131rlar\u0131yla ilgili bir perspektif ya da bir tart\u0131\u015fma konusu kalmad\u0131 art\u0131k. So\u00e7i\u2019ye at\u0131fta bulunacaksak, 5 Mart mutabakat\u0131ndaki temas hatt\u0131 s\u0131n\u0131rlar\u0131n\u0131 ve stat\u00fcy\u00fc kabul ederek konu\u015fmam\u0131z gerekiyor. Esad ordusu b\u00f6lgesinde kalan ve \u00e7ekilmeyece\u011fimizi ifade etti\u011fimiz g\u00f6zetleme kuleleriyle ilgili g\u00f6r\u00fc\u015f\u00fcm\u00fcz, pozisyonumuz ne anlama gelirse gelsin, o g\u00f6revi yerine getirecek bir hususiyet kalmad\u0131 b\u00f6lgede. Orada art\u0131k Esad ordusuna y\u00f6nelik bizim de m\u00fccadele etmemizi gerektirecek ter\u00f6rist unsurlar yok. Baz\u0131 hakl\u0131 ve me\u015fru gerek\u00e7elerini kenara koyarak s\u00f6yl\u00fcyorum; T\u00fcrkiye\u2019nin \u0130dlib politikas\u0131yla ilgili perspektifi So\u00e7i ve \u0130dlib \u00fczerinden mant\u0131ksal bir perspektife oturtmas\u0131 m\u00fcmk\u00fcn de\u011fil. So\u00e7i ve 5 Mart mutabakat\u0131 farkl\u0131 bir boyutu \u00f6ng\u00f6r\u00fcyor. T\u00fcrkiye\u2019nin orada bulunma gerek\u00e7esi her ne ise, me\u015fru gerek\u00e7eler de var o ba\u015fka bir \u015feyi \u00e7a\u011fr\u0131\u015ft\u0131r\u0131yor, bunlar\u0131n ikisinin birbirinin \u00fczerine oturtulacak, paralel ele al\u0131nacak konular olmad\u0131\u011f\u0131n\u0131 d\u00fc\u015f\u00fcn\u00fcyorum.\u201d\n\n\u2018Jeffrey, T\u00fcrk kamuoyuna sempatik g\u00f6r\u00fcnen hareketler verdi\u011fini zannediyor\u2019\n\nSezer 5 Mart s\u00fcrecinde ABD'nin tutumunu da de\u011ferlendirdi. T\u00fcrkiye'nin \u0130dlib'deki varl\u0131\u011f\u0131n\u0131n Afrin ve F\u0131rat'\u0131n do\u011fusundakilerden farkl\u0131 gerek\u00e7elendirilmi\u015f olunmas\u0131na dikkat \u00e7eken Sezer, bunun Rusya ve \u0130ran ile var\u0131lm\u0131\u015f mutabakatlar ve Esad'\u0131n da onay\u0131na dayand\u0131\u011f\u0131n\u0131, amac\u0131n da 'bar\u0131\u015f\u0131 ve ate\u015fkesi korumak' oldu\u011funu an\u0131msatt\u0131. S\u00f6z\u00fc edilen ate\u015fkesin ter\u00f6ristleri kapsamad\u0131\u011f\u0131n\u0131 belirten Sezer, b\u00f6ylesine bir mutabakatla T\u00fcrkiye'nin sahada bulunurken NATO'dan destek talep etmesinin de mant\u0131kl\u0131 bir temeli olmad\u0131\u011f\u0131n\u0131 vurgulad\u0131. Sezer Jeffrey'nin yapt\u0131\u011f\u0131 a\u00e7\u0131klamalardaki temel amac\u0131n\u0131n 'Astana s\u00fcrecinin fi\u015fini \u00e7ekmek oldu\u011funu' zaten kendisinin de s\u00f6yledi\u011fini an\u0131msat\u0131rken, bunun anlam\u0131n\u0131n 'provokasyon yaratmak' oldu\u011funu ve 'k\u0131nanmas\u0131 gerekti\u011fini' ekledi:\n\n\u201cAfrin ya da F\u0131rat\u2019\u0131 do\u011fusundaki gibi kendi irademiz ve me\u015fru gerek\u00e7elerimizle \u0130dlib\u2019de bulunmam\u0131z\u0131 gerektiren bir hususiyet olsayd\u0131, yani TSK bu ama\u00e7la Afrin ve F\u0131rat\u2019\u0131 do\u011fusundaki nedenlerle \u0130dlib\u2019de olsayd\u0131, o zaman bir \u00f6l\u00e7\u00fcde T\u00fcrkiye\u2019nin NATO\u2019dan yard\u0131m talebi veya Jeffrey\u2019nin s\u00f6ylemlerini dikkate alabilirdik. Yani ciddiye almasak bile dikkate alabilirdik. Ba\u015f\u0131ndan beri hata oldu\u011funu belirtti\u011fim bir perspektifle s\u00f6yl\u00fcyorum; bizim \u0130dlib\u2019deki pozisyonumuz Rusya ve \u0130ran ile var\u0131lan mutabakat sonucu Esad\u2019\u0131n da onay\u0131yla sahaya konumlanm\u0131\u015f bir vaziyette. Bizim oradaki bulunma amac\u0131m\u0131z bar\u0131\u015f\u0131, ate\u015fkesi korumak. Ter\u00f6ristlerle, \u0131l\u0131ml\u0131 silahl\u0131 muhalefetle Esad ordusu aras\u0131ndaki ate\u015fkesten bahsediliyor, ter\u00f6ristleri kapsam\u0131yor. Bizim b\u00f6ylesine bir g\u00f6revle b\u00f6ylesine bir mutabakatla sahada bulunmam\u0131z kar\u015f\u0131s\u0131nda NATO\u2019dan destek talep ediyor olmam\u0131z\u0131 mant\u0131ksal bir temele oturtam\u0131yorum. \u015eu s\u00f6ylenebilir; \u2018o zaman bu y\u00fck\u00fcml\u00fcl\u00fc\u011f\u00fcnden feragat et, zaten Rusya da bunu s\u00f6yl\u00fcyor, \u00e7ek T\u00fcrk askerlerini b\u00f6lgeden. B\u00f6ylece \u0130dlib\u2019den sana y\u00f6nelik do\u011frudan silahl\u0131 bir tehdit olmaz. Sivil g\u00f6\u00e7 ile ilgili tehdide y\u00f6nelik sana nas\u0131l yard\u0131mc\u0131 olabiliriz\u2019 bu tart\u0131\u015f\u0131l\u0131r. Jeffrey\u2019nin a\u00e7\u0131klamalar\u0131n\u0131 zaten mesaj\u0131n i\u00e7eri\u011fi ba\u011flam\u0131nda hi\u00e7bir zaman de\u011ferlendirmiyorum. Jeffrey\u2019nin temel amac\u0131 kendi ifadesi bu, Astana\u2019n\u0131n fi\u015fini \u00e7ekmek i\u00e7in \u00e7aba g\u00f6steriyor, bunu s\u00f6yl\u00fcyor zaten. Dolay\u0131s\u0131yla T\u00fcrkiye\u2019nin \u0130dlib\u2019de neden bulundu\u011funu da bilmiyor Jeffrey. E\u011fer o da bu mutabakat perspektifinden bakacak olsa, eski bir b\u00fcy\u00fckel\u00e7i oldu\u011fu i\u00e7in b\u00f6yle laflar etmemesi gerekiyor, normal mant\u0131k s\u0131n\u0131rlar\u0131 i\u00e7erisinde. Jeffrey burada provokasyon yaratman\u0131n pe\u015finde. Jeffrey, \u2018T\u00fcrkiye\u2019nin Rusya kar\u015f\u0131s\u0131nda elini g\u00fc\u00e7lendirecek doneler\u2019 verdi. Ba\u015fka hi\u00e7bir \u015fey veremedikleri i\u00e7in s\u00f6zl\u00fc bazda destek oldu\u011funu T\u00fcrk kamuoyuna ve T\u00fcrkiye\u2019deki siyaset yap\u0131c\u0131lara sempati do\u011furtacak hareketler verdi\u011fini zannediyor, son derece yanl\u0131\u015f ve tehlikeli. A\u00e7\u0131k\u00e7as\u0131 Jeffrey\u2019nin bu beyanlar\u0131n\u0131n da k\u0131nanmas\u0131 gerekti\u011fini d\u00fc\u015f\u00fcn\u00fcyorum. \u00c7\u00fcnk\u00fc Astana s\u00fcrecinde yakla\u015f\u0131k 3 seneden beri orta\u011f\u0131m\u0131z olan bir Rusya ve bir \u0130ran var. Biz bu ortakl\u0131ktan zaten s\u0131k\u0131ld\u0131ysak ya da T\u00fcrkiye\u2019nin \u00e7\u0131karlar\u0131na hizmet etmeyen bir hal ald\u0131\u011f\u0131n\u0131 d\u00fc\u015f\u00fcn\u00fcyorsak, bunun karar\u0131n\u0131 T\u00fcrkiye verir. T\u00fcrkiye en az\u0131ndan bu karar\u0131 verecek kadar ba\u011f\u0131ms\u0131z ve egemen bir \u00fclkedir diye d\u00fc\u015f\u00fcn\u00fcyorum, yani Jeffrey\u2019e ihtiyac\u0131m\u0131z oldu\u011funu d\u00fc\u015f\u00fcnm\u00fcyorum.\u201d\n\n\u2018Yunanistan s\u0131n\u0131r\u0131ndaki manzaradan T\u00fcrkiye de sorumlu\u2019\n\nAyd\u0131n Sezer, Ankara'n\u0131n \u0130dlib'le ba\u011flant\u0131 kuracak \u015fekilde T\u00fcrkiye'de bulunan s\u0131\u011f\u0131nmac\u0131lar i\u00e7in Avrupa kap\u0131lar\u0131n\u0131 a\u00e7mas\u0131n\u0131 da ele\u015ftirdi. Buna e\u011fer 'hesaplanarak' karar verildiyse, son derece yanl\u0131\u015f bir 'zamanlama' oldu\u011funu anlatan Sezer, nitekim durumun Avrupa'da da '\u015fantaj' olarak alg\u0131land\u0131\u011f\u0131na i\u015faret etti. Sivillerle ilgili Avrupa ve Yunanistan'\u0131n da ele\u015ftirilebilece\u011fini s\u00f6yleyen Sezer, ancak T\u00fcrkiye'nin de olup bitenlerde sorumlulu\u011funun bulundu\u011funu an\u0131msatt\u0131. Sezer, T\u00fcrkiye'nin izlemesi gereken stratejinin, \u00f6rne\u011fin Suriyelileri Suriye'ye y\u00f6nlendirerek, \u00f6n\u00fcm\u00fczdeki d\u00f6nemdeki olas\u0131 se\u00e7imlerde Esad'a kar\u015f\u0131 'muhalefet yarat\u0131lmas\u0131' zemini haz\u0131rlamak olabilece\u011fini vurgulayan g\u00f6r\u00fc\u015flere at\u0131fta bulundu:\n\n\u201c\u00d6zellikle 36 \u015fehit verdi\u011fimiz 27 \u015eubat gecesinden sonra NATO ile temasa ge\u00e7ti\u011fimiz andan itibaren bu krizin bir \u015fekilde ortaya \u00e7\u0131kmas\u0131 hesaplanarak karar verilmi\u015f ise bunun zamanlamas\u0131 a\u00e7\u0131s\u0131ndan son derece yanl\u0131\u015f bir zamanlama oldu\u011funu s\u00f6yleyebilirim. Zira bu konu bamba\u015fka bir konu. T\u00fcrkiye\u2019nin s\u0131\u011f\u0131nmac\u0131 politikas\u0131yla ilgili hem i\u00e7erideki ele\u015ftiriler ya da tepkiler, tepki derken son yerel se\u00e7imlerden bahsediyorum, hem de T\u00fcrkiye\u2019nin bundan sonra izlemesi gereken stratejinin bu olmamas\u0131 gerekiyor. Tam tersine \u00f6zellikle Suriyelileri Suriye\u2019ye y\u00f6nlendirerek \u00f6n\u00fcm\u00fczdeki d\u00f6nemde Suriye\u2019de ya\u015fanacak se\u00e7im ortam\u0131nda en az\u0131ndan Esad\u2019a kar\u015f\u0131 muhalefet olu\u015fturma \u00e7abas\u0131 a\u00e7\u0131s\u0131ndan te\u015fvik edilmesi, desteklenmesi gerekiyor. Bu \u015fartlarda Suriye\u2019de yap\u0131lacak her t\u00fcrl\u00fc se\u00e7imi adeta Esad\u2019\u0131n kazanmas\u0131 i\u00e7in T\u00fcrkiye\u2019nin gerekli altyap\u0131y\u0131 sa\u011flamakta oldu\u011fu gibi yorumlayabilece\u011fimiz farkl\u0131 bir g\u00f6r\u00fc\u015f de \u00f6ne s\u00fcr\u00fclebilir. Bu strateji \u0130dlib\u2019den T\u00fcrkiye\u2019ye y\u00f6nelik sivil g\u00f6\u00e7 tehdidiyle ilgili Rusya ve \u0130ran kar\u015f\u0131s\u0131ndaki resmi pozisyonumuzu ve ayr\u0131ca \u0130dlib\u2019deki sivillerin ba\u015fta kad\u0131nlar ve \u00e7ocuklar olmak \u00fczere insani sorunlarla kar\u015f\u0131la\u015fmamas\u0131na \u00f6zen g\u00f6sterme y\u00f6n\u00fcndeki \u00e7abalar\u0131m\u0131z\u0131 sakatlayan bir g\u00f6r\u00fcnt\u00fc veriyor Yunanistan s\u0131n\u0131r\u0131nda. Burada Yunanistan\u2019\u0131n ald\u0131\u011f\u0131 tavr\u0131 ve Avrupa Birli\u011fi\u2019nin yakla\u015f\u0131m\u0131n\u0131 ele\u015ftirmek \u00e7ok farkl\u0131 bir \u015fey. Ben de olaylardan ger\u00e7ekten \u00fcz\u00fcl\u00fcyorum, Yunanistan\u2019\u0131n bu tavr\u0131n\u0131 a\u00e7\u0131k\u00e7a lanetliyorum. Fakat bunun yan\u0131nda o insanlar\u0131n orada olmas\u0131n\u0131n da Avrupa\u2019da en \u00e7ok sorgulanan \u015fey bu, kendi iradeleriyle mi yoksa bilin\u00e7li \u015fekilde mi y\u0131\u011f\u0131ld\u0131\u011f\u0131 konusu tart\u0131\u015f\u0131l\u0131yor. Hatta \u00e7ok a\u00e7\u0131k bir \u015fekilde t\u00fcm Avrupal\u0131 yetkililer, T\u00fcrkiye\u2019nin \u015fantaj politikas\u0131 uygulad\u0131\u011f\u0131ndan bahsediyor. Dolay\u0131s\u0131yla hasbelkader Yunan s\u0131n\u0131r\u0131na ula\u015fm\u0131\u015f 30-40 ki\u015filik bir kafilenin s\u0131n\u0131rda Yunan askerinin tavr\u0131yla kar\u015f\u0131la\u015fmas\u0131n\u0131 ba\u015fka bir perspektifte de\u011ferlendirmemiz gerekiyor. 100 k\u00fcsur bini a\u015fan bir grubun s\u0131n\u0131r kap\u0131s\u0131na y\u0131\u011f\u0131lmas\u0131 boyutunu da \u2018basit ve samimi\u2019 bir iltica ya da g\u00f6\u00e7 hareketi olmad\u0131\u011f\u0131na bakmak gerek. Avrupa bu \u015fekilde bak\u0131yor. T\u00fcrkiye\u2019nin \u00e7\u0131karlar\u0131yla ilgili konularda analiz yaparken \u00f6nce muhataplar\u0131n T\u00fcrkiye ile ilgili ne s\u00f6ylediklerine t\u00fcm detay\u0131yla \u00f6\u011frenmeye \u00e7al\u0131\u015f\u0131yorum. Bu Rusya, \u0130ran ya da Avrupa i\u00e7in de b\u00f6yle. Bu stratejinin do\u011fru oldu\u011funu d\u00fc\u015f\u00fcnm\u00fcyorum. O g\u00f6r\u00fcnt\u00fclerde bizim de kendi pay\u0131m\u0131za d\u00fc\u015fen bir sorumluluk oldu\u011funu vurgulayay\u0131m. Ben bir T\u00fcrk vatanda\u015f\u0131 olarak bahsediyorum sorumluluk olgusundan s\u0131radan vatanda\u015f\u0131n da bir sorumlulu\u011fu var diye d\u00fc\u015f\u00fcn\u00fcyorum.\u201d\n\n'Suudilerin \u00fcretimi art\u0131rma siyasetini s\u00fcrpriz olarak kar\u015f\u0131lamak gerekir'\n\nAyd\u0131n Sezer, Kovid-19 salg\u0131n\u0131n\u0131n da etkiledi\u011fi d\u00fcnya ekonomisindeki gidi\u015fat ve petrol piyasalar\u0131ndaki geli\u015fmeleri de OPEC+ mekanizmas\u0131 i\u00e7indeki tart\u0131\u015fmalar e\u015fli\u011finde de\u011ferlendirdi. Petrol \u00fcretici \u00fclkelerin zaten hissetmeye ba\u015flad\u0131\u011f\u0131 fiyat ve talep d\u00fc\u015f\u00fc\u015f\u00fc bulundu\u011funu an\u0131msatan Sezer, rakiplerinden \u00e7ok daha ucuza petrol \u00fcreten ve rezervlerine g\u00fcvenen Rusya ciddi enerji \u015firketleri ve b\u00fcrokrasisiyle gidi\u015fat\u0131 \u00f6ng\u00f6remeyecek d\u00fczeyde bir \u00fclke de\u011fil. Sezer, Suudi Arabistan'\u0131n Rusya ya\u015fanan anla\u015fmazl\u0131\u011f\u0131n ard\u0131ndan \u00fcretimi art\u0131rma siyasetini ise 's\u00fcrpriz' olarak kar\u015f\u0131lamak gerekti\u011fi g\u00f6r\u00fc\u015f\u00fcnde:\n\n\u201cD\u00fcnya ekonomilerindeki gerileme ba\u015fta u\u00e7ak seferlerinin art\u0131k yap\u0131lm\u0131yor olmas\u0131, fosil kaynaklara y\u00f6nelik talepte devam etmekte olan d\u00fc\u015f\u00fc\u015f \u00e7er\u00e7evesinde petrol talebiyle ilgili de ciddi bir s\u0131k\u0131nt\u0131l\u0131 s\u00fcre\u00e7 var. Bunu t\u00fcm petrol \u00fcreticisi \u00fclkeler zaten hissetmeye ba\u015flad\u0131lar. OPEC, Rusya\u2019n\u0131n \u00fcyesi olmad\u0131\u011f\u0131 ama \u00e7ok yak\u0131n ili\u015fkiler i\u00e7erisinde \u00f6zellikle \u00fcretim ve fiyatlama perspektifinde koordineli hareket etti\u011fi bir yap\u0131. OPEC\u2019in d\u00fc\u015fen talebe istinaden \u00fcretimi de d\u00fc\u015f\u00fcrme y\u00f6n\u00fcndeki \u00e7a\u011fr\u0131s\u0131 Rusya\u2019dan olumsuz bir tepkiyle d\u00f6nd\u00fc. Dolay\u0131s\u0131yla burada Suudi Arabistan\u2019\u0131n petrol fiyatlar\u0131n\u0131n d\u00fc\u015fmesiyle ilgili fiyat seviyesini belli bir noktada tutmak gibi bir arzusu vard\u0131. Rusya\u2019y\u0131 buna ikna etmeye \u00e7al\u0131\u015ft\u0131. Fakat galiba Rusya \u015fu \u015fekilde de\u011ferlendirdi. Rusya zaten daralan talep sebebiyle petrol gelirindeki d\u00fc\u015f\u00fc\u015f\u00fc g\u00f6\u011f\u00fcsleyen, buna y\u00f6nelik olarak da ne yap\u0131labilece\u011finin, asl\u0131nda kendi iradesiyle yapabilece\u011fi pek bir \u015fey yok ama bunun olumsuz sonu\u00e7lar\u0131n\u0131 en az\u0131ndan nas\u0131l bertaraf edece\u011fini d\u00fc\u015f\u00fcnen bir konumdayken, OPEC\u2019ten gelen tekrar \u00fcretimin d\u00fc\u015f\u00fcr\u00fclmesi talebiyle a\u00e7\u0131k\u00e7as\u0131 fiyatlar\u0131n arzulanan seviyede kalmas\u0131n\u0131n kendisine k\u0131sa vadede ciddi bir ekonomik k\u00fclfet getirecek olmas\u0131 net olsa da orta ve uzun vadede buradan da farkl\u0131 bir strateji ve siyaset uygulayabilece\u011fini d\u00fc\u015f\u00fcnd\u00fc. Ve bu talebi reddetti. Akabinde do\u011fal olarak Suudi Arabistan \u00fcretim art\u0131\u015f\u0131na ge\u00e7ti. Suudi Arabistan\u2019\u0131n OPEC i\u00e7erisinde bir sarka\u00e7 \u00fcretici konumu vard\u0131r. Di\u011fer \u00fcyeler kotalar\u0131n\u0131n alt\u0131nda \u00fcretti\u011fi zaman Suudi Arabistan takviye yapar. Ya da onlar fazla \u00fcrettikleri zaman da kendi \u00fcretimini k\u0131sarak genel OPEC kotas\u0131n\u0131 kontrol ediyor. Fiyatlar\u0131n bu \u015fekilde d\u00fc\u015fece\u011fini Rusya \u00f6ng\u00f6remedi mi diye d\u00fc\u015f\u00fcn\u00fcl\u00fcyor. Suudi Arabistan\u2019\u0131n bl\u00f6f yapmad\u0131\u011f\u0131 ortaya \u00e7\u0131kt\u0131. Rusya bunu \u00f6ng\u00f6remedi gibisinden birtak\u0131m yorumlar okuyorum. Tam tersine Rusya \u015f\u00f6yle bak\u0131yor olaya. \u00dcretim maliyetinin Rusya\u2019da ortalama 16 dolar oldu\u011funu d\u00fc\u015f\u00fcn\u00fcrsek, fiyatlar\u0131n hala 30-35 dolar seviyesinde devam ediyor olmas\u0131 hi\u00e7 \u015f\u00fcphesiz Rusya\u2019ya ciddi bir gelir kayb\u0131na neden oluyor. Ama \u00fcstelik talebin darald\u0131\u011f\u0131 bir ortamda \u00fcretim maliyetini de satm\u0131yor, bu arada bunun alt\u0131n\u0131 \u00e7izelim. Bunu 550 milyar dolarl\u0131k rezervleriyle kar\u015f\u0131layabilece\u011fini d\u00fc\u015f\u00fcn\u00fcyor, bunun k\u0131sa vadeli bir olgu oldu\u011funu d\u00fc\u015f\u00fcn\u00fcyor. Ama bu esnada da d\u00fcnya piyasalar\u0131nda petrol \u00fcreten, ihra\u00e7 eden \u00fclkelerin \u00fcretim maliyetleriyle ilgili verilere bak\u0131ld\u0131\u011f\u0131nda mesela \u0130ngiltere\u2019nin 52 dolar, ABD ve Norve\u00e7\u2019in 36 dolar, Kanada 41 dolar, Kolombiya 35 dolar gibi rakamlar \u00e7er\u00e7evesinde as\u0131l krizin o \u00fcreticileri vuraca\u011f\u0131n\u0131, onlar\u0131n \u00fcretim maliyetleriyle Pazar paylar\u0131n\u0131 korumakta k\u0131sa vadede olsa b\u00fcy\u00fck s\u0131k\u0131nt\u0131lar yarataca\u011f\u0131n\u0131 ve \u00f6zellikle de giderek d\u00fcnya piyasalar\u0131nda pay\u0131 artan Amerika\u2019n\u0131n kaya petrol\u00fcyle ilgili faaliyetlerine bir darbe vuraca\u011f\u0131n\u0131 da d\u00fc\u015f\u00fcn\u00fcyor. Okudu\u011fum Rus kaynaklar\u0131ndan bu y\u00f6nde bilgiler al\u0131yorum ve genel olarak da kat\u0131l\u0131yorum. Yoksa Rusya petrol fiyatlar\u0131n\u0131n d\u00fc\u015f\u00fc\u015f\u00fcn\u00fcn bir blok olaca\u011f\u0131n\u0131 \u00f6ng\u00f6remeyecek d\u00fczeyde bir \u00fclke de\u011fil. \u00c7ok ciddi bir enerji hem b\u00fcrokrasisi hem i\u015fletmeleri var d\u00fcnya \u00e7ap\u0131nda firmalardan bahsediyoruz. Dolay\u0131s\u0131yla Rusya burada bir s\u0131k\u0131nt\u0131 g\u00f6rm\u00fcyor. O nedenle de Suudi Arabistan\u2019\u0131n \u00fcretimi artt\u0131rma siyasetini s\u00fcrpriz olarak kar\u015f\u0131lamal\u0131 diye d\u00fc\u015f\u00fcn\u00fcyorum.\u201d",
    "keywords": [
        "hususiyetleri",
        "mart",
        "bu",
        "yerine",
        "i\u0307dlibde",
        "noktalar\u0131n\u0131n",
        "sezer",
        "g\u00f6zlem",
        "ilgili",
        "rusya",
        "olarak",
        "oldu\u011funu",
        "kalmad\u0131",
        "bir",
        "ve",
        "da",
        "getirecek",
        "g\u00f6revi",
        "mutabakat\u0131yla",
        "t\u00fcrkiyenin"
    ],
    "meta_keywords": [
        "Erdo\u011fan'dan \u0130dlib a\u00e7\u0131klamas\u0131",
        "TSK'dan a\u00e7\u0131klama",
        "Suriye'de \u00e7at\u0131\u015fma",
        "Rusya-T\u00fcrkiye mutabakat\u0131",
        "G\u00f6zlem noktalar\u0131",
        "\u0130dlib mutabakat\u0131"
    ],
    "publish_date": null,
    "summary": "'5 Mart mutabakat\u0131yla \u0130dlib'de g\u00f6zlem noktalar\u0131n\u0131n g\u00f6revi yerine getirecek hususiyetleri kalmad\u0131'Rusya Federasyonu ve T\u00fcrkiye aras\u0131nda uygulanamayan Eyl\u00fcl 2018 tarihli So\u00e7i mutabakat\u0131 5 Mart'taki Moskova zirvesinde ek mutabakatla peki\u015ftirilmi\u015fken, g\u00f6zler uygulamaya \u00e7evrildi.\nCumhurba\u015fkan\u0131 Erdo\u011fan'\u0131n Moskova'da 'ate\u015fkes' olarak ilan etti\u011fi mutabakat i\u00e7in 'ge\u00e7ici ate\u015fkes' vurgusu yaparken, Savunma Bakan\u0131 Hulusi Akar da g\u00f6zlem noktalar\u0131n\u0131n yerlerinde kalaca\u011f\u0131n\u0131 ve her an her \u015feye haz\u0131r olacaklar\u0131n\u0131n alt\u0131n\u0131 \u00e7izmi\u015f durumda.\nEk mutabakat ve bundan sonraki s\u00fcreci ba\u011f\u0131ms\u0131z siyaset\u00e7i ve Medya G\u00fcnl\u00fc\u011f\u00fc yazar\u0131 Ayd\u0131n Sezer ile konu\u015ftuk.\n\u2018Mutabakat Suriye ile do\u011frudan ate\u015fkes anlam\u0131na gelmiyor\u2019Ayd\u0131n Sezer, 5 Mart mutabakat\u0131n\u0131n \u0130dlib'de tansiyonu d\u00fc\u015f\u00fcrd\u00fc\u011f\u00fcn\u00fc belirtirken, i\u00e7eri\u011finden ne anla\u015f\u0131lmas\u0131 meselesine iyi bak\u0131lmas\u0131 gerekti\u011fi g\u00f6r\u00fc\u015f\u00fcnde.\nFakat bu tansiyonun asl\u0131nda neden ortaya \u00e7\u0131kt\u0131\u011f\u0131 ve nas\u0131l cereyan etti\u011fi, daha do\u011frusu hangi taraflar aras\u0131nda \u00e7at\u0131\u015fmalar\u0131n ya\u015fand\u0131\u011f\u0131na da bakmak laz\u0131m.\nZira Suriye mutabakata taraf de\u011fil, Birle\u015fmi\u015f Milletler hukuku \u00e7er\u00e7evesinde Rusya\u2019n\u0131n da Suriye\u2019yi temsil etmek gibi bir konumu ve yetkisi yok.\nOcak ba\u015f\u0131na d\u00f6necek olursak, burada Suriye ordusunun hem \u0131l\u0131ml\u0131 silahl\u0131 muhalefet hem ter\u00f6rist gruplar olarak tan\u0131mlayabilece\u011fimiz militanlara y\u00f6nelik faaliyetlerinin yo\u011fun oldu\u011funu biliyoruz.\nE\u011fer ate\u015fkes de bu \u00e7at\u0131\u015fmadan bahsediliyorsa, bence b\u00f6yle bir \u015fey s\u00f6z konusu de\u011fil.\nSon 5-6 g\u00fcnde sahada kaybedilen s\u0131n\u0131rl\u0131 say\u0131da da olsa ate\u015fkesin de bununla alakal\u0131 oldu\u011funu d\u00fc\u015f\u00fcn\u00fcyorum.\nDolay\u0131s\u0131yla 5 Mart muht\u0131ras\u0131n\u0131n 4. paragraf\u0131nda a\u00e7\u0131k\u00e7a belirtilen ter\u00f6rizmle m\u00fccadele konusu aynen ge\u00e7erlili\u011fini koruyor.\nD\u00fcn ak\u015fam Rusya, Suriye\u2019nin Moskova\u2019daki B\u00fcy\u00fckel\u00e7isi kat\u0131ld\u0131\u011f\u0131 bir tv program\u0131nda bu a\u00e7\u0131dan da T\u00fcrkiye\u2019yi bir anlamda su\u00e7layarak \u2018Ter\u00f6ristlere kar\u015f\u0131 sadece biz m\u00fccadele ediyoruz.\n(Burada alayc\u0131 bir ifade kullan\u0131yor) T\u00fcrkiye ter\u00f6ristlerle bar\u0131\u015f\u00e7\u0131 silahl\u0131 muhalefet aras\u0131ndaki ayr\u0131m\u0131 yapm\u0131yor, bizim m\u00fcttefiklerimiz destek veriyor\u2019 diyor.\nBu tav\u0131rlar ve anlay\u0131\u015f \u00e7ok \u00f6nemli.\nUlus\u00e7u perspektiften konunun bu \u015fekilde anla\u015f\u0131ld\u0131\u011f\u0131n\u0131 d\u00fc\u015f\u00fcn\u00fcyorum, ki\u015fisel olarak ben de ayn\u0131 g\u00f6r\u00fc\u015fteyim.\"\n'G\u00f6zlem noktalar\u0131n\u0131n yerine getirecekleri bir hususiyet kalmad\u0131'T\u00fcrkiye'de \u0130dlib'de ya\u015fananlara verilen tepkilerin \u015fehitler \u00fczerine yo\u011funla\u015ft\u0131\u011f\u0131n\u0131 an\u0131msatan Sezer, yeni kay\u0131plar\u0131n engellenmesinin \u00e7ok olumlu oldu\u011funu belirtti.\nAncak Rusya ve Suriye'nin defalarca \u0130dlib'de \u00e7at\u0131\u015fmas\u0131zl\u0131k b\u00f6lgesinin stat\u00fcs\u00fcn\u00fcn kal\u0131c\u0131 olmad\u0131\u011f\u0131n\u0131 tekrarlad\u0131\u011f\u0131na dikkat \u00e7eken Sezer, art\u0131k 5 Mart s\u0131n\u0131rlar\u0131 ve stat\u00fc \u00fczerine konu\u015fulmas\u0131 gerekti\u011fini, T\u00fcrkiye'nin g\u00f6zlem noktalar\u0131n\u0131n da g\u00f6revlerini yerine getirecekleri bir i\u015flevlerinin kalmad\u0131\u011f\u0131n\u0131 vurgulad\u0131.\nAma bu \u0130dlib sahas\u0131ndaki So\u00e7i ve 5 Mart mutabakatlar\u0131yla ilgili perspektif sunmuyor bize.\nBu stat\u00fcn\u00fcn ge\u00e7ici oldu\u011funu Rusya ve Esad defalarca a\u00e7\u0131klad\u0131.\nSo\u00e7i\u2019nin s\u0131n\u0131rlar\u0131yla ilgili bir perspektif ya da bir tart\u0131\u015fma konusu kalmad\u0131 art\u0131k.\nSo\u00e7i\u2019ye at\u0131fta bulunacaksak, 5 Mart mutabakat\u0131ndaki temas hatt\u0131 s\u0131n\u0131rlar\u0131n\u0131 ve stat\u00fcy\u00fc kabul ederek konu\u015fmam\u0131z gerekiyor.\nEsad ordusu b\u00f6lgesinde kalan ve \u00e7ekilmeyece\u011fimizi ifade etti\u011fimiz g\u00f6zetleme kuleleriyle ilgili g\u00f6r\u00fc\u015f\u00fcm\u00fcz, pozisyonumuz ne anlama gelirse gelsin, o g\u00f6revi yerine getirecek bir hususiyet kalmad\u0131 b\u00f6lgede.\nBaz\u0131 hakl\u0131 ve me\u015fru gerek\u00e7elerini kenara koyarak s\u00f6yl\u00fcyorum; T\u00fcrkiye\u2019nin \u0130dlib politikas\u0131yla ilgili perspektifi So\u00e7i ve \u0130dlib \u00fczerinden mant\u0131ksal bir perspektife oturtmas\u0131 m\u00fcmk\u00fcn de\u011fil.\nT\u00fcrkiye'nin \u0130dlib'deki varl\u0131\u011f\u0131n\u0131n Afrin ve F\u0131rat'\u0131n do\u011fusundakilerden farkl\u0131 gerek\u00e7elendirilmi\u015f olunmas\u0131na dikkat \u00e7eken Sezer, bunun Rusya ve \u0130ran ile var\u0131lm\u0131\u015f mutabakatlar ve Esad'\u0131n da onay\u0131na dayand\u0131\u011f\u0131n\u0131, amac\u0131n da 'bar\u0131\u015f\u0131 ve ate\u015fkesi korumak' oldu\u011funu an\u0131msatt\u0131.\nS\u00f6z\u00fc edilen ate\u015fkesin ter\u00f6ristleri kapsamad\u0131\u011f\u0131n\u0131 belirten Sezer, b\u00f6ylesine bir mutabakatla T\u00fcrkiye'nin sahada bulunurken NATO'dan destek talep etmesinin de mant\u0131kl\u0131 bir temeli olmad\u0131\u011f\u0131n\u0131 vurgulad\u0131.\nBa\u015f\u0131ndan beri hata oldu\u011funu belirtti\u011fim bir perspektifle s\u00f6yl\u00fcyorum; bizim \u0130dlib\u2019deki pozisyonumuz Rusya ve \u0130ran ile var\u0131lan mutabakat sonucu Esad\u2019\u0131n da onay\u0131yla sahaya konumlanm\u0131\u015f bir vaziyette.\nBizim b\u00f6ylesine bir g\u00f6revle b\u00f6ylesine bir mutabakatla sahada bulunmam\u0131z kar\u015f\u0131s\u0131nda NATO\u2019dan destek talep ediyor olmam\u0131z\u0131 mant\u0131ksal bir temele oturtam\u0131yorum.\n\u015eu s\u00f6ylenebilir; \u2018o zaman bu y\u00fck\u00fcml\u00fcl\u00fc\u011f\u00fcnden feragat et, zaten Rusya da bunu s\u00f6yl\u00fcyor, \u00e7ek T\u00fcrk askerlerini b\u00f6lgeden.\nE\u011fer o da bu mutabakat perspektifinden bakacak olsa, eski bir b\u00fcy\u00fckel\u00e7i oldu\u011fu i\u00e7in b\u00f6yle laflar etmemesi gerekiyor, normal mant\u0131k s\u0131n\u0131rlar\u0131 i\u00e7erisinde.\nJeffrey, \u2018T\u00fcrkiye\u2019nin Rusya kar\u015f\u0131s\u0131nda elini g\u00fc\u00e7lendirecek doneler\u2019 verdi.\nBa\u015fka hi\u00e7bir \u015fey veremedikleri i\u00e7in s\u00f6zl\u00fc bazda destek oldu\u011funu T\u00fcrk kamuoyuna ve T\u00fcrkiye\u2019deki siyaset yap\u0131c\u0131lara sempati do\u011furtacak hareketler verdi\u011fini zannediyor, son derece yanl\u0131\u015f ve tehlikeli.\n\u00c7\u00fcnk\u00fc Astana s\u00fcrecinde yakla\u015f\u0131k 3 seneden beri orta\u011f\u0131m\u0131z olan bir Rusya ve bir \u0130ran var.\nBiz bu ortakl\u0131ktan zaten s\u0131k\u0131ld\u0131ysak ya da T\u00fcrkiye\u2019nin \u00e7\u0131karlar\u0131na hizmet etmeyen bir hal ald\u0131\u011f\u0131n\u0131 d\u00fc\u015f\u00fcn\u00fcyorsak, bunun karar\u0131n\u0131 T\u00fcrkiye verir.\nBuna e\u011fer 'hesaplanarak' karar verildiyse, son derece yanl\u0131\u015f bir 'zamanlama' oldu\u011funu anlatan Sezer, nitekim durumun Avrupa'da da '\u015fantaj' olarak alg\u0131land\u0131\u011f\u0131na i\u015faret etti.\nSivillerle ilgili Avrupa ve Yunanistan'\u0131n da ele\u015ftirilebilece\u011fini s\u00f6yleyen Sezer, ancak T\u00fcrkiye'nin de olup bitenlerde sorumlulu\u011funun bulundu\u011funu an\u0131msatt\u0131.\nBu \u015fartlarda Suriye\u2019de yap\u0131lacak her t\u00fcrl\u00fc se\u00e7imi adeta Esad\u2019\u0131n kazanmas\u0131 i\u00e7in T\u00fcrkiye\u2019nin gerekli altyap\u0131y\u0131 sa\u011flamakta oldu\u011fu gibi yorumlayabilece\u011fimiz farkl\u0131 bir g\u00f6r\u00fc\u015f de \u00f6ne s\u00fcr\u00fclebilir.\nDolay\u0131s\u0131yla hasbelkader Yunan s\u0131n\u0131r\u0131na ula\u015fm\u0131\u015f 30-40 ki\u015filik bir kafilenin s\u0131n\u0131rda Yunan askerinin tavr\u0131yla kar\u015f\u0131la\u015fmas\u0131n\u0131 ba\u015fka bir perspektifte de\u011ferlendirmemiz gerekiyor.\n100 k\u00fcsur bini a\u015fan bir grubun s\u0131n\u0131r kap\u0131s\u0131na y\u0131\u011f\u0131lmas\u0131 boyutunu da \u2018basit ve samimi\u2019 bir iltica ya da g\u00f6\u00e7 hareketi olmad\u0131\u011f\u0131na bakmak gerek.\nT\u00fcrkiye\u2019nin \u00e7\u0131karlar\u0131yla ilgili konularda analiz yaparken \u00f6nce muhataplar\u0131n T\u00fcrkiye ile ilgili ne s\u00f6ylediklerine t\u00fcm detay\u0131yla \u00f6\u011frenmeye \u00e7al\u0131\u015f\u0131yorum.\nBu Rusya, \u0130ran ya da Avrupa i\u00e7in de b\u00f6yle.\nO g\u00f6r\u00fcnt\u00fclerde bizim de kendi pay\u0131m\u0131za d\u00fc\u015fen bir sorumluluk oldu\u011funu vurgulayay\u0131m.\nOPEC, Rusya\u2019n\u0131n \u00fcyesi olmad\u0131\u011f\u0131 ama \u00e7ok yak\u0131n ili\u015fkiler i\u00e7erisinde \u00f6zellikle \u00fcretim ve fiyatlama perspektifinde koordineli hareket etti\u011fi bir yap\u0131.\nDolay\u0131s\u0131yla burada Suudi Arabistan\u2019\u0131n petrol fiyatlar\u0131n\u0131n d\u00fc\u015fmesiyle ilgili fiyat seviyesini belli bir noktada tutmak gibi bir arzusu vard\u0131.\nVe bu talebi reddetti.\nYa da onlar fazla \u00fcrettikleri zaman da kendi \u00fcretimini k\u0131sarak genel OPEC kotas\u0131n\u0131 kontrol ediyor.\n\u00dcretim maliyetinin Rusya\u2019da ortalama 16 dolar oldu\u011funu d\u00fc\u015f\u00fcn\u00fcrsek, fiyatlar\u0131n hala 30-35 dolar seviyesinde devam ediyor olmas\u0131 hi\u00e7 \u015f\u00fcphesiz Rusya\u2019ya ciddi bir gelir kayb\u0131na neden oluyor.\nAma \u00fcstelik talebin darald\u0131\u011f\u0131 bir ortamda \u00fcretim maliyetini de satm\u0131yor, bu arada bunun alt\u0131n\u0131 \u00e7izelim.\nBunu 550 milyar dolarl\u0131k rezervleriyle kar\u015f\u0131layabilece\u011fini d\u00fc\u015f\u00fcn\u00fcyor, bunun k\u0131sa vadeli bir olgu oldu\u011funu d\u00fc\u015f\u00fcn\u00fcyor.\nOkudu\u011fum Rus kaynaklar\u0131ndan bu y\u00f6nde bilgiler al\u0131yorum ve genel olarak da kat\u0131l\u0131yorum.\nYoksa Rusya petrol fiyatlar\u0131n\u0131n d\u00fc\u015f\u00fc\u015f\u00fcn\u00fcn bir blok olaca\u011f\u0131n\u0131 \u00f6ng\u00f6remeyecek d\u00fczeyde bir \u00fclke de\u011fil.\nDolay\u0131s\u0131yla Rusya burada bir s\u0131k\u0131nt\u0131 g\u00f6rm\u00fcyor.",
    "article_html": "",
    "meta_description": "Ayd\u0131n Sezer'e g\u00f6re, \u0130dlib'de gerilimin d\u00fc\u015fmesi olumlu; \u015eam i\u00e7in ter\u00f6rle m\u00fccadele ge\u00e7erliyken, g\u00f6zlem noktalar\u0131n\u0131n g\u00f6revi yerine getirecek hususiyetleri kalmad\u0131. TSK'n\u0131n...",
    "meta_lang": "tr"
}