{
    "article_id": "80639a2e35c680425c17cc494c9fa8e3.1590265649.8321338",
    "title": "ABD, 33 \u00c7in kurulu\u015funu \u2018kara listeye\u2019 ald\u0131",
    "authors": [],
    "canonical_link": "https://tr.sputniknews.com/abd/202005231042103647-abd-33-cin-kurulusunu-kara-listeye-aldi/",
    "url": "https://tr.sputniknews.com/abd/202005231042103647-abd-33-cin-kurulusunu-kara-listeye-aldi/",
    "top_img": "https://cdntr2.img.sputniknews.com/images/103965/11/1039651119.jpg",
    "meta_img": "https://cdntr2.img.sputniknews.com/images/103965/11/1039651119.jpg",
    "movies": [],
    "text": "ABD Ticaret Bakanl\u0131\u011f\u0131\u2019n\u0131n internet sitesinden yap\u0131lan a\u00e7\u0131klamada, \u00c7in\u2019in 9 kurulu\u015fu insan haklar\u0131 ihlali, 24 kurulu\u015fu da ABD\u2019nin ulusal g\u00fcvenli\u011fine tehdit olu\u015fturduklar\u0131 gere\u00e7kesiyle yapt\u0131r\u0131m listesine dahil edildi\u011fi belirtildi.\n\nBu \u015firket ve kurumlar\u0131n Amerikan teknolojilerine eri\u015fimi, bakanl\u0131\u011f\u0131n \u00f6zel izni olmadan ABD yap\u0131m\u0131 \u00fcr\u00fcnleri do\u011frudan veya \u00fc\u00e7\u00fcnc\u00fc \u00fclkeler \u00fczerinden ithalinin yasaklanaca\u011f\u0131 a\u00e7\u0131kland\u0131.\n\n9 kurulu\u015fa Sincan yapt\u0131r\u0131m\u0131\n\nA\u00e7\u0131klamada, yapt\u0131r\u0131m listesine dahil edilen 9 kurulu\u015fun Sincan Uygur \u00d6zerk B\u00f6lgesi\u2019ndeki Uygurlar, Kazaklar ve di\u011fer M\u00fcsl\u00fcman az\u0131nl\u0131klara y\u00f6nelik \u201cbask\u0131 kampanyalar\u0131, kitlesel keyfi g\u00f6zalt\u0131lar, zorla \u00e7al\u0131\u015ft\u0131rmalar ve kontrol s\u0131ras\u0131nda insan haklar\u0131 ihlallerinde ve suiistimallerde\u201d yer ald\u0131\u011f\u0131 kaydedildi.\n\nBu listede \u00c7in Kamu G\u00fcvenli\u011fi Bakanl\u0131\u011f\u0131 Adli T\u0131p Enstit\u00fcs\u00fc ve 8 \u015firket yer ald\u0131. \u015eirketlerin isimler a\u00e7\u0131klanmad\u0131.\n\nDi\u011fer 24 devlet ve ticari kurulu\u015fun da \u201cABD\u2019nin ulusal g\u00fcvenli\u011fine veya d\u0131\u015f politikas\u0131na ayk\u0131r\u0131 eylemlerde\u201d bulunmakla su\u00e7land\u0131. \u00c7in, Hong Kong ve Cayman Adalar\u0131\u2019nda bulunan bu kuru\u015flar aras\u0131nda, Beijing Cloudmind Technology Co, Pekin Bilgisayar Bilimi Merkezi ve Beijing Jincheng Huanyu Electronics gibi ileri teknoloji \u015firketleri ve ara\u015ft\u0131rma merkezleri yer al\u0131yor.",
    "keywords": [
        "veya",
        "listesine",
        "yapt\u0131r\u0131m",
        "kurulu\u015fun",
        "kurulu\u015funu",
        "\u00e7in",
        "ulusal",
        "\u015firket",
        "ve",
        "listeye",
        "yer",
        "kara",
        "ald\u0131",
        "abd",
        "33",
        "sincan"
    ],
    "meta_keywords": [
        "ABD",
        "33 \u00c7in kurulu\u015funu \u2018kara listeye\u2019 ald\u0131"
    ],
    "publish_date": null,
    "summary": "ABD Ticaret Bakanl\u0131\u011f\u0131\u2019n\u0131n internet sitesinden yap\u0131lan a\u00e7\u0131klamada, \u00c7in\u2019in 9 kurulu\u015fu insan haklar\u0131 ihlali, 24 kurulu\u015fu da ABD\u2019nin ulusal g\u00fcvenli\u011fine tehdit olu\u015fturduklar\u0131 gere\u00e7kesiyle yapt\u0131r\u0131m listesine dahil edildi\u011fi belirtildi.\nBu \u015firket ve kurumlar\u0131n Amerikan teknolojilerine eri\u015fimi, bakanl\u0131\u011f\u0131n \u00f6zel izni olmadan ABD yap\u0131m\u0131 \u00fcr\u00fcnleri do\u011frudan veya \u00fc\u00e7\u00fcnc\u00fc \u00fclkeler \u00fczerinden ithalinin yasaklanaca\u011f\u0131 a\u00e7\u0131kland\u0131.\n9 kurulu\u015fa Sincan yapt\u0131r\u0131m\u0131A\u00e7\u0131klamada, yapt\u0131r\u0131m listesine dahil edilen 9 kurulu\u015fun Sincan Uygur \u00d6zerk B\u00f6lgesi\u2019ndeki Uygurlar, Kazaklar ve di\u011fer M\u00fcsl\u00fcman az\u0131nl\u0131klara y\u00f6nelik \u201cbask\u0131 kampanyalar\u0131, kitlesel keyfi g\u00f6zalt\u0131lar, zorla \u00e7al\u0131\u015ft\u0131rmalar ve kontrol s\u0131ras\u0131nda insan haklar\u0131 ihlallerinde ve suiistimallerde\u201d yer ald\u0131\u011f\u0131 kaydedildi.\nBu listede \u00c7in Kamu G\u00fcvenli\u011fi Bakanl\u0131\u011f\u0131 Adli T\u0131p Enstit\u00fcs\u00fc ve 8 \u015firket yer ald\u0131.\n\u015eirketlerin isimler a\u00e7\u0131klanmad\u0131.\nDi\u011fer 24 devlet ve ticari kurulu\u015fun da \u201cABD\u2019nin ulusal g\u00fcvenli\u011fine veya d\u0131\u015f politikas\u0131na ayk\u0131r\u0131 eylemlerde\u201d bulunmakla su\u00e7land\u0131.\n\u00c7in, Hong Kong ve Cayman Adalar\u0131\u2019nda bulunan bu kuru\u015flar aras\u0131nda, Beijing Cloudmind Technology Co, Pekin Bilgisayar Bilimi Merkezi ve Beijing Jincheng Huanyu Electronics gibi ileri teknoloji \u015firketleri ve ara\u015ft\u0131rma merkezleri yer al\u0131yor.",
    "article_html": "",
    "meta_description": "ABD Ticaret Bakanl\u0131\u011f\u0131, insan haklar\u0131 ihlali ve \u00fclkenin ulusal g\u00fcvenli\u011fine tehdit olu\u015fturdu\u011fu gerek\u00e7esiyle \u00c7in\u2019in 33 kurulu\u015funa yapt\u0131r\u0131m karar\u0131 getirdi.",
    "meta_lang": "tr"
}