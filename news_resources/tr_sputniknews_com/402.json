{
    "article_id": "fae1307d89c11a858a84db71f2f9f37a.1590266072.6198394",
    "title": "Venez\u00fcella'da darbe haz\u0131rl\u0131\u011f\u0131ndan yakalananlar\u0131n say\u0131s\u0131 44'e ula\u015ft\u0131",
    "authors": [],
    "canonical_link": "https://tr.sputniknews.com/guney_amerika/202005131042028792-venezuellada-darbe-hazirligindan-yakalananlarin-sayisi-44e-ulasti/",
    "url": "https://tr.sputniknews.com/guney_amerika/202005131042028792-venezuellada-darbe-hazirligindan-yakalananlarin-sayisi-44e-ulasti/",
    "top_img": "https://cdntr2.img.sputniknews.com/images/104198/26/1041982661.jpg",
    "meta_img": "https://cdntr2.img.sputniknews.com/images/104198/26/1041982661.jpg",
    "movies": [],
    "text": "Venez\u00fcella'da \u00fclkeye s\u0131zma ve darbe giri\u015fimiyle ilgili olarak y\u00fcr\u00fct\u00fclen operasyon kapsam\u0131nda, 2 paral\u0131 askerin daha yakaland\u0131\u011f\u0131 bildirilirken toplamda yakalanan ki\u015fi say\u0131s\u0131 44'e \u00e7\u0131kt\u0131.\n\nBolivarc\u0131 Ulusal Muhaf\u0131zlar'\u0131n Twitter hesab\u0131ndan yap\u0131lan a\u00e7\u0131klamada, \"Bug\u00fcn Aragua eyaletinde 2 paral\u0131 asker daha yakaland\u0131, her ikisi asker ka\u00e7a\u011f\u0131. Bar\u0131\u015f\u0131 istikrars\u0131zla\u015ft\u0131rmay\u0131 ve \u00fclkemizi kana bo\u011fmay\u0131 ama\u00e7layan hi\u00e7bir ter\u00f6r plan\u0131n\u0131n hayata ge\u00e7mesine izin vermeyece\u011fiz\" ifadelerine yer verildi.\n\n\u00a1Sin Descanso! Hoy, 02 mercenarios fueron CAPTURADOS en el sector de \u201cLagunetica\u201d, Colonia Tovar del Edo. Aragua; ambos desertores.\n\n\u00a1No daremos tregua a ning\u00fan plan terrorista que pretenda desestabilizar la PAZ y ba\u00f1ar de sangre nuestra amada Patria!.#M\u00e1ximaProtecci\u00f3n #DignaGNB pic.twitter.com/NrM8zAHiim \u2014 GNB FANB (@GNBoficial) May 12, 2020\n\nB\u00f6ylelikle \u00fclkeye ba\u015far\u0131s\u0131z s\u0131zma giri\u015fiminin ger\u00e7ekle\u015fti\u011fi 3 May\u0131s\u2019tan bu yana, aralar\u0131nda 2 ABD vatanda\u015f\u0131 olmak \u00fczere yakalanan 'paral\u0131 askerler' ile bunlara yard\u0131m edenlerin say\u0131s\u0131 44 oldu.\n\nVenez\u00fcella'da 3 May\u0131s\u2019ta g\u00fcvenlik g\u00fc\u00e7leri, \u00fclkeye deniz yoluyla girmeye \u00e7al\u0131\u015fanlara kar\u015f\u0131 operasyon ba\u015flatm\u0131\u015ft\u0131. Operasyon s\u0131ras\u0131nda \u00e7ok say\u0131da askeri te\u00e7hizat ve a\u011f\u0131r silah ile \u00fczerinde Kolombiya Deniz Kuvvetleri sembol\u00fc bulunan 3 sava\u015f botunun ele ge\u00e7irildi\u011fi duyurulmu\u015ftu.\n\nVenez\u00fcella Devlet Ba\u015fkan\u0131 Nicolas Maduro, \u00fclkeye s\u0131zma giri\u015fiminin as\u0131l hedefi kendisi oldu\u011funu dile getirerek operasyon emrini ABD Ba\u015fkan\u0131 Donald Trump'\u0131n verdi\u011fini s\u00f6ylemi\u015fti.",
    "keywords": [
        "s\u0131zma",
        "\u00fclkeye",
        "haz\u0131rl\u0131\u011f\u0131ndan",
        "44e",
        "yakalanan",
        "deniz",
        "darbe",
        "operasyon",
        "yakalananlar\u0131n",
        "ula\u015ft\u0131",
        "ve",
        "ile",
        "giri\u015fiminin",
        "say\u0131s\u0131",
        "paral\u0131",
        "venez\u00fcellada"
    ],
    "meta_keywords": [
        "Venez\u00fcella'da darbe giri\u015fimi",
        "ABD'li paral\u0131 askerler"
    ],
    "publish_date": null,
    "summary": "Venez\u00fcella'da \u00fclkeye s\u0131zma ve darbe giri\u015fimiyle ilgili olarak y\u00fcr\u00fct\u00fclen operasyon kapsam\u0131nda, 2 paral\u0131 askerin daha yakaland\u0131\u011f\u0131 bildirilirken toplamda yakalanan ki\u015fi say\u0131s\u0131 44'e \u00e7\u0131kt\u0131.\nBolivarc\u0131 Ulusal Muhaf\u0131zlar'\u0131n Twitter hesab\u0131ndan yap\u0131lan a\u00e7\u0131klamada, \"Bug\u00fcn Aragua eyaletinde 2 paral\u0131 asker daha yakaland\u0131, her ikisi asker ka\u00e7a\u011f\u0131.\nBar\u0131\u015f\u0131 istikrars\u0131zla\u015ft\u0131rmay\u0131 ve \u00fclkemizi kana bo\u011fmay\u0131 ama\u00e7layan hi\u00e7bir ter\u00f6r plan\u0131n\u0131n hayata ge\u00e7mesine izin vermeyece\u011fiz\" ifadelerine yer verildi.\n\u00a1Sin Descanso!\nHoy, 02 mercenarios fueron CAPTURADOS en el sector de \u201cLagunetica\u201d, Colonia Tovar del Edo.\nAragua; ambos desertores.\n\u00a1No daremos tregua a ning\u00fan plan terrorista que pretenda desestabilizar la PAZ y ba\u00f1ar de sangre nuestra amada Patria!.#M\u00e1ximaProtecci\u00f3n #DignaGNB pic.twitter.com/NrM8zAHiim \u2014 GNB FANB (@GNBoficial) May 12, 2020B\u00f6ylelikle \u00fclkeye ba\u015far\u0131s\u0131z s\u0131zma giri\u015fiminin ger\u00e7ekle\u015fti\u011fi 3 May\u0131s\u2019tan bu yana, aralar\u0131nda 2 ABD vatanda\u015f\u0131 olmak \u00fczere yakalanan 'paral\u0131 askerler' ile bunlara yard\u0131m edenlerin say\u0131s\u0131 44 oldu.\nVenez\u00fcella'da 3 May\u0131s\u2019ta g\u00fcvenlik g\u00fc\u00e7leri, \u00fclkeye deniz yoluyla girmeye \u00e7al\u0131\u015fanlara kar\u015f\u0131 operasyon ba\u015flatm\u0131\u015ft\u0131.\nOperasyon s\u0131ras\u0131nda \u00e7ok say\u0131da askeri te\u00e7hizat ve a\u011f\u0131r silah ile \u00fczerinde Kolombiya Deniz Kuvvetleri sembol\u00fc bulunan 3 sava\u015f botunun ele ge\u00e7irildi\u011fi duyurulmu\u015ftu.\nVenez\u00fcella Devlet Ba\u015fkan\u0131 Nicolas Maduro, \u00fclkeye s\u0131zma giri\u015fiminin as\u0131l hedefi kendisi oldu\u011funu dile getirerek operasyon emrini ABD Ba\u015fkan\u0131 Donald Trump'\u0131n verdi\u011fini s\u00f6ylemi\u015fti.",
    "article_html": "",
    "meta_description": "Venez\u00fcella'da \u00fclkeye s\u0131zma ve darbe giri\u015fimiyle ilgili olarak y\u00fcr\u00fct\u00fclen operasyon kapsam\u0131nda, 2 paral\u0131 askerin daha yakaland\u0131\u011f\u0131 bildirilirken toplamda yakalanan ki\u015fi...",
    "meta_lang": "tr"
}