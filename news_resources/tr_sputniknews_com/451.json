{
    "article_id": "4ab2e7a8a5d57ba7dd84107834104b74.1590266127.136141",
    "title": "Putin ve Minnihanov, Tataristan'da Ramazan Bayram\u0131'n\u0131n nas\u0131l kutlanaca\u011f\u0131n\u0131 konu\u015ftu",
    "authors": [],
    "canonical_link": "https://tr.sputniknews.com/asya/202005211042087485-putin-ve-minnihanov-tataristanda-ramazan-bayraminin-nasil-kutlanacagini-konustu/",
    "url": "https://tr.sputniknews.com/asya/202005211042087485-putin-ve-minnihanov-tataristanda-ramazan-bayraminin-nasil-kutlanacagini-konustu/",
    "top_img": "https://cdntr1.img.sputniknews.com/images/103485/82/1034858212.jpg",
    "meta_img": "https://cdntr1.img.sputniknews.com/images/103485/82/1034858212.jpg",
    "movies": [],
    "text": "Rusya Devlet Ba\u015fkan\u0131 Vladimir Putin ile Rusya Federasyonu'na ba\u011fl\u0131 Tataristan Cumhuriyeti'nin lideri R\u00fcstem Minnihanov, yeni tip koronavir\u00fcs salg\u0131n\u0131 s\u00fcrecinde Tataristan'da Ramazan Bayram\u0131'n\u0131n nas\u0131l kutlanaca\u011f\u0131n\u0131 konu\u015ftu.\n\nKremlin'den yap\u0131lan a\u00e7\u0131klamaya g\u00f6re Putin ve Minnihanov, videokonferans y\u00f6ntemiyle bir g\u00f6r\u00fc\u015fme ger\u00e7ekle\u015ftirdi.\n\nMinnihanov, g\u00f6r\u00fc\u015fme s\u0131ras\u0131nda Tataristan'da M\u00fcsl\u00fcmanlar\u0131n Hristiyan bayramlar\u0131nda Ortodoks kom\u015fular\u0131n\u0131, Hristiyanlar\u0131n da \u0130slami bayramlarda M\u00fcsl\u00fcman kom\u015fular\u0131n\u0131 ziyaret ederek tebrik etti\u011fi bir gelenek oldu\u011funu anlatt\u0131.\n\nMinnihanov'un bu gelene\u011fi an\u0131msatmas\u0131 \u00fczerine Putin, \"\u00c7ok g\u00fczel, harika bir gelene\u011finiz var ancak \u015fu anda \u00f6zel bir durum s\u00f6z konusu. D\u00fcn bu konuyu Da\u011f\u0131stan y\u00f6netimiyle olduk\u00e7a detayl\u0131 bir \u015fekilde ele ald\u0131k. Siz bu bayram\u0131 nas\u0131l kutlamay\u0131 planl\u0131yorsunuz?\" diye sordu.\n\nTataristan'da Ramazan Bayram\u0131 i\u00e7in hi\u00e7bir etkinlik planlanmad\u0131\u011f\u0131n\u0131 kaydeden Minnihanov, \"Bug\u00fcn her birimizi korumam\u0131z gereken bir zamanday\u0131z. Bu nedenle herkes bayram\u0131 evde kutlayacak. Ben de evde olaca\u011f\u0131m. Bu konudaki tutumunuzu tamamen destekliyoruz\" yan\u0131t\u0131n\u0131 verdi.\n\nPutin'in \"Dini temsilciler bu yakla\u015f\u0131m\u0131 destekliyor mu?\" sorusu kar\u015f\u0131s\u0131nda Minnihanov, \"Onlarla uzun s\u00fcre \u00f6nce konu\u015ftuk. Bu konuda hi\u00e7bir g\u00f6r\u00fc\u015f ayr\u0131l\u0131\u011f\u0131 yok\" ifadelerini kulland\u0131.\n\nPutin, \"Bu \u00e7ok iyi\" diye kar\u015f\u0131l\u0131k verdi.\n\nD\u00fcn Da\u011f\u0131stan Cumhuriyeti\u2019nin y\u00f6netimi ve toplum temsilcileri ile videokonferans yoluyla toplant\u0131 ger\u00e7ekle\u015ftiren Putin, Rusya genelindeki M\u00fcsl\u00fcmanlara seslenerek, kendilerinden m\u00fcft\u00fclerin \u00e7a\u011fr\u0131lar\u0131na kulak vermelerini, Ramazan Bayram\u0131\u2019n\u0131 evlerinde kutlamalar\u0131n\u0131 ve toplu halde ibadet etmemelerini istemi\u015fti.",
    "keywords": [
        "\u00e7ok",
        "bu",
        "minnihanov",
        "ramazan",
        "rusya",
        "tataristanda",
        "konu\u015ftu",
        "videokonferans",
        "ve",
        "putin",
        "kutlanaca\u011f\u0131n\u0131",
        "bir",
        "nas\u0131l",
        "bayram\u0131n\u0131n",
        "bayram\u0131"
    ],
    "meta_keywords": [
        "Rusya",
        "Tataristan",
        "Vladimir Putin",
        "R\u00fcstem Minnihanov",
        "Ramazan Bayram\u0131"
    ],
    "publish_date": null,
    "summary": "Rusya Devlet Ba\u015fkan\u0131 Vladimir Putin ile Rusya Federasyonu'na ba\u011fl\u0131 Tataristan Cumhuriyeti'nin lideri R\u00fcstem Minnihanov, yeni tip koronavir\u00fcs salg\u0131n\u0131 s\u00fcrecinde Tataristan'da Ramazan Bayram\u0131'n\u0131n nas\u0131l kutlanaca\u011f\u0131n\u0131 konu\u015ftu.\nKremlin'den yap\u0131lan a\u00e7\u0131klamaya g\u00f6re Putin ve Minnihanov, videokonferans y\u00f6ntemiyle bir g\u00f6r\u00fc\u015fme ger\u00e7ekle\u015ftirdi.\nMinnihanov, g\u00f6r\u00fc\u015fme s\u0131ras\u0131nda Tataristan'da M\u00fcsl\u00fcmanlar\u0131n Hristiyan bayramlar\u0131nda Ortodoks kom\u015fular\u0131n\u0131, Hristiyanlar\u0131n da \u0130slami bayramlarda M\u00fcsl\u00fcman kom\u015fular\u0131n\u0131 ziyaret ederek tebrik etti\u011fi bir gelenek oldu\u011funu anlatt\u0131.\nMinnihanov'un bu gelene\u011fi an\u0131msatmas\u0131 \u00fczerine Putin, \"\u00c7ok g\u00fczel, harika bir gelene\u011finiz var ancak \u015fu anda \u00f6zel bir durum s\u00f6z konusu.\nD\u00fcn bu konuyu Da\u011f\u0131stan y\u00f6netimiyle olduk\u00e7a detayl\u0131 bir \u015fekilde ele ald\u0131k.\nSiz bu bayram\u0131 nas\u0131l kutlamay\u0131 planl\u0131yorsunuz?\"\ndiye sordu.\nTataristan'da Ramazan Bayram\u0131 i\u00e7in hi\u00e7bir etkinlik planlanmad\u0131\u011f\u0131n\u0131 kaydeden Minnihanov, \"Bug\u00fcn her birimizi korumam\u0131z gereken bir zamanday\u0131z.\nBu nedenle herkes bayram\u0131 evde kutlayacak.\nBen de evde olaca\u011f\u0131m.\nBu konudaki tutumunuzu tamamen destekliyoruz\" yan\u0131t\u0131n\u0131 verdi.\nPutin'in \"Dini temsilciler bu yakla\u015f\u0131m\u0131 destekliyor mu?\"\nsorusu kar\u015f\u0131s\u0131nda Minnihanov, \"Onlarla uzun s\u00fcre \u00f6nce konu\u015ftuk.\nBu konuda hi\u00e7bir g\u00f6r\u00fc\u015f ayr\u0131l\u0131\u011f\u0131 yok\" ifadelerini kulland\u0131.\nPutin, \"Bu \u00e7ok iyi\" diye kar\u015f\u0131l\u0131k verdi.\nD\u00fcn Da\u011f\u0131stan Cumhuriyeti\u2019nin y\u00f6netimi ve toplum temsilcileri ile videokonferans yoluyla toplant\u0131 ger\u00e7ekle\u015ftiren Putin, Rusya genelindeki M\u00fcsl\u00fcmanlara seslenerek, kendilerinden m\u00fcft\u00fclerin \u00e7a\u011fr\u0131lar\u0131na kulak vermelerini, Ramazan Bayram\u0131\u2019n\u0131 evlerinde kutlamalar\u0131n\u0131 ve toplu halde ibadet etmemelerini istemi\u015fti.",
    "article_html": "",
    "meta_description": "Rusya Devlet Ba\u015fkan\u0131 Vladimir Putin ile Rusya Federasyonu'na ba\u011fl\u0131 Tataristan Cumhuriyeti'nin lideri R\u00fcstem Minnihanov, yeni tip koronavir\u00fcs salg\u0131n\u0131 s\u00fcrecinde...",
    "meta_lang": "tr"
}