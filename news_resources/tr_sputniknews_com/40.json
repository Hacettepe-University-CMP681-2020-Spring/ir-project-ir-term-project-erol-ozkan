{
    "article_id": "bc8809c4e45991afc3899b712919f880.1590265647.3033366",
    "title": "MSNBC sunucusu Mika Brzezinski\u2019den Trump\u2019a: Sen hastas\u0131n",
    "authors": [],
    "canonical_link": "https://tr.sputniknews.com/abd/202005231042103850-msnbc-sunucusu-mika-brzezinskiden-trumpa-sen-hastasin/",
    "url": "https://tr.sputniknews.com/abd/202005231042103850-msnbc-sunucusu-mika-brzezinskiden-trumpa-sen-hastasin/",
    "top_img": "https://cdntr2.img.sputniknews.com/images/102909/85/1029098513.jpg",
    "meta_img": "https://cdntr2.img.sputniknews.com/images/102909/85/1029098513.jpg",
    "movies": [
        "https://www.youtube.com/embed/khmEjO-FEaE"
    ],
    "text": "Mika Brzezinski, 20 May\u0131s yap\u0131lan programda, Trump\u2019\u0131 \u00fclkedeki koronavir\u00fcs vaka say\u0131s\u0131yla ilgili s\u00f6zlerinden dolay\u0131 ele\u015ftirdi. D\u00fcnyada toplam koronavir\u00fcs vaka say\u0131s\u0131n\u0131n y\u00fczde 31\u2019inin ABD\u2019ye tekab\u00fcl etti\u011fine dikkat \u00e7eken sunucu, Trump\u2019\u0131n bu \u201ciyi\u201d olarak nitelendirdi\u011fi bu say\u0131n\u0131n yap\u0131lan testlerin etkinli\u011fini g\u00f6sterdi\u011fini g\u00f6r\u00fc\u015f\u00fcn\u00fc hat\u0131rlatarak bu durumun \u00fclke tarihine insani felaket olarak ge\u00e7ece\u011fini s\u00f6yledi. Brzezinski, \u201cBa\u015fkan bu felaketi \u00f6nleyebilirdi\u201d dedi.\n\nAncak ba\u015fkan\u0131n s\u00fcrekli oklar\u0131 ba\u015fka y\u00f6ne \u00e7ekmeye \u00e7al\u0131\u015ft\u0131\u011f\u0131n\u0131 ve Twitter\u2019den 't\u00fcrl\u00fc sa\u00e7mal\u0131klar yazd\u0131\u011f\u0131n\u0131' s\u00f6yleyen sunucu, Trump\u2019\u0131n eski Temsilciler Meclisi \u00fcyesi olan gazeteci Joe Scarborough hakk\u0131nda sarf etti\u011fi ve hakarete varan s\u00f6zlerle ilgili \u015f\u00f6yle konu\u015ftu:\n\n\u201cKonumumu kullanarak \u015funu s\u00f6yleyece\u011fim: bunlar hasta insan\u0131n s\u00f6zleri. Donald, sen hastas\u0131n. Bu gen\u00e7 kad\u0131n\u0131n ailesini ve e\u015fini ac\u0131lar\u0131n\u0131 tekrar ya\u015famaya zorluyorsun ve bunu sadece Joe\u2019ya k\u0131zg\u0131n oldu\u011fu i\u00e7in yap\u0131yorsun, \u00e7\u00fcnk\u00fc o seni bug\u00fcn bir kez daha k\u00f6\u015feye s\u0131k\u0131\u015ft\u0131rd\u0131, \u00e7\u00fcnk\u00fc o ger\u00e7ekleri konu\u015fuyor ve bunu a\u00e7\u0131k a\u00e7\u0131k yap\u0131yor. \u00c7\u00fcnk\u00fc senin ba\u015fkalar\u0131na ilgisiz, empatisiz oldu\u011funu ve bu devasa insani felaketle ba\u015f edemedi\u011fini, sadece daha da k\u00f6t\u00fcle\u015ftirdi\u011fini ve k\u00f6t\u00fcle\u015ftirmeye devam etti\u011fini s\u00f6yl\u00fcyor. Ayr\u0131ca di\u011fer insanlar\u0131 kendi vir\u00fcs\u00fcne kar\u015f\u0131 korumak i\u00e7in maskesini bile takm\u0131yorsun. Kindar ve i\u011fren\u00e7sin.\"\n\nNe olmu\u015ftu?\n\nTrump ge\u00e7en haftaki payla\u015f\u0131mda Scarborough\u2019a kar\u015f\u0131 halen soru\u015fturma ba\u015flat\u0131lmad\u0131\u011f\u0131ndan duydu\u011fu \u00f6fkeyi dile getirmi\u015fti.\n\nABD lideri, Twitter hesab\u0131ndan, \u201cPsikopat Joe Scarborough ile ilgili Florida\u2019da ya\u015fananlara ili\u015fkin ne zaman soru\u015fturma ba\u015flat\u0131lacak? Bu cinayet yan\u0131na kar m\u0131 kalacak? Baz\u0131 insanlar \u00f6yle d\u00fc\u015f\u00fcn\u00fcyor. Kongreyi neden bu kadar sessiz ve h\u0131zl\u0131 bir \u015fekilde terk etti? A\u00e7\u0131k de\u011fil mi? Peki \u015fimdi neler oluyor? Tam kafadan kontak!\u201d diye yazm\u0131\u015ft\u0131.\n\nWhen will they open a Cold Case on the Psycho Joe Scarborough matter in Florida. Did he get away with murder? Some people think so. Why did he leave Congress so quietly and quickly? Isn\u2019t it obvious? What\u2019s happening now? A total nut job! \u2014 Donald J. Trump (@realDonaldTrump) May 12, 2020\n\n\u200b\n\nScarborough, Temsilciler Meclisi \u00fcyesiyken Temmuz 2001\u2019de stajyeri ofisinde \u00f6l\u00fc bulunmu\u015ftu. Otopsi, 28 ya\u015f\u0131ndaki kad\u0131n\u0131n kalp rahats\u0131zl\u0131\u011f\u0131ndan \u00f6ld\u00fc\u011f\u00fcn\u00fc g\u00f6sterdi. Ancak baz\u0131 insanlar olayla ilgili komplolar kurmaya ba\u015flad\u0131. Aralar\u0131nda mevcut ABD lideri de bulunuyor. Trump, 2017\u2019de olayla ilgili yeniden soru\u015fturman\u0131n a\u00e7\u0131lmas\u0131n\u0131 talep etmi\u015fti.",
    "keywords": [
        "bu",
        "msnbc",
        "trumpa",
        "\u00e7\u00fcnk\u00fc",
        "scarborough",
        "yap\u0131lan",
        "trump\u0131n",
        "ilgili",
        "a\u00e7\u0131k",
        "vaka",
        "sen",
        "sunucusu",
        "mika",
        "ve",
        "joe",
        "brzezinskiden",
        "hastas\u0131n"
    ],
    "meta_keywords": [
        "MSNBC sunucusu Mika Brzezinski\u2019den Trump\u2019a"
    ],
    "publish_date": null,
    "summary": "Mika Brzezinski, 20 May\u0131s yap\u0131lan programda, Trump\u2019\u0131 \u00fclkedeki koronavir\u00fcs vaka say\u0131s\u0131yla ilgili s\u00f6zlerinden dolay\u0131 ele\u015ftirdi.\nD\u00fcnyada toplam koronavir\u00fcs vaka say\u0131s\u0131n\u0131n y\u00fczde 31\u2019inin ABD\u2019ye tekab\u00fcl etti\u011fine dikkat \u00e7eken sunucu, Trump\u2019\u0131n bu \u201ciyi\u201d olarak nitelendirdi\u011fi bu say\u0131n\u0131n yap\u0131lan testlerin etkinli\u011fini g\u00f6sterdi\u011fini g\u00f6r\u00fc\u015f\u00fcn\u00fc hat\u0131rlatarak bu durumun \u00fclke tarihine insani felaket olarak ge\u00e7ece\u011fini s\u00f6yledi.\nBrzezinski, \u201cBa\u015fkan bu felaketi \u00f6nleyebilirdi\u201d dedi.\nAncak ba\u015fkan\u0131n s\u00fcrekli oklar\u0131 ba\u015fka y\u00f6ne \u00e7ekmeye \u00e7al\u0131\u015ft\u0131\u011f\u0131n\u0131 ve Twitter\u2019den 't\u00fcrl\u00fc sa\u00e7mal\u0131klar yazd\u0131\u011f\u0131n\u0131' s\u00f6yleyen sunucu, Trump\u2019\u0131n eski Temsilciler Meclisi \u00fcyesi olan gazeteci Joe Scarborough hakk\u0131nda sarf etti\u011fi ve hakarete varan s\u00f6zlerle ilgili \u015f\u00f6yle konu\u015ftu:\u201cKonumumu kullanarak \u015funu s\u00f6yleyece\u011fim: bunlar hasta insan\u0131n s\u00f6zleri.\nDonald, sen hastas\u0131n.\nBu gen\u00e7 kad\u0131n\u0131n ailesini ve e\u015fini ac\u0131lar\u0131n\u0131 tekrar ya\u015famaya zorluyorsun ve bunu sadece Joe\u2019ya k\u0131zg\u0131n oldu\u011fu i\u00e7in yap\u0131yorsun, \u00e7\u00fcnk\u00fc o seni bug\u00fcn bir kez daha k\u00f6\u015feye s\u0131k\u0131\u015ft\u0131rd\u0131, \u00e7\u00fcnk\u00fc o ger\u00e7ekleri konu\u015fuyor ve bunu a\u00e7\u0131k a\u00e7\u0131k yap\u0131yor.\n\u00c7\u00fcnk\u00fc senin ba\u015fkalar\u0131na ilgisiz, empatisiz oldu\u011funu ve bu devasa insani felaketle ba\u015f edemedi\u011fini, sadece daha da k\u00f6t\u00fcle\u015ftirdi\u011fini ve k\u00f6t\u00fcle\u015ftirmeye devam etti\u011fini s\u00f6yl\u00fcyor.\nAyr\u0131ca di\u011fer insanlar\u0131 kendi vir\u00fcs\u00fcne kar\u015f\u0131 korumak i\u00e7in maskesini bile takm\u0131yorsun.\nKindar ve i\u011fren\u00e7sin.\"\nNe olmu\u015ftu?\nTrump ge\u00e7en haftaki payla\u015f\u0131mda Scarborough\u2019a kar\u015f\u0131 halen soru\u015fturma ba\u015flat\u0131lmad\u0131\u011f\u0131ndan duydu\u011fu \u00f6fkeyi dile getirmi\u015fti.\nABD lideri, Twitter hesab\u0131ndan, \u201cPsikopat Joe Scarborough ile ilgili Florida\u2019da ya\u015fananlara ili\u015fkin ne zaman soru\u015fturma ba\u015flat\u0131lacak?\nBu cinayet yan\u0131na kar m\u0131 kalacak?\nBaz\u0131 insanlar \u00f6yle d\u00fc\u015f\u00fcn\u00fcyor.\nKongreyi neden bu kadar sessiz ve h\u0131zl\u0131 bir \u015fekilde terk etti?\nA\u00e7\u0131k de\u011fil mi?\nPeki \u015fimdi neler oluyor?\nTam kafadan kontak!\u201d diye yazm\u0131\u015ft\u0131.\nWhen will they open a Cold Case on the Psycho Joe Scarborough matter in Florida.\nDid he get away with murder?\nSome people think so.\nWhy did he leave Congress so quietly and quickly?\nIsn\u2019t it obvious?\nWhat\u2019s happening now?\nA total nut job!\n\u2014 Donald J. Trump (@realDonaldTrump) May 12, 2020\u200bScarborough, Temsilciler Meclisi \u00fcyesiyken Temmuz 2001\u2019de stajyeri ofisinde \u00f6l\u00fc bulunmu\u015ftu.\nOtopsi, 28 ya\u015f\u0131ndaki kad\u0131n\u0131n kalp rahats\u0131zl\u0131\u011f\u0131ndan \u00f6ld\u00fc\u011f\u00fcn\u00fc g\u00f6sterdi.\nAncak baz\u0131 insanlar olayla ilgili komplolar kurmaya ba\u015flad\u0131.\nAralar\u0131nda mevcut ABD lideri de bulunuyor.\nTrump, 2017\u2019de olayla ilgili yeniden soru\u015fturman\u0131n a\u00e7\u0131lmas\u0131n\u0131 talep etmi\u015fti.",
    "article_html": "",
    "meta_description": "MSNBC sunucusu Mika Brzezinski, canl\u0131 yay\u0131nda ABD Ba\u015fkan\u0131 Donald Trump\u2019a \u201cSen hastas\u0131n\u201d dedi.",
    "meta_lang": "tr"
}