{
    "article_id": "7c7029db52de1fa7d660caad753f5517.1590266031.494694",
    "title": "Kuzular\u0131n Sessizli\u011fi dizi oluyor: Clarice",
    "authors": [],
    "canonical_link": "https://tr.sputniknews.com/kultur/202005141042041678-kuzularin-sessizligi-dizi-oluyor-clarice/",
    "url": "https://tr.sputniknews.com/kultur/202005141042041678-kuzularin-sessizligi-dizi-oluyor-clarice/",
    "top_img": "https://cdntr2.img.sputniknews.com/images/104204/16/1042041651.jpg",
    "meta_img": "https://cdntr2.img.sputniknews.com/images/104204/16/1042041651.jpg",
    "movies": [],
    "text": "Thomas Harris\u2019in ayn\u0131 adl\u0131 roman\u0131ndan sinemaya uyarlanan 1991 yap\u0131m\u0131 Kuzular\u0131n Sessizli\u011fi (Silence of the Lambs) filmi, Clarice ad\u0131yla dizi oluyor.\n\nJonathan Demme\u2019nin y\u00f6netmenli\u011finde \u00e7ekilen, Anthony Hopkins ve Jodie Foster\u2019\u0131n ba\u015frolleri payla\u015ft\u0131\u011f\u0131 film 1991 y\u0131l\u0131nda be\u015f dalda Oscar\u2019a de\u011fer g\u00f6r\u00fclm\u00fc\u015f, en iyi film dal\u0131nda Oscar \u00f6d\u00fcl\u00fc kazanan ilk ve tek korku filmi olmu\u015ftu.\n\nDizi, filmin devam\u0131 olacak\n\nCBS kanal\u0131nda yay\u0131nlanacak olan Clarice dizisi, filmin kald\u0131\u011f\u0131 yerin alt\u0131 ay sonras\u0131ndan ba\u015flayacak. Dizide FBI ajan\u0131 Clarice Starling\u2019in Washington\u2019daki maceralar\u0131 anlat\u0131lacak.\n\nOrijinal filmde Jodie Foster\u2019\u0131n, 2001 tarihli Hannibal adl\u0131 devam filminde ise Julianne Moore\u2019un canland\u0131rd\u0131\u011f\u0131 FBI ajan\u0131 Clarice Starling rol\u00fcne Rebecca Breeds hayat verecek. Kal Penn, Nick Sandow, Michael Cudlitz, Lucca De Oliveira ve Devyn A. Tyler da dizide rol alan di\u011fer oyuncular.\n\nAnthony Hopkins\u2019in hayat verdi\u011fi ikonik k\u00f6t\u00fc karakter Hannibal Lecter\u2019\u0131 ise kimin canland\u0131raca\u011f\u0131 hen\u00fcz bilinmiyor.\n\nPsikolojik gerilim t\u00fcr\u00fcndeki Kuzular\u0131n Sessizli\u011fi filminde FBI\u2019daki e\u011fitimi devam eden Clarice Starling\u2019in bir psikiyatr iken yamyaml\u0131k yapan bir seri katile d\u00f6n\u00fc\u015fen ve y\u00fcksek g\u00fcvenlikli bir hastanede tedavi g\u00f6ren Hannibal Lecter\u2019\u0131n hastal\u0131kl\u0131 zihninin derinliklerine yapt\u0131\u011f\u0131 yolculuk anlat\u0131l\u0131yordu.",
    "keywords": [
        "sessizli\u011fi",
        "oluyor",
        "ise",
        "clarice",
        "starlingin",
        "hannibal",
        "ve",
        "bir",
        "hayat",
        "kuzular\u0131n",
        "dizi",
        "jodie"
    ],
    "meta_keywords": [
        "Kuzular\u0131n Sessizli\u011fi",
        "Hannibal Lecter",
        "Kuzular\u0131n Sessizli\u011fi dizi oluyor"
    ],
    "publish_date": null,
    "summary": "Thomas Harris\u2019in ayn\u0131 adl\u0131 roman\u0131ndan sinemaya uyarlanan 1991 yap\u0131m\u0131 Kuzular\u0131n Sessizli\u011fi (Silence of the Lambs) filmi, Clarice ad\u0131yla dizi oluyor.\nJonathan Demme\u2019nin y\u00f6netmenli\u011finde \u00e7ekilen, Anthony Hopkins ve Jodie Foster\u2019\u0131n ba\u015frolleri payla\u015ft\u0131\u011f\u0131 film 1991 y\u0131l\u0131nda be\u015f dalda Oscar\u2019a de\u011fer g\u00f6r\u00fclm\u00fc\u015f, en iyi film dal\u0131nda Oscar \u00f6d\u00fcl\u00fc kazanan ilk ve tek korku filmi olmu\u015ftu.\nDizi, filmin devam\u0131 olacakCBS kanal\u0131nda yay\u0131nlanacak olan Clarice dizisi, filmin kald\u0131\u011f\u0131 yerin alt\u0131 ay sonras\u0131ndan ba\u015flayacak.\nDizide FBI ajan\u0131 Clarice Starling\u2019in Washington\u2019daki maceralar\u0131 anlat\u0131lacak.\nOrijinal filmde Jodie Foster\u2019\u0131n, 2001 tarihli Hannibal adl\u0131 devam filminde ise Julianne Moore\u2019un canland\u0131rd\u0131\u011f\u0131 FBI ajan\u0131 Clarice Starling rol\u00fcne Rebecca Breeds hayat verecek.\nKal Penn, Nick Sandow, Michael Cudlitz, Lucca De Oliveira ve Devyn A. Tyler da dizide rol alan di\u011fer oyuncular.\nAnthony Hopkins\u2019in hayat verdi\u011fi ikonik k\u00f6t\u00fc karakter Hannibal Lecter\u2019\u0131 ise kimin canland\u0131raca\u011f\u0131 hen\u00fcz bilinmiyor.\nPsikolojik gerilim t\u00fcr\u00fcndeki Kuzular\u0131n Sessizli\u011fi filminde FBI\u2019daki e\u011fitimi devam eden Clarice Starling\u2019in bir psikiyatr iken yamyaml\u0131k yapan bir seri katile d\u00f6n\u00fc\u015fen ve y\u00fcksek g\u00fcvenlikli bir hastanede tedavi g\u00f6ren Hannibal Lecter\u2019\u0131n hastal\u0131kl\u0131 zihninin derinliklerine yapt\u0131\u011f\u0131 yolculuk anlat\u0131l\u0131yordu.",
    "article_html": "",
    "meta_description": "K\u00fclt filmler aras\u0131nda yer alan 1991 yap\u0131m\u0131 Oscar'l\u0131 gerilim-korku filmi Kuzular\u0131n Sessizli\u011fi (Silence of the Lambs), Clarice ad\u0131yla diziye uyarlan\u0131yor.",
    "meta_lang": "tr"
}