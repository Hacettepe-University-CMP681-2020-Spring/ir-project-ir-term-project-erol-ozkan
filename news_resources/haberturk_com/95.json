{
    "article_id": "2a949a890d0685811a803fe76828245e.1590265752.2761734",
    "title": "KOB\u0130 kredileri nas\u0131l artacak? - II",
    "authors": [
        "Yazarin T\u00fcm Yazilarini G\u00f6rmek \u0130\u00e7i\u0307n Tiklayin"
    ],
    "canonical_link": "https://www.haberturk.com/yazarlar/gokhan-sen/2687669-kobi-kredileri-nasil-artacak-ii",
    "url": "http://haberturk.com/yazarlar/gokhan-sen/2687669-kobi-kredileri-nasil-artacak-ii",
    "top_img": "https://im.haberturk.com/yazarlar/HTGazete/gokhan-sen-600x314.jpg?v=1538468350",
    "meta_img": "https://im.haberturk.com/yazarlar/HTGazete/gokhan-sen-600x314.jpg?v=1538468350",
    "movies": [],
    "text": "\u00d6nceki makalede memleket ad\u0131na art\u0131k daha da kritik hale gelen KOB\u0130 i\u00e7in finansman \u00f6nerilerini payla\u015fm\u0131\u015ft\u0131m. Bu \u00f6neriler \u00f6zellikle bankac\u0131l\u0131k sisteminin \u0131slah\u0131na dayan\u0131yordu.\n\nBug\u00fcn ise kamu, d\u00fczenleyici ve di\u011fer kesimler i\u00e7in somut \u00f6nerilerimi payla\u015fmak istiyorum.\n\nYeni d\u00f6nemde KOB\u0130\u2019nin de\u011ferini ve \u00f6nemini \u00e7ok daha fazla anlayaca\u011f\u0131z. Ge\u00e7 olmadan \u00e7\u00f6z\u00fcm\u00fc d\u00fc\u015f\u00fcn\u00fcp tatbik etmeliyiz.\n\n*\n\n\u00d6nceki yaz\u0131larda da g\u00f6stermeye \u00e7al\u0131\u015ft\u0131\u011f\u0131m gibi \u00f6zel sekt\u00f6r KOB\u0130 meselesini \u00e7e\u015fitli sebeplerle terk ediyor. \u00d6zel sekt\u00f6r\u00fc bu i\u015fe yeniden i\u015ftahland\u0131rmak gerekiyor. Bunun i\u00e7in BDDK pekala risk a\u011f\u0131rl\u0131kland\u0131rmalar\u0131 kullanabilir. TCMB kar\u015f\u0131l\u0131k d\u00fczenlemelerinde bu alan\u0131 \u00f6ne itebilir. KOB\u0130 kredilerinde belli kotalar\u0131 tutturanlar daha az kar\u015f\u0131l\u0131k ay\u0131r\u0131p bunlara daha fazla faiz alabilirler.\n\nFinansmana eri\u015fimin ya da finansal kapsama alan\u0131n\u0131n geli\u015ftirilece\u011fi bir ba\u015fka alan ise bilan\u00e7onun di\u011fer taraf\u0131. Alacaklar da KOB\u0130 i\u00e7in b\u00fcy\u00fck bir risk. Bu konuda son zamanlarda at\u0131lan ad\u0131mlar epeyce olumlu. Alacak sigortas\u0131 bunlardan biri. \u00d6nemli oranda KOB\u0130\u2019nin bu hizmetten haberi yok ya da kullanm\u0131yor.\n\nYine ileriki y\u0131llarda yard\u0131mc\u0131 olabilecek bir uygulama da kredi derecelendirme \u015firketi kurulmu\u015f olmas\u0131. Her i\u015f gibi bu da T\u00fcrkiye\u2019nin kendini politik kutupla\u015fma e\u011filimine kurban gitmi\u015f durumda. Ne var ki \u00f6n\u00fcm\u00fczdeki y\u0131llarda burada veriler birikip \u015firket datas\u0131 olu\u015ftuk\u00e7a \u00f6zellikle k\u00fc\u00e7\u00fck \u00f6l\u00e7ekli \u015firketler i\u00e7in sistem taraf\u0131ndan bilinmek kolay olacak. Bu, rating sisteminin \u00e7arklar\u0131nda heba olan KOB\u0130 varl\u0131klar\u0131n\u0131 daha do\u011fru g\u00f6sterecek. Ancak buradan yararlanmak i\u00e7in biraz daha var.\n\nBir ba\u015fka model olarak da banka d\u0131\u015f\u0131 g\u00f6rebilece\u011fimiz \u00e7\u00f6z\u00fcmleri d\u00fc\u015f\u00fcnmek gerekiyor. KOB\u0130\u2019nin faturalar\u0131n\u0131 izleyecek bir sistem ve bunlar\u0131 teminata alanlar i\u00e7in k\u0131ymetli evrak d\u00fczenlemesine kadar \u00e7ok\u00e7a a\u015famal\u0131 bir sistem kurmak d\u00fc\u015f\u00fcn\u00fclebilir. \u00c7a\u011f\u0131n getirdi\u011fi imkanlarla art\u0131k fatura izlemek, finansal sa\u011fl\u0131\u011f\u0131 tahlil etmek ve ileri d\u00f6n\u00fck tahmin yapmak kolayla\u015f\u0131yor; geli\u015fiyor.\n\n*\n\nHer \u015feyden \u00f6nce KOB\u0130 konusunda mutab\u0131k kalmam\u0131z gerekiyor. E\u011fer yeni \u015fartlar ve sosyo-ekonomik durumumuz sebebiyle buray\u0131 ayn\u0131 \u00f6nemde de\u011ferlendiriyorsak bir program \u00e7izmemiz gerekebilir.\n\nKOB\u0130\u2019yi segmentlere, sekt\u00f6rlere ya da b\u00f6lgelere ay\u0131rabiliriz. Verilecek destekler kamu taraf\u0131ndan b\u00f6ylelikle rasyonalize edilebilir. Yoksa KGF, kampanya ya da hedef ile sadece belli bir miktarda paray\u0131 kafadan a\u015fa\u011f\u0131 boca etmi\u015f oluyoruz. Evet kredi k\u0131smen ucuzluyor ama belli ki etkinlik sorunu ortadan kalkm\u0131yor. K\u00fc\u00e7\u00fck i\u015fletmenin sorunu s\u00fcr\u00fcyor ve b\u00fcy\u00fcyor.\n\nBu, bizi KOB\u0130\u2019yi anlayacak ve analiz edip hayatta tutacak bir yap\u0131ya getiriyor. \u00d6rne\u011fin TOBB\u2019un alt\u0131ndaki KOB\u0130 A.\u015e.\n\nBu \u015firket ya da benzerleri ne i\u015f yaparlar?\n\nDaha etkin bir hale gelemezler mi? Kamu bankalar\u0131 sermayenin bir b\u00f6l\u00fcm\u00fcn\u00fc m\u00fcmk\u00fcn olan her talebe kredi vererek eritmek yerine giri\u015fim sermayesi yap\u0131s\u0131nda bir sermaye ile daha aktif rol alamazlar m\u0131? Yukar\u0131da bahsetti\u011fim notlama sistemine g\u00f6re \u00f6nceliklendirilmi\u015f, daha ucuza ve ge\u00e7mi\u015fine g\u00f6re de\u011fil gelece\u011fine g\u00f6re kredilendirilen KOB\u0130 daha etkili olmaz m\u0131?\n\nBir ba\u015fka \u00e7\u00f6z\u00fcm ise crowdfunding / kitle fonlamas\u0131. Her Bakan d\u00f6neminde alevlenen, herkesin bir par\u00e7a malzeme att\u0131\u011f\u0131 ancak bir t\u00fcrl\u00fc pi\u015fmeyen \u00e7orba. Buradaki yap\u0131 da b\u00fcy\u00fct\u00fclebilir. Etkin hale gelebilir.\n\nUnutmayal\u0131m hepi topu 700 milyar TL KOB\u0130 kredisi var. Bu kanallarla yarat\u0131lacak 70 milyar TL bile bir anda oyunu de\u011fi\u015ftirecek.\n\nYoksa literat\u00fcr kar\u0131\u015ft\u0131r\u0131p G\u00fcney Kore ve di\u011fer \u00f6rnekleri uyarlama \u00e7abalar\u0131 belli ki yerelde kolay kolay sonu\u00e7 \u00fcretmeyecek.\n\n*\n\nSon olarak yine kamunun atabilece\u011fi ad\u0131mlar aras\u0131nda iki \u00f6nemli konu bulunuyor.\n\nBunlardan ilki vergi politikas\u0131. Bu, epeyce \u00e7etrefilli bir i\u015f ve sadece KOB\u0130 de\u011fil t\u00fcm tercihleri g\u00f6zden ge\u00e7irmeyi gerektiriyor.\n\nSon y\u0131llarda yava\u015flayan ekonomik aktiviteden \u00f6t\u00fcr\u00fc b\u00fct\u00e7e gelirlerinde ve b\u00fct\u00e7e dengesinde sorunlar ya\u015f\u0131yoruz. Bu sebeple devaml\u0131 tercihlerde bulunuyoruz. KOB\u0130\u2019nin devreden KDV\u2019lerini bir t\u00fcrl\u00fc alamamas\u0131 da bu sorunlardan biri. Eldeki mevcut bir t\u00fcrl\u00fc ula\u015f\u0131lamaz oluyor. Art\u0131k Maliye\u2019nin bu devreden KDV\u2019leri i\u015fletmelere d\u00f6nemsel olarak aktaraca\u011f\u0131 bir sisteme ge\u00e7mesi elzem g\u00f6r\u00fcn\u00fcyor.\n\nDi\u011fer yandan istihdam \u00fczerindeki vergilerin ve vergilerin vergileri k\u0131l\u0131\u011f\u0131ndaki vergileri de hafifletmesi gerekiyor. B\u00f6ylece en kritik konu olan istihdam\u0131n \u00f6n\u00fc a\u00e7\u0131labilir. Unutmayal\u0131m, ekonomi nominal 13 b\u00fcy\u00fcd\u00fc\u011f\u00fc y\u0131llarda bile i\u015fsizlik anlaml\u0131 \u015fekilde %10\u2019un alt\u0131na inmedi. \u015eimdi neredeyse yar\u0131ya indi\u011fimiz b\u00fcy\u00fcme ortam\u0131nda istihdam yaratmak daha da zor olacak.\n\nSon olarak te\u015fvik sistemine bir dokunmak gerek. Dokunmak yeterli olacak \u00e7\u00fcnk\u00fc bin ah\u0131n i\u015fitildi\u011fi bir karanl\u0131k dehliz buras\u0131. Ortalama bir firman\u0131n yararlanabilece\u011fi te\u015fvikleri ka\u011f\u0131da yaz\u0131p masaya sererseniz ancak 24 ki\u015filik bir masan\u0131n yeterli olabilece\u011fini s\u00f6ylerim. Sadece bu te\u015fviklerin hangilerinin kullan\u0131labilece\u011fini anlatan ofisler, i\u015f yerleri var.\n\nKullanmas\u0131 bile bir dertse kullan\u0131m\u0131 nas\u0131l oluyor?\n\nTe\u015fvik sistemi sadele\u015fmeli.",
    "keywords": [
        "kredileri",
        "bu",
        "ii",
        "y\u0131llarda",
        "daha",
        "i\u00e7in",
        "olarak",
        "ve",
        "bir",
        "ya",
        "nas\u0131l",
        "artacak",
        "da",
        "kobi\u0307"
    ],
    "meta_keywords": [
        ""
    ],
    "publish_date": {
        "$date": 1590102318000
    },
    "summary": "\u00d6nceki makalede memleket ad\u0131na art\u0131k daha da kritik hale gelen KOB\u0130 i\u00e7in finansman \u00f6nerilerini payla\u015fm\u0131\u015ft\u0131m.\nBu \u00f6neriler \u00f6zellikle bankac\u0131l\u0131k sisteminin \u0131slah\u0131na dayan\u0131yordu.\nBug\u00fcn ise kamu, d\u00fczenleyici ve di\u011fer kesimler i\u00e7in somut \u00f6nerilerimi payla\u015fmak istiyorum.\nYeni d\u00f6nemde KOB\u0130\u2019nin de\u011ferini ve \u00f6nemini \u00e7ok daha fazla anlayaca\u011f\u0131z.\n*\u00d6nceki yaz\u0131larda da g\u00f6stermeye \u00e7al\u0131\u015ft\u0131\u011f\u0131m gibi \u00f6zel sekt\u00f6r KOB\u0130 meselesini \u00e7e\u015fitli sebeplerle terk ediyor.\n\u00d6zel sekt\u00f6r\u00fc bu i\u015fe yeniden i\u015ftahland\u0131rmak gerekiyor.\nBunun i\u00e7in BDDK pekala risk a\u011f\u0131rl\u0131kland\u0131rmalar\u0131 kullanabilir.\nTCMB kar\u015f\u0131l\u0131k d\u00fczenlemelerinde bu alan\u0131 \u00f6ne itebilir.\nKOB\u0130 kredilerinde belli kotalar\u0131 tutturanlar daha az kar\u015f\u0131l\u0131k ay\u0131r\u0131p bunlara daha fazla faiz alabilirler.\nFinansmana eri\u015fimin ya da finansal kapsama alan\u0131n\u0131n geli\u015ftirilece\u011fi bir ba\u015fka alan ise bilan\u00e7onun di\u011fer taraf\u0131.\nAlacaklar da KOB\u0130 i\u00e7in b\u00fcy\u00fck bir risk.\nBu konuda son zamanlarda at\u0131lan ad\u0131mlar epeyce olumlu.\n\u00d6nemli oranda KOB\u0130\u2019nin bu hizmetten haberi yok ya da kullanm\u0131yor.\nYine ileriki y\u0131llarda yard\u0131mc\u0131 olabilecek bir uygulama da kredi derecelendirme \u015firketi kurulmu\u015f olmas\u0131.\nHer i\u015f gibi bu da T\u00fcrkiye\u2019nin kendini politik kutupla\u015fma e\u011filimine kurban gitmi\u015f durumda.\nNe var ki \u00f6n\u00fcm\u00fczdeki y\u0131llarda burada veriler birikip \u015firket datas\u0131 olu\u015ftuk\u00e7a \u00f6zellikle k\u00fc\u00e7\u00fck \u00f6l\u00e7ekli \u015firketler i\u00e7in sistem taraf\u0131ndan bilinmek kolay olacak.\nBu, rating sisteminin \u00e7arklar\u0131nda heba olan KOB\u0130 varl\u0131klar\u0131n\u0131 daha do\u011fru g\u00f6sterecek.\nAncak buradan yararlanmak i\u00e7in biraz daha var.\nBir ba\u015fka model olarak da banka d\u0131\u015f\u0131 g\u00f6rebilece\u011fimiz \u00e7\u00f6z\u00fcmleri d\u00fc\u015f\u00fcnmek gerekiyor.\nKOB\u0130\u2019nin faturalar\u0131n\u0131 izleyecek bir sistem ve bunlar\u0131 teminata alanlar i\u00e7in k\u0131ymetli evrak d\u00fczenlemesine kadar \u00e7ok\u00e7a a\u015famal\u0131 bir sistem kurmak d\u00fc\u015f\u00fcn\u00fclebilir.\n\u00c7a\u011f\u0131n getirdi\u011fi imkanlarla art\u0131k fatura izlemek, finansal sa\u011fl\u0131\u011f\u0131 tahlil etmek ve ileri d\u00f6n\u00fck tahmin yapmak kolayla\u015f\u0131yor; geli\u015fiyor.\n*Her \u015feyden \u00f6nce KOB\u0130 konusunda mutab\u0131k kalmam\u0131z gerekiyor.\nE\u011fer yeni \u015fartlar ve sosyo-ekonomik durumumuz sebebiyle buray\u0131 ayn\u0131 \u00f6nemde de\u011ferlendiriyorsak bir program \u00e7izmemiz gerekebilir.\nKOB\u0130\u2019yi segmentlere, sekt\u00f6rlere ya da b\u00f6lgelere ay\u0131rabiliriz.\nYoksa KGF, kampanya ya da hedef ile sadece belli bir miktarda paray\u0131 kafadan a\u015fa\u011f\u0131 boca etmi\u015f oluyoruz.\nEvet kredi k\u0131smen ucuzluyor ama belli ki etkinlik sorunu ortadan kalkm\u0131yor.\nBu, bizi KOB\u0130\u2019yi anlayacak ve analiz edip hayatta tutacak bir yap\u0131ya getiriyor.\n\u00d6rne\u011fin TOBB\u2019un alt\u0131ndaki KOB\u0130 A.\u015e.\nBu \u015firket ya da benzerleri ne i\u015f yaparlar?\nDaha etkin bir hale gelemezler mi?\nKamu bankalar\u0131 sermayenin bir b\u00f6l\u00fcm\u00fcn\u00fc m\u00fcmk\u00fcn olan her talebe kredi vererek eritmek yerine giri\u015fim sermayesi yap\u0131s\u0131nda bir sermaye ile daha aktif rol alamazlar m\u0131?\nYukar\u0131da bahsetti\u011fim notlama sistemine g\u00f6re \u00f6nceliklendirilmi\u015f, daha ucuza ve ge\u00e7mi\u015fine g\u00f6re de\u011fil gelece\u011fine g\u00f6re kredilendirilen KOB\u0130 daha etkili olmaz m\u0131?\nBir ba\u015fka \u00e7\u00f6z\u00fcm ise crowdfunding / kitle fonlamas\u0131.\nHer Bakan d\u00f6neminde alevlenen, herkesin bir par\u00e7a malzeme att\u0131\u011f\u0131 ancak bir t\u00fcrl\u00fc pi\u015fmeyen \u00e7orba.\nUnutmayal\u0131m hepi topu 700 milyar TL KOB\u0130 kredisi var.\nBu kanallarla yarat\u0131lacak 70 milyar TL bile bir anda oyunu de\u011fi\u015ftirecek.\nYoksa literat\u00fcr kar\u0131\u015ft\u0131r\u0131p G\u00fcney Kore ve di\u011fer \u00f6rnekleri uyarlama \u00e7abalar\u0131 belli ki yerelde kolay kolay sonu\u00e7 \u00fcretmeyecek.\n*Son olarak yine kamunun atabilece\u011fi ad\u0131mlar aras\u0131nda iki \u00f6nemli konu bulunuyor.\nBu, epeyce \u00e7etrefilli bir i\u015f ve sadece KOB\u0130 de\u011fil t\u00fcm tercihleri g\u00f6zden ge\u00e7irmeyi gerektiriyor.\nSon y\u0131llarda yava\u015flayan ekonomik aktiviteden \u00f6t\u00fcr\u00fc b\u00fct\u00e7e gelirlerinde ve b\u00fct\u00e7e dengesinde sorunlar ya\u015f\u0131yoruz.\nKOB\u0130\u2019nin devreden KDV\u2019lerini bir t\u00fcrl\u00fc alamamas\u0131 da bu sorunlardan biri.\nArt\u0131k Maliye\u2019nin bu devreden KDV\u2019leri i\u015fletmelere d\u00f6nemsel olarak aktaraca\u011f\u0131 bir sisteme ge\u00e7mesi elzem g\u00f6r\u00fcn\u00fcyor.\nDi\u011fer yandan istihdam \u00fczerindeki vergilerin ve vergilerin vergileri k\u0131l\u0131\u011f\u0131ndaki vergileri de hafifletmesi gerekiyor.\nUnutmayal\u0131m, ekonomi nominal 13 b\u00fcy\u00fcd\u00fc\u011f\u00fc y\u0131llarda bile i\u015fsizlik anlaml\u0131 \u015fekilde %10\u2019un alt\u0131na inmedi.\n\u015eimdi neredeyse yar\u0131ya indi\u011fimiz b\u00fcy\u00fcme ortam\u0131nda istihdam yaratmak daha da zor olacak.\nSon olarak te\u015fvik sistemine bir dokunmak gerek.\nDokunmak yeterli olacak \u00e7\u00fcnk\u00fc bin ah\u0131n i\u015fitildi\u011fi bir karanl\u0131k dehliz buras\u0131.\nOrtalama bir firman\u0131n yararlanabilece\u011fi te\u015fvikleri ka\u011f\u0131da yaz\u0131p masaya sererseniz ancak 24 ki\u015filik bir masan\u0131n yeterli olabilece\u011fini s\u00f6ylerim.\nSadece bu te\u015fviklerin hangilerinin kullan\u0131labilece\u011fini anlatan ofisler, i\u015f yerleri var.\nKullanmas\u0131 bile bir dertse kullan\u0131m\u0131 nas\u0131l oluyor?",
    "article_html": "",
    "meta_description": "\u00d6nceki makalede memleket ad\u0131na art\u0131k daha da kritik hale gelen KOB\u0130 i\u00e7in finansman \u00f6nerilerini payla\u015fm\u0131\u015ft\u0131m. Bu \u00f6neriler \u00f6zellikle bankac\u0131l\u0131k sisteminin \u0131slah\u0131na dayan\u0131yordu.\n\n \nBug\u00fcn ise kamu, d\u00fczenleyici ve di\u011fer kesimler i\u00e7in somut \u00f6nerilerimi payla\u015fmak istiyorum.\nYeni d\u00f6nemde KOB\u0130'nin de\u011ferini ve \u00f6nemini \u00e7ok daha fazla anlayaca\u011f\u0131z. Ge\u00e7 olmadan \u00e7\u00f6z\u00fcm\u00fc d\u00fc\u015f\u00fcn\u00fcp tatbik etmeliyiz.\n*\n\u00d6nceki yaz\u0131larda da g\u00f6stermeye \u00e7al\u0131\u015ft\u0131\u011f\u0131m gibi \u00f6zel sekt\u00f6r KOB\u0130 meselesini \u00e7e\u015fitli sebeplerle terk ediyor. \u00d6zel sekt\u00f6r\u00fc bu i\u015fe yeniden i\u015ftahland\u0131rmak gerekiyor. Bunun i\u00e7in BDDK pekala risk a\u011f\u0131rl\u0131kland\u0131rmalar\u0131 kullanabilir. TCMB kar\u015f\u0131l\u0131k d\u00fczenlemelerinde bu alan\u0131...",
    "meta_lang": "tr"
}