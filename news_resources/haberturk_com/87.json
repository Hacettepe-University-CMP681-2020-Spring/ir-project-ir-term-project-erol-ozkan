{
    "article_id": "4146547aabfd381a755cfc8b9a9df3a1.1590265747.3661332",
    "title": "S\u0131cak B\u00f6lge'den panik notlar\u0131-51 (Online e\u011fitimi de beceremediler)",
    "authors": [
        "Yazarin T\u00fcm Yazilarini G\u00f6rmek \u0130\u00e7i\u0307n Tiklayin"
    ],
    "canonical_link": "https://www.haberturk.com/yazarlar/serdar-turgut-2025/2688029-sicak-bolgeden-panik-notlari-51-online-egitimi-de-beceremediler",
    "url": "http://haberturk.com/yazarlar/serdar-turgut-2025/2688029-sicak-bolgeden-panik-notlari-51-online-egitimi-de-beceremediler",
    "top_img": "https://im.haberturk.com/yazarlar/HTGazete/serdar-turgut-2025-600x314.jpg?v=1551027781",
    "meta_img": "https://im.haberturk.com/yazarlar/HTGazete/serdar-turgut-2025-600x314.jpg?v=1551027781",
    "movies": [],
    "text": "\n\nAmerika yeni teknolojilerde belirgin bir global lider konumunda.\n\nD\u00fcnyan\u0131n en g\u00fc\u00e7l\u00fc, en yarat\u0131c\u0131 teknoloji firmalar\u0131 burada.\n\nBu konuda s\u00fcrekli ara\u015ft\u0131rma geli\u015ftirme \u00e7abalar\u0131 var. Ellerinde milyarlarca dolar kaynak bulunuyor.\n\nG\u00fc\u00e7l\u00fc \u015firketlerinde parlak zekal\u0131 gen\u00e7ler de \u00e7al\u0131\u015f\u0131yor.\n\n*\n\n\u0130\u015fte bu nedenlerden dolay\u0131 salg\u0131n nedeniyle global d\u00fczeyde yayg\u0131nla\u015fan online e\u011fitimi de burada tam beceremeyeceklerine ben online e\u011fitime ba\u015flad\u0131klar\u0131 ilk g\u00fcnden beri emindim. Nitekim sonunda hakl\u0131 da \u00e7\u0131kt\u0131m.\n\n\u015eimdi diyeceksiniz ki \"Sen ne diyorsun. \u0130lk \u00f6nce adamlar\u0131n ne kadar g\u00fc\u00e7l\u00fc yarat\u0131c\u0131 ve parlak olduklar\u0131n\u0131 say\u0131yorsun hemen sonra da ba\u015far\u0131s\u0131zl\u0131klar\u0131 beni \u015fa\u015f\u0131rtmad\u0131 diyorsun, bu ne i\u015ftir arkada\u015f?\"\n\nEvet b\u00f6yle diyeceksiniz ama ben de aynen \u00f6yle diyorum.\n\n*\n\nBu dedi\u011fim asl\u0131nda Amerikan ya\u015fam\u0131n\u0131n bir anlamda ac\u0131kl\u0131 \u00f6zetidir.\n\nBu \u00fclke en yarat\u0131c\u0131, en yeni teknolojilerde d\u00fcnya lideri olabilir ama di\u011fer her konuda oldu\u011fu gibi bunda da halk\u0131n hayat\u0131n\u0131 kolayla\u015ft\u0131rmak, g\u00fczelle\u015ftirmek i\u00e7in \u00e7aba katiyen verilmez.\n\n\u00c7\u00fcnk\u00fc buradaki ac\u0131mas\u0131z kapitalist d\u00fczende sistem s\u0131radan insanlar\u0131 hi\u00e7le\u015ftirmek \u00fczere kurulmu\u015ftur. S\u0131radan insanlar\u0131n hayat\u0131n\u0131 rahatlatmak d\u00fc\u015f\u00fcncesine bile bu sistemde nedense ay\u0131p diye bak\u0131l\u0131yor.\n\n\u0130\u015fte bu nedenle nas\u0131l ki salg\u0131n\u0131n ba\u015f\u0131nda hastaneye kald\u0131r\u0131lan a\u011f\u0131r hastalardan tedavi i\u00e7in giri\u015fte 30 bin dolar talep edilebildiyse bu \u00e7\u00fcr\u00fcm\u00fc\u015f sistem online e\u011fitimi de tam ba\u015faramad\u0131. Bu birbirinden ba\u011f\u0131ms\u0131zm\u0131\u015f gibi g\u00f6z\u00fcken iki olay asl\u0131nda ayn\u0131 ac\u0131mas\u0131z sistem zihniyetinin \u00fcr\u00fcn\u00fcd\u00fcr.\n\n*\n\nB\u00fcy\u00fck ihtimalle di\u011fer \u00fclkeler online e\u011fitimde kullan\u0131lan teknolojiyi Amerika\u2019dan \u00f6\u011frenmi\u015flerdir ama buna ra\u011fmen di\u011fer t\u00fcm \u00fclkeler online e\u011fitimi ba\u015far\u0131yla yapt\u0131lar. Ancak teknolojinin \u00fcreticisi olan Amerika\u2019da online e\u011fitimde biraz sonra anlataca\u011f\u0131m a\u011f\u0131r aksakl\u0131klar ya\u015fanabildi.\n\n*\n\nHat\u0131rlay\u0131n bu \u00fclke Ay'a insan indirdi ve Ay'dan yap\u0131lan canl\u0131 yay\u0131nda yapt\u0131klar\u0131n\u0131 d\u00fcnyaya seyrettirdi.\n\nAyr\u0131ca Mars\u2019a ara\u00e7 indirdiler ve toprak numunesi al\u0131p d\u00fcnyaya getirip analizini yapt\u0131lar ve \u015fimdi de Mars\u2019ta koloni kurmak projeleri de var.\n\nB\u00fct\u00fcn bunlar ba\u015far\u0131ld\u0131 ama bunlara g\u00f6re \u00e7ok daha basit olmas\u0131 gereken bir online e\u011fitim i\u015fi bile tam yap\u0131lamad\u0131.\n\n*\n\nBu nas\u0131l olabilir diye sorarsan\u0131z, \u00e7\u00fcnk\u00fc Ay ve Mars i\u015fleri Amerika\u2019n\u0131n devlet olarak g\u00fc\u00e7l\u00fc olmas\u0131na katk\u0131 yapt\u0131\u011f\u0131ndan \u00f6nemseniyor. \u00d6te yandan online e\u011fitim sadece vatanda\u015f\u0131n hayat kalitesini ilgilendirdi\u011finden, bu sistemde insan\u0131n d\u00fc\u015f\u00fcn\u00fclmesi ay\u0131p olarak g\u00f6r\u00fcld\u00fc\u011f\u00fcnden, umursanm\u0131yor.\n\n*\n\nLisede AP dersleri diye bir kavram var. Bunlar lise son s\u0131n\u0131f \u00f6\u011frencileri a\u00e7\u0131s\u0131ndan son derece \u00f6nemli dersler.\n\n\u00c7\u00fcnk\u00fc bunlar \u00fcniversite d\u00fczeyinde ders say\u0131l\u0131yorlar ve \u00fcniversite kredisi de veriyorlar. Dolay\u0131s\u0131yla \u00f6\u011frencinin \u00fcniversite \u00e7al\u0131\u015fma hayat\u0131n\u0131 daha kolayla\u015ft\u0131r\u0131c\u0131 dersler bunlar.\n\n*\n\nOnline dersler s\u00fcrerken sistemde s\u00fcrekli kopmalar, \u00e7\u00f6k\u00fcnt\u00fcler oluyordu. sorun bizim kulland\u0131\u011f\u0131m\u0131z teknolojide de\u011fildi \u00e7\u00fcnk\u00fc b\u00fct\u00fcn \u00e7ocuklar ayn\u0131 sorunu ya\u015f\u0131yorlard\u0131.\n\nNeyse online e\u011fitim d\u00f6nemini b\u00fcy\u00fck m\u00fccadeleler vererek bir \u015fekilde kazas\u0131z belas\u0131z bitirdik ve s\u0131ra s\u0131navlara geldi.\n\nS\u0131nav\u0131n saati dolmak \u00fczereyken \u00f6\u011frenciye cevaplar\u0131n\u0131 online yollamas\u0131 i\u00e7in belirli s\u00fcreler veriyorlar. Cevab\u0131n\u0131 bu s\u00fcrede g\u00f6ndermeyenin ise bu dersi hi\u00e7 almam\u0131\u015f oldu\u011fu var say\u0131lacakm\u0131\u015f.\n\n*\n\nBir\u00e7ok gen\u00e7 insan \u015funlar\u0131 ya\u015fad\u0131 bu s\u0131navda:\n\nTam imtihan bitti ve cevaplar\u0131n yollanma zaman\u0131 geldi\u011finde sistemlerinde yine \u00e7\u00f6k\u00fc\u015fler ya\u015fand\u0131, bazen de sistemler dondu kald\u0131 ve bir\u00e7ok \u00f6\u011frenci s\u0131nav sonu\u00e7lar\u0131n\u0131 bu y\u00fczden g\u00f6nderemedi.\n\n\u00c7\u00fcnk\u00fc kurduklar\u0131 online e\u011fitim sisteminin teknolojik altyap\u0131s\u0131 zay\u0131f, \u00fczerine binen y\u00fck\u00fc kald\u0131ram\u0131yor.\n\nEllerinde bunu g\u00fc\u00e7lendirecek imkan kesin bulunmas\u0131na ra\u011fmen bunu katiyen kullanm\u0131yorlar.\n\nBu olanlar\u0131n ya\u015fanabilece\u011fini \u00f6nceden d\u00fc\u015f\u00fcn\u00fcp tedbir alabilirlerdi tabii ki ama hay\u0131r bu Amerika\u2019da katiyen yap\u0131lmaz nedense. Hi\u00e7 bir konuda bu t\u00fcr tedbirler al\u0131nm\u0131yor ve bir\u00e7ok gen\u00e7 insan i\u00e7in hayati \u00f6nemde olan bir s\u0131navda da asl\u0131nda basit\u00e7e \u00f6nlenebilir olan bir teknik hatan\u0131n olmas\u0131na g\u00f6n\u00fcl rahatl\u0131\u011f\u0131yla izin veriliyor.\n\n\n\n*\n\nDahas\u0131 da var. Telafi s\u0131nav hakk\u0131 vermek i\u00e7in \u00f6\u011frencilere neden cevab\u0131n\u0131 yollamad\u0131n sorusunu soruyorlar ama bir \u015fart da koymu\u015flar. Cevab\u0131n \"Teknik aksakl\u0131klar oldu ondan yollayamad\u0131m\" olmas\u0131 durumunda bunu cevap olarak kabul etmeyeceklerini de s\u00f6yl\u00fcyorlar. Sistem \u00e7\u00f6kt\u00fc diye ya\u015fananlar\u0131 anlatana telafi imtihan hakk\u0131 da vermeyeceklermi\u015f.\n\nYani d\u00fczen \u00f6\u011frencilerini d\u00fc\u015f\u00fcn\u00fcp g\u00fc\u00e7l\u00fc teknik altyap\u0131y\u0131 kurmuyor ve sonra da bu ihmalinin y\u00fcz\u00fcne vurulmas\u0131n\u0131 da istemiyor, ba\u015far\u0131s\u0131zl\u0131klar\u0131n\u0131n suratlar\u0131na vurulmas\u0131ndan ve sorumluluk almaktan yine ka\u00e7\u0131n\u0131yor.\n\n*\n\nBize filmlerde, romanlarda, televizyon dizilerinde anlat\u0131lan bir Amerika var, bir de sadece g\u00fcndelik hayat i\u00e7inde ya\u015fan\u0131lanlar\u0131 g\u00f6rd\u00fckten sonra anlayabilece\u011finiz bir ger\u00e7ek Amerika var.\n\nGer\u00e7ek Amerika pop\u00fcler k\u00fclt\u00fcrde anlat\u0131ld\u0131\u011f\u0131 gibi hi\u00e7 de\u011fil, ger\u00e7ek Amerika\u2019da sorunlar hayli fazla ve derinlikli \u00e7\u00f6z\u00fcm i\u00e7in d\u00fc\u015f\u00fcnce \u00fcretmeye \u00e7al\u0131\u015fan da yok ortada.",
    "keywords": [
        "sonra",
        "s\u0131cak",
        "bu",
        "var",
        "online",
        "b\u00f6lgeden",
        "notlar\u013151",
        "beceremediler",
        "i\u00e7in",
        "ve",
        "bir",
        "sistem",
        "e\u011fitimi",
        "panik",
        "da",
        "ama"
    ],
    "meta_keywords": [
        ""
    ],
    "publish_date": {
        "$date": 1590189471000
    },
    "summary": "Amerika yeni teknolojilerde belirgin bir global lider konumunda.\nD\u00fcnyan\u0131n en g\u00fc\u00e7l\u00fc, en yarat\u0131c\u0131 teknoloji firmalar\u0131 burada.\nBu konuda s\u00fcrekli ara\u015ft\u0131rma geli\u015ftirme \u00e7abalar\u0131 var.\nEllerinde milyarlarca dolar kaynak bulunuyor.\nG\u00fc\u00e7l\u00fc \u015firketlerinde parlak zekal\u0131 gen\u00e7ler de \u00e7al\u0131\u015f\u0131yor.\n*\u0130\u015fte bu nedenlerden dolay\u0131 salg\u0131n nedeniyle global d\u00fczeyde yayg\u0131nla\u015fan online e\u011fitimi de burada tam beceremeyeceklerine ben online e\u011fitime ba\u015flad\u0131klar\u0131 ilk g\u00fcnden beri emindim.\nNitekim sonunda hakl\u0131 da \u00e7\u0131kt\u0131m.\n\u015eimdi diyeceksiniz ki \"Sen ne diyorsun.\n\u0130lk \u00f6nce adamlar\u0131n ne kadar g\u00fc\u00e7l\u00fc yarat\u0131c\u0131 ve parlak olduklar\u0131n\u0131 say\u0131yorsun hemen sonra da ba\u015far\u0131s\u0131zl\u0131klar\u0131 beni \u015fa\u015f\u0131rtmad\u0131 diyorsun, bu ne i\u015ftir arkada\u015f?\"\nEvet b\u00f6yle diyeceksiniz ama ben de aynen \u00f6yle diyorum.\n*Bu dedi\u011fim asl\u0131nda Amerikan ya\u015fam\u0131n\u0131n bir anlamda ac\u0131kl\u0131 \u00f6zetidir.\nBu \u00fclke en yarat\u0131c\u0131, en yeni teknolojilerde d\u00fcnya lideri olabilir ama di\u011fer her konuda oldu\u011fu gibi bunda da halk\u0131n hayat\u0131n\u0131 kolayla\u015ft\u0131rmak, g\u00fczelle\u015ftirmek i\u00e7in \u00e7aba katiyen verilmez.\n\u00c7\u00fcnk\u00fc buradaki ac\u0131mas\u0131z kapitalist d\u00fczende sistem s\u0131radan insanlar\u0131 hi\u00e7le\u015ftirmek \u00fczere kurulmu\u015ftur.\nS\u0131radan insanlar\u0131n hayat\u0131n\u0131 rahatlatmak d\u00fc\u015f\u00fcncesine bile bu sistemde nedense ay\u0131p diye bak\u0131l\u0131yor.\n\u0130\u015fte bu nedenle nas\u0131l ki salg\u0131n\u0131n ba\u015f\u0131nda hastaneye kald\u0131r\u0131lan a\u011f\u0131r hastalardan tedavi i\u00e7in giri\u015fte 30 bin dolar talep edilebildiyse bu \u00e7\u00fcr\u00fcm\u00fc\u015f sistem online e\u011fitimi de tam ba\u015faramad\u0131.\nBu birbirinden ba\u011f\u0131ms\u0131zm\u0131\u015f gibi g\u00f6z\u00fcken iki olay asl\u0131nda ayn\u0131 ac\u0131mas\u0131z sistem zihniyetinin \u00fcr\u00fcn\u00fcd\u00fcr.\n*B\u00fcy\u00fck ihtimalle di\u011fer \u00fclkeler online e\u011fitimde kullan\u0131lan teknolojiyi Amerika\u2019dan \u00f6\u011frenmi\u015flerdir ama buna ra\u011fmen di\u011fer t\u00fcm \u00fclkeler online e\u011fitimi ba\u015far\u0131yla yapt\u0131lar.\nAncak teknolojinin \u00fcreticisi olan Amerika\u2019da online e\u011fitimde biraz sonra anlataca\u011f\u0131m a\u011f\u0131r aksakl\u0131klar ya\u015fanabildi.\n*Hat\u0131rlay\u0131n bu \u00fclke Ay'a insan indirdi ve Ay'dan yap\u0131lan canl\u0131 yay\u0131nda yapt\u0131klar\u0131n\u0131 d\u00fcnyaya seyrettirdi.\nAyr\u0131ca Mars\u2019a ara\u00e7 indirdiler ve toprak numunesi al\u0131p d\u00fcnyaya getirip analizini yapt\u0131lar ve \u015fimdi de Mars\u2019ta koloni kurmak projeleri de var.\nB\u00fct\u00fcn bunlar ba\u015far\u0131ld\u0131 ama bunlara g\u00f6re \u00e7ok daha basit olmas\u0131 gereken bir online e\u011fitim i\u015fi bile tam yap\u0131lamad\u0131.\n*Bu nas\u0131l olabilir diye sorarsan\u0131z, \u00e7\u00fcnk\u00fc Ay ve Mars i\u015fleri Amerika\u2019n\u0131n devlet olarak g\u00fc\u00e7l\u00fc olmas\u0131na katk\u0131 yapt\u0131\u011f\u0131ndan \u00f6nemseniyor.\n\u00d6te yandan online e\u011fitim sadece vatanda\u015f\u0131n hayat kalitesini ilgilendirdi\u011finden, bu sistemde insan\u0131n d\u00fc\u015f\u00fcn\u00fclmesi ay\u0131p olarak g\u00f6r\u00fcld\u00fc\u011f\u00fcnden, umursanm\u0131yor.\n*Lisede AP dersleri diye bir kavram var.\nBunlar lise son s\u0131n\u0131f \u00f6\u011frencileri a\u00e7\u0131s\u0131ndan son derece \u00f6nemli dersler.\n\u00c7\u00fcnk\u00fc bunlar \u00fcniversite d\u00fczeyinde ders say\u0131l\u0131yorlar ve \u00fcniversite kredisi de veriyorlar.\nDolay\u0131s\u0131yla \u00f6\u011frencinin \u00fcniversite \u00e7al\u0131\u015fma hayat\u0131n\u0131 daha kolayla\u015ft\u0131r\u0131c\u0131 dersler bunlar.\n*Online dersler s\u00fcrerken sistemde s\u00fcrekli kopmalar, \u00e7\u00f6k\u00fcnt\u00fcler oluyordu.\nsorun bizim kulland\u0131\u011f\u0131m\u0131z teknolojide de\u011fildi \u00e7\u00fcnk\u00fc b\u00fct\u00fcn \u00e7ocuklar ayn\u0131 sorunu ya\u015f\u0131yorlard\u0131.\nNeyse online e\u011fitim d\u00f6nemini b\u00fcy\u00fck m\u00fccadeleler vererek bir \u015fekilde kazas\u0131z belas\u0131z bitirdik ve s\u0131ra s\u0131navlara geldi.\nS\u0131nav\u0131n saati dolmak \u00fczereyken \u00f6\u011frenciye cevaplar\u0131n\u0131 online yollamas\u0131 i\u00e7in belirli s\u00fcreler veriyorlar.\nCevab\u0131n\u0131 bu s\u00fcrede g\u00f6ndermeyenin ise bu dersi hi\u00e7 almam\u0131\u015f oldu\u011fu var say\u0131lacakm\u0131\u015f.\n*Bir\u00e7ok gen\u00e7 insan \u015funlar\u0131 ya\u015fad\u0131 bu s\u0131navda:Tam imtihan bitti ve cevaplar\u0131n yollanma zaman\u0131 geldi\u011finde sistemlerinde yine \u00e7\u00f6k\u00fc\u015fler ya\u015fand\u0131, bazen de sistemler dondu kald\u0131 ve bir\u00e7ok \u00f6\u011frenci s\u0131nav sonu\u00e7lar\u0131n\u0131 bu y\u00fczden g\u00f6nderemedi.\n\u00c7\u00fcnk\u00fc kurduklar\u0131 online e\u011fitim sisteminin teknolojik altyap\u0131s\u0131 zay\u0131f, \u00fczerine binen y\u00fck\u00fc kald\u0131ram\u0131yor.\nEllerinde bunu g\u00fc\u00e7lendirecek imkan kesin bulunmas\u0131na ra\u011fmen bunu katiyen kullanm\u0131yorlar.\nBu olanlar\u0131n ya\u015fanabilece\u011fini \u00f6nceden d\u00fc\u015f\u00fcn\u00fcp tedbir alabilirlerdi tabii ki ama hay\u0131r bu Amerika\u2019da katiyen yap\u0131lmaz nedense.\nHi\u00e7 bir konuda bu t\u00fcr tedbirler al\u0131nm\u0131yor ve bir\u00e7ok gen\u00e7 insan i\u00e7in hayati \u00f6nemde olan bir s\u0131navda da asl\u0131nda basit\u00e7e \u00f6nlenebilir olan bir teknik hatan\u0131n olmas\u0131na g\u00f6n\u00fcl rahatl\u0131\u011f\u0131yla izin veriliyor.\n*Dahas\u0131 da var.\nTelafi s\u0131nav hakk\u0131 vermek i\u00e7in \u00f6\u011frencilere neden cevab\u0131n\u0131 yollamad\u0131n sorusunu soruyorlar ama bir \u015fart da koymu\u015flar.\nCevab\u0131n \"Teknik aksakl\u0131klar oldu ondan yollayamad\u0131m\" olmas\u0131 durumunda bunu cevap olarak kabul etmeyeceklerini de s\u00f6yl\u00fcyorlar.\nSistem \u00e7\u00f6kt\u00fc diye ya\u015fananlar\u0131 anlatana telafi imtihan hakk\u0131 da vermeyeceklermi\u015f.\nYani d\u00fczen \u00f6\u011frencilerini d\u00fc\u015f\u00fcn\u00fcp g\u00fc\u00e7l\u00fc teknik altyap\u0131y\u0131 kurmuyor ve sonra da bu ihmalinin y\u00fcz\u00fcne vurulmas\u0131n\u0131 da istemiyor, ba\u015far\u0131s\u0131zl\u0131klar\u0131n\u0131n suratlar\u0131na vurulmas\u0131ndan ve sorumluluk almaktan yine ka\u00e7\u0131n\u0131yor.\n*Bize filmlerde, romanlarda, televizyon dizilerinde anlat\u0131lan bir Amerika var, bir de sadece g\u00fcndelik hayat i\u00e7inde ya\u015fan\u0131lanlar\u0131 g\u00f6rd\u00fckten sonra anlayabilece\u011finiz bir ger\u00e7ek Amerika var.\nGer\u00e7ek Amerika pop\u00fcler k\u00fclt\u00fcrde anlat\u0131ld\u0131\u011f\u0131 gibi hi\u00e7 de\u011fil, ger\u00e7ek Amerika\u2019da sorunlar hayli fazla ve derinlikli \u00e7\u00f6z\u00fcm i\u00e7in d\u00fc\u015f\u00fcnce \u00fcretmeye \u00e7al\u0131\u015fan da yok ortada.",
    "article_html": "",
    "meta_description": "Amerika yeni teknolojilerde belirgin bir global lider konumunda.D\u00fcnyan\u0131n en g\u00fc\u00e7l\u00fc, en yarat\u0131c\u0131 teknoloji firmalar\u0131 burada.Bu konuda s\u00fcrekli ara\u015ft\u0131rma geli\u015ftirme \u00e7abalar\u0131 var. Ellerinde milyarlarca dolar kaynak bulunuyor.G\u00fc\u00e7l\u00fc \u015firketlerinde parlak zekal\u0131 gen\u00e7ler de \u00e7al\u0131\u015f\u0131yor.\n*\n\u0130\u015fte bu nedenlerden dolay\u0131 salg\u0131n nedeniyle global d\u00fczeyde yayg\u0131nla\u015fan online e\u011fitimi de burada tam beceremeyeceklerine ben online e\u011fitime ba\u015flad\u0131klar\u0131 ilk g\u00fcnden beri emindim. Nitekim sonunda hakl\u0131 da \u00e7\u0131kt\u0131m.\u015eimdi diyeceksiniz ki \"Sen ne diyorsun. \u0130lk \u00f6nce adamlar\u0131n ne kadar g\u00fc\u00e7l\u00fc yarat\u0131c\u0131 ve parlak olduklar\u0131n\u0131 say\u0131yorsun hemen sonra da ba\u015far\u0131s\u0131zl\u0131klar\u0131 beni...",
    "meta_lang": "tr"
}