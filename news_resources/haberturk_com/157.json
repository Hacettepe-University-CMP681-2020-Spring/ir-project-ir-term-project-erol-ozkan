{
    "article_id": "cb878b2a0d61a3aa39cc3dbdae28eeff.1590265819.9682252",
    "title": "Hatay'\u0131n y\u00f6resel tatl\u0131s\u0131...",
    "authors": [
        "Isvalid",
        "Yazarlar",
        "Data",
        "Name",
        "Mail",
        "Title",
        "Di\u0307\u011fer Yazarlar"
    ],
    "canonical_link": "https://www.haberturk.com/hatay-in-yoresel-tatlisi-sadece-ramazan-bayrami-nda-tuketiliyor-2689162",
    "url": "http://haberturk.com/hatay-in-yoresel-tatlisi-sadece-ramazan-bayrami-nda-tuketiliyor-2689162",
    "top_img": "https://im.haberturk.com/2020/05/23/ver1590223502/2689162_1200x627.jpg",
    "meta_img": "https://im.haberturk.com/2020/05/23/ver1590223502/2689162_1200x627.jpg",
    "movies": [],
    "text": "AA\n\nGastronomi kenti Hatay'\u0131n Yaylada\u011f\u0131 il\u00e7esinde ramazan bayramlar\u0131n\u0131n vazge\u00e7ilmez y\u00f6resel tatl\u0131s\u0131 a\u00e7ma kahke, evlerde kad\u0131nlar taraf\u0131ndan haz\u0131rlan\u0131yor.\n\nAA'n\u0131n haberine g\u00f6re normalde akraba ve kom\u015fular\u0131yla bir araya gelen kad\u0131nlar, imece usul\u00fc haz\u0131rlad\u0131klar\u0131 tatl\u0131y\u0131 bu y\u0131l yeni tip koronavir\u00fcs (Kovid-19) tedbirleri nedeniyle evlerinde yaln\u0131z yap\u0131yor.\n\nOklavayla a\u00e7\u0131lan hamurun i\u00e7erisine \u015feker ve ceviz konularak haz\u0131rlanan, genellikle ta\u015f f\u0131r\u0131nlarda pi\u015firilen tatl\u0131 i\u00e7in kad\u0131nlar b\u00fcy\u00fck emek harc\u0131yor.\n\nRamazan\u0131n son g\u00fcnlerinde haz\u0131r hale getirilen a\u00e7ma kahke, bayramda t\u00fcketiliyor.\n\nBAYRAMA \u00d6ZEL TATLI\n\nEvinde a\u00e7ma kahke yapan kad\u0131nlardan 55 ya\u015f\u0131ndaki H\u00fclya A\u011fr\u0131, tatl\u0131y\u0131 gen\u00e7li\u011finde annesinden g\u00f6r\u00fcp \u00f6\u011frendi\u011fini s\u00f6yledi.\n\nY\u00f6resel lezzetlerini, \u00e7ocuklar\u0131na da \u00f6\u011fretti\u011fini anlatan A\u011fr\u0131, \"Bu tatl\u0131y\u0131 ramazan bayram\u0131na \u00f6zel olarak \u00fcretiyoruz\" dedi.\n\nA\u011fr\u0131, tatl\u0131n\u0131n yap\u0131m\u0131na ili\u015fkin bilgi de vererek, \u015f\u00f6yle konu\u015ftu:\n\n\"\u00d6nce hamuru yo\u011furup bir saat kadar bekletiyoruz. Belirli b\u00fcy\u00fckl\u00fckteki hamur yumaklar\u0131n\u0131 oklava ile yufka haline getirip, i\u00e7ine \u015feker ve cevizden haz\u0131rlanan kar\u0131\u015f\u0131m\u0131 koyduktan sonra \u00fczeri k\u0131zar\u0131ncaya kadar f\u0131r\u0131nda pi\u015firip so\u011fumaya al\u0131yoruz. Annem bu tatl\u0131dan yapar misafirlere ikram ederdi. Bu tatl\u0131 sadece ramazan\u0131n son haftas\u0131nda bayrama \u00f6zel haz\u0131rlan\u0131r. Eskiden yokluk vard\u0131. \u015eimdi her \u015fey bol ama olsun bunun ayr\u0131 bir yeri var bizde. Bir evde bu tatl\u0131 yapmaya ba\u015flanm\u0131\u015fsa bayram geldi demektir. Bu gelene\u011fi gelecek nesillere aktarmak i\u00e7in \u00e7ocuklar\u0131ma da \u00f6\u011frettim.\"\n\nKARGOYLA G\u00d6NDER\u0130LECEK\n\nSafiye Bilge de a\u00e7ma kahkenin y\u00f6resel bir \u00fcr\u00fcn oldu\u011funu anlatt\u0131.\n\nHer Ramazan Bayram\u0131 \u00f6ncesinde bu tatl\u0131y\u0131 yapt\u0131klar\u0131n\u0131 ifade eden Bilge, bayramda da t\u00fckettiklerini dile getirdi.\n\nA\u00e7ma kahkenin, normalde akraba ve misafirlere ikram edildi\u011fini aktaran Bilge, \"Bu y\u0131l salg\u0131n nedeniyle misafirlerimiz Hatay'a gelemeyecek. Bizler de akrabalar\u0131m\u0131za a\u00e7ma kahkeyi kargoyla g\u00f6nderece\u011fiz\" ifadesini kulland\u0131.",
    "keywords": [
        "tatl\u0131",
        "y\u00f6resel",
        "bu",
        "kad\u0131nlar",
        "tatl\u0131s\u0131",
        "a\u00e7ma",
        "kahke",
        "ve",
        "bir",
        "tatl\u0131y\u0131",
        "ramazan",
        "hatay\u0131n",
        "\u00f6zel"
    ],
    "meta_keywords": [
        ""
    ],
    "publish_date": {
        "$date": 1590223502000
    },
    "summary": "AAGastronomi kenti Hatay'\u0131n Yaylada\u011f\u0131 il\u00e7esinde ramazan bayramlar\u0131n\u0131n vazge\u00e7ilmez y\u00f6resel tatl\u0131s\u0131 a\u00e7ma kahke, evlerde kad\u0131nlar taraf\u0131ndan haz\u0131rlan\u0131yor.\nAA'n\u0131n haberine g\u00f6re normalde akraba ve kom\u015fular\u0131yla bir araya gelen kad\u0131nlar, imece usul\u00fc haz\u0131rlad\u0131klar\u0131 tatl\u0131y\u0131 bu y\u0131l yeni tip koronavir\u00fcs (Kovid-19) tedbirleri nedeniyle evlerinde yaln\u0131z yap\u0131yor.\nOklavayla a\u00e7\u0131lan hamurun i\u00e7erisine \u015feker ve ceviz konularak haz\u0131rlanan, genellikle ta\u015f f\u0131r\u0131nlarda pi\u015firilen tatl\u0131 i\u00e7in kad\u0131nlar b\u00fcy\u00fck emek harc\u0131yor.\nRamazan\u0131n son g\u00fcnlerinde haz\u0131r hale getirilen a\u00e7ma kahke, bayramda t\u00fcketiliyor.\nBAYRAMA \u00d6ZEL TATLIEvinde a\u00e7ma kahke yapan kad\u0131nlardan 55 ya\u015f\u0131ndaki H\u00fclya A\u011fr\u0131, tatl\u0131y\u0131 gen\u00e7li\u011finde annesinden g\u00f6r\u00fcp \u00f6\u011frendi\u011fini s\u00f6yledi.\nY\u00f6resel lezzetlerini, \u00e7ocuklar\u0131na da \u00f6\u011fretti\u011fini anlatan A\u011fr\u0131, \"Bu tatl\u0131y\u0131 ramazan bayram\u0131na \u00f6zel olarak \u00fcretiyoruz\" dedi.\nA\u011fr\u0131, tatl\u0131n\u0131n yap\u0131m\u0131na ili\u015fkin bilgi de vererek, \u015f\u00f6yle konu\u015ftu:\"\u00d6nce hamuru yo\u011furup bir saat kadar bekletiyoruz.\nBelirli b\u00fcy\u00fckl\u00fckteki hamur yumaklar\u0131n\u0131 oklava ile yufka haline getirip, i\u00e7ine \u015feker ve cevizden haz\u0131rlanan kar\u0131\u015f\u0131m\u0131 koyduktan sonra \u00fczeri k\u0131zar\u0131ncaya kadar f\u0131r\u0131nda pi\u015firip so\u011fumaya al\u0131yoruz.\nAnnem bu tatl\u0131dan yapar misafirlere ikram ederdi.\nBu tatl\u0131 sadece ramazan\u0131n son haftas\u0131nda bayrama \u00f6zel haz\u0131rlan\u0131r.\nEskiden yokluk vard\u0131.\n\u015eimdi her \u015fey bol ama olsun bunun ayr\u0131 bir yeri var bizde.\nBir evde bu tatl\u0131 yapmaya ba\u015flanm\u0131\u015fsa bayram geldi demektir.\nBu gelene\u011fi gelecek nesillere aktarmak i\u00e7in \u00e7ocuklar\u0131ma da \u00f6\u011frettim.\"\nKARGOYLA G\u00d6NDER\u0130LECEKSafiye Bilge de a\u00e7ma kahkenin y\u00f6resel bir \u00fcr\u00fcn oldu\u011funu anlatt\u0131.\nHer Ramazan Bayram\u0131 \u00f6ncesinde bu tatl\u0131y\u0131 yapt\u0131klar\u0131n\u0131 ifade eden Bilge, bayramda da t\u00fckettiklerini dile getirdi.\nA\u00e7ma kahkenin, normalde akraba ve misafirlere ikram edildi\u011fini aktaran Bilge, \"Bu y\u0131l salg\u0131n nedeniyle misafirlerimiz Hatay'a gelemeyecek.\nBizler de akrabalar\u0131m\u0131za a\u00e7ma kahkeyi kargoyla g\u00f6nderece\u011fiz\" ifadesini kulland\u0131.",
    "article_html": "",
    "meta_description": "Hatay'da, sadece Ramazan Bayram\u0131'nda t\u00fcketilen, i\u00e7erisinde \u015feker, hamur ve ceviz yer alan y\u00f6resel tatl\u0131 a\u00e7ma kahke, kad\u0131nlar\u0131n ellerinde lezzet buluyor",
    "meta_lang": "tr"
}