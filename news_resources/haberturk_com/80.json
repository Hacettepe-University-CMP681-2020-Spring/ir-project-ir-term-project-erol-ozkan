{
    "article_id": "67fef6ed7a8378a2632167dc11d886e0.1590265740.4799495",
    "title": "M\u00fcjde! Diagne'ye talip var!",
    "authors": [
        "Isvalid",
        "Yazarlar",
        "Data",
        "Name",
        "Mail",
        "Title",
        "Di\u0307\u011fer Yazarlar"
    ],
    "canonical_link": "https://www.haberturk.com/mujde-diagne-ye-talip-var-2689100-spor",
    "url": "http://haberturk.com/mujde-diagne-ye-talip-var-2689100-spor",
    "top_img": "https://im.haberturk.com/2020/05/23/ver1590223383/2689100_1200x627.jpg",
    "meta_img": "https://im.haberturk.com/2020/05/23/ver1590223383/2689100_1200x627.jpg",
    "movies": [],
    "text": "Galatasaray'\u0131n \u00e7ok ciddi bir bonservis bedeli \u00f6deyerek kadrosuna katt\u0131\u011f\u0131 Mbaye Diagne, 6 ayl\u0131k performans\u0131n\u0131n ard\u0131ndan g\u00f6sterdi\u011fi sorumsuz davran\u0131\u015flar sebebiyle bu sezonun ba\u015f\u0131nda tak\u0131mda d\u00fc\u015f\u00fcn\u00fclmedi\u011fi i\u00e7in Bel\u00e7ika'n\u0131n Club Brugge tak\u0131m\u0131na kiralanm\u0131\u015ft\u0131. Diagne burada da rahat durmad\u0131. Teknik direkt\u00f6r\u00fc Philippe Clement ile sorunlar ya\u015fayan ve kadro d\u0131\u015f\u0131 kalan Mbaye Diagne do\u011fal olarak yeni sezonda Galatasaray'a d\u00f6necek.\n\nFakat Diagne i\u00e7in \u00f6ncelik sat\u0131lmas\u0131 y\u00f6n\u00fcnde. Fatih Terim'in \u00f6ncelik planlar\u0131 aras\u0131nda yer almayan Diagne'nin transfer edilirken \u00f6denen y\u00fcksek bedel ise sat\u0131lmas\u0131n\u0131 da zorla\u015ft\u0131r\u0131yor. Fakat bu konuda \u0130ngiltere'den s\u00fcrpriz bir haber geldi. Teknik direkt\u00f6rl\u00fc\u011f\u00fcn\u00fc pop\u00fcler bir isim olan Marcelo Bielsa'n\u0131n yapt\u0131\u011f\u0131 ve \u015fu anda Championship'te 9 ma\u00e7 kala lider konumda olan Leeds United, Diagne i\u00e7in Galatasaray'\u0131n kap\u0131s\u0131n\u0131 \u00e7almaya haz\u0131rlan\u0131yor.\n\nPremier Lig'e y\u00fckselme konusunda b\u00fcy\u00fck bir avantaja sahip olan Leeds United yeni sezon planlamalar\u0131 do\u011frultusunda tak\u0131ma forvet takviyesi yapmay\u0131 planlarken, bu konuda Diagne'yi adaylar aras\u0131na alm\u0131\u015f durumda. Oyuncuyu Galatasaray'\u0131n d\u00fc\u015f\u00fcnm\u00fcyor olu\u015fu Leeds United i\u00e7in i\u015fleri kolayla\u015ft\u0131r\u0131rken \u00f6n\u00fcm\u00fczdeki g\u00fcnlerde \u0130ngiliz kul\u00fcb\u00fcn\u00fcn Diagne ile ilgili daha somut ad\u0131mlar atmas\u0131 bekleniyor.",
    "keywords": [
        "olan",
        "diagne",
        "bu",
        "talip",
        "var",
        "leeds",
        "yeni",
        "i\u00e7in",
        "galatasaray\u0131n",
        "bir",
        "m\u00fcjde",
        "diagneye",
        "\u00f6ncelik",
        "united"
    ],
    "meta_keywords": [
        ""
    ],
    "publish_date": {
        "$date": 1590223383000
    },
    "summary": "Galatasaray'\u0131n \u00e7ok ciddi bir bonservis bedeli \u00f6deyerek kadrosuna katt\u0131\u011f\u0131 Mbaye Diagne, 6 ayl\u0131k performans\u0131n\u0131n ard\u0131ndan g\u00f6sterdi\u011fi sorumsuz davran\u0131\u015flar sebebiyle bu sezonun ba\u015f\u0131nda tak\u0131mda d\u00fc\u015f\u00fcn\u00fclmedi\u011fi i\u00e7in Bel\u00e7ika'n\u0131n Club Brugge tak\u0131m\u0131na kiralanm\u0131\u015ft\u0131.\nDiagne burada da rahat durmad\u0131.\nTeknik direkt\u00f6r\u00fc Philippe Clement ile sorunlar ya\u015fayan ve kadro d\u0131\u015f\u0131 kalan Mbaye Diagne do\u011fal olarak yeni sezonda Galatasaray'a d\u00f6necek.\nFakat Diagne i\u00e7in \u00f6ncelik sat\u0131lmas\u0131 y\u00f6n\u00fcnde.\nFatih Terim'in \u00f6ncelik planlar\u0131 aras\u0131nda yer almayan Diagne'nin transfer edilirken \u00f6denen y\u00fcksek bedel ise sat\u0131lmas\u0131n\u0131 da zorla\u015ft\u0131r\u0131yor.\nFakat bu konuda \u0130ngiltere'den s\u00fcrpriz bir haber geldi.\nTeknik direkt\u00f6rl\u00fc\u011f\u00fcn\u00fc pop\u00fcler bir isim olan Marcelo Bielsa'n\u0131n yapt\u0131\u011f\u0131 ve \u015fu anda Championship'te 9 ma\u00e7 kala lider konumda olan Leeds United, Diagne i\u00e7in Galatasaray'\u0131n kap\u0131s\u0131n\u0131 \u00e7almaya haz\u0131rlan\u0131yor.\nPremier Lig'e y\u00fckselme konusunda b\u00fcy\u00fck bir avantaja sahip olan Leeds United yeni sezon planlamalar\u0131 do\u011frultusunda tak\u0131ma forvet takviyesi yapmay\u0131 planlarken, bu konuda Diagne'yi adaylar aras\u0131na alm\u0131\u015f durumda.\nOyuncuyu Galatasaray'\u0131n d\u00fc\u015f\u00fcnm\u00fcyor olu\u015fu Leeds United i\u00e7in i\u015fleri kolayla\u015ft\u0131r\u0131rken \u00f6n\u00fcm\u00fczdeki g\u00fcnlerde \u0130ngiliz kul\u00fcb\u00fcn\u00fcn Diagne ile ilgili daha somut ad\u0131mlar atmas\u0131 bekleniyor.",
    "article_html": "",
    "meta_description": "Sezon ba\u015f\u0131nda Bel\u00e7ika'n\u0131n Club Brugge tak\u0131m\u0131na kiralanan fakat orada da teknik direkt\u00f6r Philippe Clement ile sorunlar ya\u015fayarak kadro d\u0131\u015f\u0131 kalan Mbaye Diagne i\u00e7in \u0130ngiltere'den s\u00fcrpriz bir haber geldi. Teknik direkt\u00f6rl\u00fc\u011f\u00fcn\u00fc Marcelo Bielsa'n\u0131n yapt\u0131\u011f\u0131 Leeds United golc\u00fc oyuncu i\u00e7in Galatasaray'\u0131n kap\u0131s\u0131n\u0131 \u00e7almaya haz\u0131rlan\u0131yor",
    "meta_lang": "tr"
}