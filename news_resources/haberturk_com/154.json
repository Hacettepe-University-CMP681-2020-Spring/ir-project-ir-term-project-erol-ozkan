{
    "article_id": "95a1cd9b5fbb29858a370e6acc6cee40.1590265815.8830435",
    "title": "Charlize Theron severlere k\u00f6t\u00fc haber",
    "authors": [],
    "canonical_link": "https://www.haberturk.com/charlize-theron-severlere-kotu-haber-2685337",
    "url": "http://haberturk.com/charlize-theron-severlere-kotu-haber-2685337",
    "top_img": "https://im.haberturk.com/2020/05/20/ver1589929601/2685337_1200x627.jpg",
    "meta_img": "https://im.haberturk.com/2020/05/20/ver1589929601/2685337_1200x627.jpg",
    "movies": [],
    "text": "2015 yap\u0131m\u0131 'Mad Max: Fury Road' bir aksiyon klasi\u011fine d\u00f6n\u00fc\u015ft\u00fc\u011f\u00fcnden beri sinemaseverler taraf\u0131ndan en talep g\u00f6ren fikir, 'Fury Road'da Charlize Theron'\u0131n hayat verdi\u011fi 'Furiosa' karakterinin ge\u00e7mi\u015fine odaklanan bir film. Mad Max serisine imza atan usta sinemac\u0131 George Miller da y\u0131llar i\u00e7erisinde bu fikre ger\u00e7e\u011fe d\u00f6n\u00fc\u015fece\u011fine dair a\u00e7\u0131klamalarda bulunsa da bu konuda bir t\u00fcrl\u00fc somut ad\u0131mlar at\u0131lamam\u0131\u015ft\u0131. New York Times'\u0131n 'Mad Max: Fury Road' ile ilgili s\u00f6zl\u00fc tarih dosyas\u0131 i\u00e7in konu\u015ftu\u011fu George Miller, bir kez daha 'Furiosa' filmiyle ilgili beyanda bulundu. Fakat bu kez m\u00fcjdeli havadis, yan\u0131nda k\u00f6t\u00fc bir haberi de getirdi.\n\nIdris Elba ve Tilda Swinton'\u0131n ba\u015frol\u00fcnde yer alaca\u011f\u0131, salg\u0131n sebebiyle \u00e7ekimlerine ba\u015flanamayan 'Three Thousand Years of Longing'i tamamlad\u0131ktan sonra 'Fury Road'un da senaristlerinden Nick Lathouris ile birlikte kaleme ald\u0131klar\u0131 Furiosa'n\u0131n orijin hik\u00e2yesini \u00e7ekmek istedi\u011fini belirten Miller, karakterin yirmili ya\u015flar\u0131n\u0131 anlatacaklar\u0131ndan dolay\u0131 'Furiosa'y\u0131 Charlize Theron'\u0131n canland\u0131ramayaca\u011f\u0131n\u0131 belirtti. Her ne kadar 'The Irishman'de \u00fcst\u00fcn bir \u00e7abayla belli sonu\u00e7lar al\u0131nsa da g\u00f6rsel efektle gen\u00e7le\u015ftirme teknolojisinin hen\u00fcz \u00e7\u00f6z\u00fclememi\u015f bir diyar oldu\u011funu s\u00f6yleyen George Miller, rol\u00fc devralmas\u0131 i\u00e7in yirmili ya\u015flar\u0131nda bir aktris se\u00e7melerinin daha uygun olaca\u011f\u0131ndan s\u00f6z etti.",
    "keywords": [
        "bu",
        "charlize",
        "theron",
        "haber",
        "yirmili",
        "theron\u0131n",
        "miller",
        "bir",
        "severlere",
        "fury",
        "da",
        "k\u00f6t\u00fc",
        "mad",
        "max",
        "george"
    ],
    "meta_keywords": [
        ""
    ],
    "publish_date": {
        "$date": 1589929601000
    },
    "summary": "2015 yap\u0131m\u0131 'Mad Max: Fury Road' bir aksiyon klasi\u011fine d\u00f6n\u00fc\u015ft\u00fc\u011f\u00fcnden beri sinemaseverler taraf\u0131ndan en talep g\u00f6ren fikir, 'Fury Road'da Charlize Theron'\u0131n hayat verdi\u011fi 'Furiosa' karakterinin ge\u00e7mi\u015fine odaklanan bir film.\nMad Max serisine imza atan usta sinemac\u0131 George Miller da y\u0131llar i\u00e7erisinde bu fikre ger\u00e7e\u011fe d\u00f6n\u00fc\u015fece\u011fine dair a\u00e7\u0131klamalarda bulunsa da bu konuda bir t\u00fcrl\u00fc somut ad\u0131mlar at\u0131lamam\u0131\u015ft\u0131.\nNew York Times'\u0131n 'Mad Max: Fury Road' ile ilgili s\u00f6zl\u00fc tarih dosyas\u0131 i\u00e7in konu\u015ftu\u011fu George Miller, bir kez daha 'Furiosa' filmiyle ilgili beyanda bulundu.\nFakat bu kez m\u00fcjdeli havadis, yan\u0131nda k\u00f6t\u00fc bir haberi de getirdi.\nIdris Elba ve Tilda Swinton'\u0131n ba\u015frol\u00fcnde yer alaca\u011f\u0131, salg\u0131n sebebiyle \u00e7ekimlerine ba\u015flanamayan 'Three Thousand Years of Longing'i tamamlad\u0131ktan sonra 'Fury Road'un da senaristlerinden Nick Lathouris ile birlikte kaleme ald\u0131klar\u0131 Furiosa'n\u0131n orijin hik\u00e2yesini \u00e7ekmek istedi\u011fini belirten Miller, karakterin yirmili ya\u015flar\u0131n\u0131 anlatacaklar\u0131ndan dolay\u0131 'Furiosa'y\u0131 Charlize Theron'\u0131n canland\u0131ramayaca\u011f\u0131n\u0131 belirtti.\nHer ne kadar 'The Irishman'de \u00fcst\u00fcn bir \u00e7abayla belli sonu\u00e7lar al\u0131nsa da g\u00f6rsel efektle gen\u00e7le\u015ftirme teknolojisinin hen\u00fcz \u00e7\u00f6z\u00fclememi\u015f bir diyar oldu\u011funu s\u00f6yleyen George Miller, rol\u00fc devralmas\u0131 i\u00e7in yirmili ya\u015flar\u0131nda bir aktris se\u00e7melerinin daha uygun olaca\u011f\u0131ndan s\u00f6z etti.",
    "article_html": "",
    "meta_description": "George Miller, yeni 'Mad Max' filminin haz\u0131rl\u0131k a\u015famas\u0131nda oldu\u011funu fakat bu yeni yap\u0131mda Charlize Theron'\u0131n rol\u00fcne geri d\u00f6nemeyece\u011fini a\u00e7\u0131klad\u0131",
    "meta_lang": "tr"
}