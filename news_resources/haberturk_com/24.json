{
    "article_id": "2383d1c3e1a04fcc67cb8da9364f1efd.1590265604.2101426",
    "title": "KKTC Turizm Bakan\u0131 \u00dcstel: Tatil yapmak isteyenleri Kuzey K\u0131br\u0131s'a bekliyorum",
    "authors": [
        "Isvalid",
        "Yazarlar",
        "Data",
        "Name",
        "Mail",
        "Title",
        "Di\u0307\u011fer Yazarlar"
    ],
    "canonical_link": "https://www.haberturk.com/kktc-turizm-bakani-ustel-tatil-yapmak-isteyenleri-kuzey-kibris-a-bekliyorum-haberler-2689467",
    "url": "https://www.haberturk.com/kktc-turizm-bakani-ustel-tatil-yapmak-isteyenleri-kuzey-kibris-a-bekliyorum-haberler-2689467",
    "top_img": "https://im.haberturk.com/2020/05/23/ver1590235922/2689467_1200x627.jpg",
    "meta_img": "https://im.haberturk.com/2020/05/23/ver1590235922/2689467_1200x627.jpg",
    "movies": [],
    "text": "DHA\n\nKuzey K\u0131br\u0131s T\u00fcrk Cumhuriyeti (KKTC) Turizm Bakan\u0131 \u00dcnal \u00dcstel, Kuzey K\u0131br\u0131s olarak koronavir\u00fcs\u00fc (Covid-19) yendiklerini belirterek, T\u00fcrkiye'de yurtd\u0131\u015f\u0131nda tatil yapmak isteyenleri Kuzey K\u0131br\u0131s'a bekliyorum \u00e7a\u011fr\u0131s\u0131 yapt\u0131.\n\nDemir\u00f6ren Haber Ajans\u0131'na \u00f6zel a\u00e7\u0131klamalar yapan \u00dcstel, mart ay\u0131ndan itibaren koronavir\u00fcsle m\u00fccadelede \u00f6nemli ad\u0131mlar att\u0131klar\u0131n\u0131 ifade etti. 36 g\u00fcnd\u00fcr \u00fclkemizde bir vaka ortaya \u00e7\u0131kmad\u0131. Bir ba\u015far\u0131 hikayesinden bahsediyoruz diyen \u00dcstel, Koronavir\u00fcs salg\u0131n\u0131 ile m\u00fccadeleyi \u00e7ok ba\u015far\u0131l\u0131 bir \u015fekilde yapt\u0131k dedi. Koronavir\u00fcsle m\u00fccadelede halk\u0131n kurallara itina ile uydu\u011funu kaydeden \u00dcstel, Yava\u015f yava\u015f sekt\u00f6rleri \u00e7al\u0131\u015fma hayat\u0131n\u0131 kazand\u0131rmaya ba\u015flad\u0131k. Bunlar i\u00e7in belirli kriterler ortaya koyduk dedi. 1 Haziran'dan itibaren turizm sekt\u00f6r\u00fcnde a\u00e7\u0131lmalar\u0131n olaca\u011f\u0131n\u0131 s\u00f6yleyen Bakan \u00dcstel, Otellere e\u011fitim verilecek. G\u00fcvenli sertifikas\u0131 alanlar a\u00e7\u0131lacak. Otellerimizin kap\u0131lar\u0131n\u0131 a\u00e7arken, \u015fu anda i\u00e7 turizmi hareketlendirme ad\u0131m\u0131. Asl\u0131nda bu d\u0131\u015fa a\u00e7\u0131l\u0131m \u00f6ncesinde bir \u00f6n prova dedi.\n\n15 HAZ\u0130RAN'DAN DI\u015eA A\u00c7ILIM\n\nAda'ya d\u0131\u015far\u0131dan turistlerin gelmesi ile ilgili s\u00fcrecin 15 Haziran ile 1 Temmuz aras\u0131nda olabilece\u011fine i\u015faret eden \u00dcstel, \u00dclkemize bir turist gelecekse bununla ilgili her t\u00fcrl\u00fc \u00f6nlemlerin al\u0131nmas\u0131 \u00e7al\u0131\u015fmas\u0131 yap\u0131l\u0131yor. Kriterleri belirlemek i\u00e7in ilgili taraflarla \u00e7al\u0131\u015fmalar\u0131m\u0131z devam ediyor. Bu sezon turizmde b\u00fcy\u00fck s\u0131k\u0131nt\u0131 ya\u015fad\u0131k. Ama inan\u0131yorum ki 2021 y\u0131l\u0131 turizmde KKTC i\u00e7in \u00e7ok ba\u015far\u0131l\u0131 olacak diye d\u00fc\u015f\u00fcn\u00fcyorum \u015feklinde konu\u015ftu.\n\n\"G\u00dcVENL\u0130 ADAYIZ\"\n\nKuzey K\u0131br\u0131s'\u0131n g\u00fcvenli bir \u00fclke oldu\u011funa vurgu yapan KKTC Turizm Bakan\u0131 \u00dcstel, \u0130nsanlar\u0131m\u0131z bizleri aramaya ba\u015flad\u0131, 'Ne zaman a\u00e7acaks\u0131n\u0131z turizmi, gelmek istiyoruz' diye. G\u00fcvenli aday\u0131z, g\u00fcvenli tesislerimiz var. \u00dclkeye gelecek turistler konusunda da halk\u0131m\u0131z\u0131 bilin\u00e7lendiriyoruz ifadelerini kulland\u0131. Kolay bir s\u00fcre\u00e7ten ge\u00e7miyoruz s\u00f6zlerini kullanan \u00dcnal \u00dcstel, Anavatan T\u00fcrkiye'de tatil yapmak isteyenlerin KKTC'yi se\u00e7melerini istiyoruz. Bizim en b\u00fcy\u00fck pazar\u0131m\u0131z her zaman yan\u0131m\u0131zda olan Anavatan\u0131m\u0131z dedi.\n\n\u0130\u015eTE OTELLERDE ALINACAK \u00d6NLEMLERDEN \u00d6NE \u00c7IKANLAR\n\nOtellerde al\u0131nacak \u00f6nlemler ise \u015f\u00f6yle s\u0131raland\u0131:\n\n\u201cT\u00fcm otellerde hijyen g\u00fcvenlik protokol\u00fc uygulanacak. Ada'ya gelecek turistten PCR testi istenecek. SPA, hamam, sauna b\u00f6l\u00fcmleri ilk a\u015famada a\u00e7\u0131lmayacak. Otele giri\u015flerde misafirler ve t\u00fcm personel tek kullan\u0131ml\u0131k maske ve eldiven kullanacak. Resepsiyon giri\u015fine termal kamera konulacak. Bavullar dezenfekte edildikten sonra odalara \u00e7\u0131kar\u0131lacak. Odalarda tek kullan\u0131ml\u0131k malzemeler kullan\u0131lacak. Odalar en az 6 saat bo\u015f b\u0131rak\u0131lacak, dezenfekte edildikten sonra misafir kabul edilecek. Otellerin restoranlar\u0131nda 10 metrekarede 4 ki\u015fi olacak \u015fekilde d\u00fczenleme yap\u0131lacak. Plajlarda \u015fezlong ve \u015femsiyeler 2 metre aral\u0131kla yerle\u015ftirilecek.\u201d",
    "keywords": [
        "tatil",
        "yapmak",
        "k\u0131br\u0131sa",
        "bakan\u0131",
        "isteyenleri",
        "kktc",
        "ilgili",
        "turizm",
        "\u015fekilde",
        "i\u00e7in",
        "ve",
        "kuzey",
        "\u00fcstel",
        "bir",
        "ile",
        "bekliyorum",
        "g\u00fcvenli"
    ],
    "meta_keywords": [
        ""
    ],
    "publish_date": {
        "$date": 1590235922000
    },
    "summary": "DHAKuzey K\u0131br\u0131s T\u00fcrk Cumhuriyeti (KKTC) Turizm Bakan\u0131 \u00dcnal \u00dcstel, Kuzey K\u0131br\u0131s olarak koronavir\u00fcs\u00fc (Covid-19) yendiklerini belirterek, T\u00fcrkiye'de yurtd\u0131\u015f\u0131nda tatil yapmak isteyenleri Kuzey K\u0131br\u0131s'a bekliyorum \u00e7a\u011fr\u0131s\u0131 yapt\u0131.\nDemir\u00f6ren Haber Ajans\u0131'na \u00f6zel a\u00e7\u0131klamalar yapan \u00dcstel, mart ay\u0131ndan itibaren koronavir\u00fcsle m\u00fccadelede \u00f6nemli ad\u0131mlar att\u0131klar\u0131n\u0131 ifade etti.\n36 g\u00fcnd\u00fcr \u00fclkemizde bir vaka ortaya \u00e7\u0131kmad\u0131.\nBir ba\u015far\u0131 hikayesinden bahsediyoruz diyen \u00dcstel, Koronavir\u00fcs salg\u0131n\u0131 ile m\u00fccadeleyi \u00e7ok ba\u015far\u0131l\u0131 bir \u015fekilde yapt\u0131k dedi.\nKoronavir\u00fcsle m\u00fccadelede halk\u0131n kurallara itina ile uydu\u011funu kaydeden \u00dcstel, Yava\u015f yava\u015f sekt\u00f6rleri \u00e7al\u0131\u015fma hayat\u0131n\u0131 kazand\u0131rmaya ba\u015flad\u0131k.\nBunlar i\u00e7in belirli kriterler ortaya koyduk dedi.\n1 Haziran'dan itibaren turizm sekt\u00f6r\u00fcnde a\u00e7\u0131lmalar\u0131n olaca\u011f\u0131n\u0131 s\u00f6yleyen Bakan \u00dcstel, Otellere e\u011fitim verilecek.\nG\u00fcvenli sertifikas\u0131 alanlar a\u00e7\u0131lacak.\nOtellerimizin kap\u0131lar\u0131n\u0131 a\u00e7arken, \u015fu anda i\u00e7 turizmi hareketlendirme ad\u0131m\u0131.\nAsl\u0131nda bu d\u0131\u015fa a\u00e7\u0131l\u0131m \u00f6ncesinde bir \u00f6n prova dedi.\n15 HAZ\u0130RAN'DAN DI\u015eA A\u00c7ILIMAda'ya d\u0131\u015far\u0131dan turistlerin gelmesi ile ilgili s\u00fcrecin 15 Haziran ile 1 Temmuz aras\u0131nda olabilece\u011fine i\u015faret eden \u00dcstel, \u00dclkemize bir turist gelecekse bununla ilgili her t\u00fcrl\u00fc \u00f6nlemlerin al\u0131nmas\u0131 \u00e7al\u0131\u015fmas\u0131 yap\u0131l\u0131yor.\nKriterleri belirlemek i\u00e7in ilgili taraflarla \u00e7al\u0131\u015fmalar\u0131m\u0131z devam ediyor.\nBu sezon turizmde b\u00fcy\u00fck s\u0131k\u0131nt\u0131 ya\u015fad\u0131k.\nAma inan\u0131yorum ki 2021 y\u0131l\u0131 turizmde KKTC i\u00e7in \u00e7ok ba\u015far\u0131l\u0131 olacak diye d\u00fc\u015f\u00fcn\u00fcyorum \u015feklinde konu\u015ftu.\n\"G\u00dcVENL\u0130 ADAYIZ\"Kuzey K\u0131br\u0131s'\u0131n g\u00fcvenli bir \u00fclke oldu\u011funa vurgu yapan KKTC Turizm Bakan\u0131 \u00dcstel, \u0130nsanlar\u0131m\u0131z bizleri aramaya ba\u015flad\u0131, 'Ne zaman a\u00e7acaks\u0131n\u0131z turizmi, gelmek istiyoruz' diye.\nG\u00fcvenli aday\u0131z, g\u00fcvenli tesislerimiz var.\n\u00dclkeye gelecek turistler konusunda da halk\u0131m\u0131z\u0131 bilin\u00e7lendiriyoruz ifadelerini kulland\u0131.\nKolay bir s\u00fcre\u00e7ten ge\u00e7miyoruz s\u00f6zlerini kullanan \u00dcnal \u00dcstel, Anavatan T\u00fcrkiye'de tatil yapmak isteyenlerin KKTC'yi se\u00e7melerini istiyoruz.\nBizim en b\u00fcy\u00fck pazar\u0131m\u0131z her zaman yan\u0131m\u0131zda olan Anavatan\u0131m\u0131z dedi.\n\u0130\u015eTE OTELLERDE ALINACAK \u00d6NLEMLERDEN \u00d6NE \u00c7IKANLAROtellerde al\u0131nacak \u00f6nlemler ise \u015f\u00f6yle s\u0131raland\u0131:\u201cT\u00fcm otellerde hijyen g\u00fcvenlik protokol\u00fc uygulanacak.\nAda'ya gelecek turistten PCR testi istenecek.\nSPA, hamam, sauna b\u00f6l\u00fcmleri ilk a\u015famada a\u00e7\u0131lmayacak.\nOtele giri\u015flerde misafirler ve t\u00fcm personel tek kullan\u0131ml\u0131k maske ve eldiven kullanacak.\nResepsiyon giri\u015fine termal kamera konulacak.\nBavullar dezenfekte edildikten sonra odalara \u00e7\u0131kar\u0131lacak.\nOdalarda tek kullan\u0131ml\u0131k malzemeler kullan\u0131lacak.\nOdalar en az 6 saat bo\u015f b\u0131rak\u0131lacak, dezenfekte edildikten sonra misafir kabul edilecek.\nOtellerin restoranlar\u0131nda 10 metrekarede 4 ki\u015fi olacak \u015fekilde d\u00fczenleme yap\u0131lacak.\nPlajlarda \u015fezlong ve \u015femsiyeler 2 metre aral\u0131kla yerle\u015ftirilecek.\u201d",
    "article_html": "",
    "meta_description": "KKTC Turizm Bakan\u0131 \u00dcnal \u00dcstey, Kuzey K\u0131br\u0131s'\u0131n koronavir\u00fcs ile m\u00fccadelesinin sona erdi\u011fini belirterek, T\u00fcrkiye'de yurt d\u0131\u015f\u0131nda tatil yapmak isteyenleri Kuzey K\u0131br\u0131s'a beklediklerini ifade etti. - Haberler",
    "meta_lang": "tr"
}