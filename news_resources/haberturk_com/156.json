{
    "article_id": "9ad5cee8680308dfb4d45a1fc4a7eda4.1590265817.2731943",
    "title": "Spor camias\u0131ndan bayram mesajlar\u0131",
    "authors": [
        "Isvalid",
        "Yazarlar",
        "Data",
        "Name",
        "Mail",
        "Title",
        "Di\u0307\u011fer Yazarlar"
    ],
    "canonical_link": "https://www.haberturk.com/spor-camiasindan-bayram-mesajlari-2689469-spor",
    "url": "http://haberturk.com/spor-camiasindan-bayram-mesajlari-2689469-spor",
    "top_img": "https://im.haberturk.com/2020/05/23/ver1590243464/2689469_1200x627.jpg",
    "meta_img": "https://im.haberturk.com/2020/05/23/ver1590243464/2689469_1200x627.jpg",
    "movies": [],
    "text": "Ramazan Bayram\u0131 dolay\u0131s\u0131yla spor camias\u0131ndan bir\u00e7ok \u00f6nemli isim mesaj payla\u015ft\u0131.\n\nGen\u00e7lik ve Spor Bakan\u0131 Mehmet Muharrem Kasapo\u011flu\n\nBakan Kasapo\u011flu, yay\u0131mlad\u0131\u011f\u0131 mesajda, yeni tip koronavir\u00fcs (Kovid-19) salg\u0131n\u0131 nedeniyle farkl\u0131 bir ramazan ay\u0131 ge\u00e7irildi\u011fini belirterek, \u015fu ifadeleri kulland\u0131:\n\n\"Rahmet, merhamet ve bereket ay\u0131 olan kutlu ramazan ay\u0131n\u0131 huzur ve s\u00fckun i\u00e7inde tamamlayarak bir g\u00fczel bayrama daha kavu\u015ftuk. Bu sene ne yaz\u0131k ki, iftar ve sahur sofralar\u0131nda bir araya gelemedik, teravih ve mukabelelerde bulu\u015famad\u0131k ama g\u00f6n\u00fcllerimiz yine her daim bir ve beraberdi. Koronavir\u00fcsle m\u00fccadelenin getirdi\u011fi k\u0131s\u0131tl\u0131l\u0131klar i\u00e7inde de olsa milletimiz yine sabr\u0131n, dayan\u0131\u015fman\u0131n, kenetlenmenin ve yard\u0131mseverli\u011fin en g\u00fczel \u00f6rneklerini ya\u015fad\u0131 ve ya\u015fatt\u0131. Allah'tan, r\u0131zas\u0131n\u0131 kazanmak amac\u0131yla tutulan oru\u00e7lar\u0131 ve yap\u0131lan ibadetleri kabul etmesini diliyorum.\"\n\nBayramlar\u0131n aile ve sosyal hayat\u0131n en \u00f6nemli g\u00fcnleri oldu\u011funa de\u011finen Bakan Kasapo\u011flu, \u015funlar\u0131 kaydetti:\n\n\"Bayramlar, k\u0131r\u0131lan g\u00f6n\u00fclleri onarmak, darg\u0131nl\u0131klar\u0131, k\u00fcsk\u00fcnl\u00fckleri ortadan kald\u0131rmak i\u00e7in de\u011ferlendirmemiz gereken paha bi\u00e7ilmez f\u0131rsatlard\u0131r. Millet olarak bayramlar\u0131 daima dostluk ve karde\u015flik duygular\u0131yla kenetlenerek co\u015fku ve heyecan i\u00e7inde ya\u015f\u0131yoruz. Bu birlik ve beraberli\u011fimiz \u00fclke olarak \u00f6n\u00fcm\u00fcze \u00e7\u0131kan her t\u00fcrl\u00fc badireyi a\u015fmakta, her t\u00fcrl\u00fc zorlu\u011fun \u00fcstesinden gelmekte bize b\u00fcy\u00fck bir g\u00fc\u00e7 ve irade kazand\u0131r\u0131yor. Bu sebeple maneviyat\u0131m\u0131z\u0131 kuvvetlendiren bayramlar\u0131m\u0131z\u0131 \u00e7ok \u00f6nemli g\u00f6r\u00fcyor, bizi birbirimize kenetleyen bu ruhu gelecek nesillere aktarmak noktas\u0131nda b\u00fcy\u00fck hassasiyet g\u00f6steriyoruz. Gen\u00e7lerimizin manevi de\u011ferlerine ba\u011fl\u0131l\u0131\u011f\u0131 ve mutlulu\u011fu milletimizin bekas\u0131 i\u00e7in en b\u00fcy\u00fck g\u00fcvencemizdir. B\u00fct\u00fcn zorluklar\u0131na ra\u011fmen Balkanlardan Filistin'e, Afrika'dan Myanmar'a merhamet elini ula\u015ft\u0131ran T\u00fcrkiye, muhte\u015fem k\u00fclt\u00fcrel birikimi ve manevi dinamiklerinden ald\u0131\u011f\u0131 ilhamla b\u00fct\u00fcn insanl\u0131k i\u00e7in adaletin savunucusu olmaya devam edecektir. Bu duygu ve d\u00fc\u015f\u00fcncelerle b\u00fct\u00fcn milletimizin ve \u0130slam aleminin Ramazan Bayram\u0131'n\u0131 kutluyorum. Bu g\u00fczel bayram g\u00fcnlerinin hay\u0131rlara vesile olmas\u0131n\u0131, b\u00fct\u00fcn insanl\u0131\u011fa sa\u011fl\u0131k ve esenlik getirmesini, hepimizin gelecek umutlar\u0131n\u0131 tazelemesini Y\u00fcce Rabbimizden niyaz ediyorum.\"\n\nT\u00fcrkiye Futbol Federasyonu Ba\u015fkan\u0131 Nihat \u00d6zdemir\n\nTFF'nin internet sitesinde yer alan mesaj\u0131nda \u00d6zdemir, \u015funlar\u0131 kaydetti:\n\nBayramlar, dostluk, karde\u015flik ve ho\u015fg\u00f6r\u00fc gibi pek \u00e7ok g\u00fczelli\u011fi i\u00e7inde bar\u0131nd\u0131ran, sevgi ve sayg\u0131 ba\u011flar\u0131m\u0131z\u0131 daha da g\u00fc\u00e7lendiren en g\u00fczel de\u011ferlerimizden birisi ve toplumsal birli\u011fimizin temel ta\u015f\u0131d\u0131r. Bu sene Ramazan Bayram\u0131'n\u0131 \u00fclkemizde de etkisini g\u00f6steren koronavir\u00fcs salg\u0131n\u0131 nedeniyle geleneksel bayram ziyaretlerimizden uzak, evlerimizde ge\u00e7irece\u011fiz. Ancak g\u00f6n\u00fcl birlikteli\u011fimizle millet\u00e7e bu bayram\u0131n co\u015fkusunu ya\u015fayaca\u011f\u0131m\u0131za inan\u0131yorum.\"\n\nSalg\u0131n\u0131 \u00f6rnek m\u00fccadeleyle yenerek nice bayramlar\u0131 bir arada kutlamay\u0131 temenni eden \u00d6zdemir mesaj\u0131nda ayr\u0131ca, \"\u00d6zveriyle g\u00f6revlerini yapan sa\u011fl\u0131k \u00e7al\u0131\u015fanlar\u0131m\u0131za bir kez daha \u015f\u00fckranlar\u0131m\u0131 sunuyorum. Bu duygularla Ramazan Bayram\u0131'n\u0131n \u00fclkemize ve t\u00fcm insanl\u0131\u011fa sa\u011fl\u0131k getirmesini diliyor; futbol ailemizin, yurt i\u00e7inde ve yurt d\u0131\u015f\u0131nda ya\u015fayan vatanda\u015flar\u0131m\u0131z ile t\u00fcm \u0130slam aleminin bayram\u0131n\u0131 i\u00e7tenlikle kutluyorum.\" ifadelerini kulland\u0131.\n\nT\u00fcrkiye Basketbol Federasyonu Ba\u015fkan\u0131 Hidayet T\u00fcrko\u011flu\n\nT\u00fcrko\u011flu, TBF'nin internet sitesinde yer alan mesajda, yeni tip koronavir\u00fcs (Kovid-19) salg\u0131n\u0131na de\u011finerek, dayan\u0131\u015fma vurgusu yapt\u0131.\n\nKoronavir\u00fcs \u00f6nlemleri kapsam\u0131nda uyulmas\u0131 gereken sosyal mesafe kural\u0131n\u0131 hat\u0131rlatan T\u00fcrko\u011flu, \"B\u00fct\u00fcn \u0130slam alemi ve milletimizin m\u00fcbarek Ramazan Bayram\u0131'n\u0131 kutlar\u0131m. Bu bayram daha \u00f6ncekilerde oldu\u011fu gibi b\u00fcy\u00fcklerimizin ellerini \u00f6p\u00fcp, k\u00fc\u00e7\u00fcklerimize doyas\u0131ya sar\u0131lamayaca\u011f\u0131z belki ama g\u00f6n\u00fcllerimiz her daim birlikte olacak. Biz birlikte olunca her zorlu\u011fu a\u015faca\u011f\u0131m\u0131z\u0131 biliyoruz. Dayan\u0131\u015fma ruhumuzu asla kaybetmeyece\u011fimiz, sa\u011fl\u0131k ve mutluluk dolu nice g\u00fczel bayramlar diliyorum.\" ifadelerini kulland\u0131.\n\nTrabzonspor Kul\u00fcb\u00fc Ba\u015fkan\u0131 Ahmet A\u011fao\u011flu\n\nA\u011fao\u011flu, mesaj\u0131nda, t\u00fcm d\u00fcnyay\u0131 etkisi alt\u0131na alan yeni tip koronavir\u00fcs salg\u0131n\u0131 nedeniyle bu y\u0131l Ramazan Bayram\u0131'n\u0131n farkl\u0131 bir ruh hali i\u00e7inde kar\u015f\u0131land\u0131\u011f\u0131n\u0131 belirtti.\n\nBayram ziyaretlerinin olmad\u0131\u011f\u0131, aile b\u00fcy\u00fcklerinin \u00e7ocuklar ve gen\u00e7lerle bir araya gelemedi\u011fi, gelse dahi herkesin y\u00fcre\u011fini titreten s\u0131cak kucakla\u015fmalar\u0131n ya\u015fanamad\u0131\u011f\u0131 farkl\u0131 bir Ramazan Bayram\u0131'n\u0131n kutlanaca\u011f\u0131n\u0131 vurgulayan A\u011fao\u011flu, \"Biz de Trabzonspor Kul\u00fcb\u00fc olarak bu ramazanda, tesislerimizde ger\u00e7ekle\u015ftirdi\u011fimiz geleneksel bayramla\u015fma t\u00f6reninden mahrum kalaca\u011f\u0131z. Ancak her \u015feye ra\u011fmen bu bayram da g\u00f6n\u00fcllerimiz bir olacak.\" ifadelerini kulland\u0131.\n\nA\u011fao\u011flu, camialar\u0131n\u0131n, \u00fclkenin ve de \u0130slam aleminin sa\u011fl\u0131kl\u0131 ve huzurlu bir bayram ge\u00e7irmesini temenni ederek, herkesin Ramazan Bayram\u0131'n\u0131 kutlad\u0131.\n\nMilli tak\u0131m ve Fenerbah\u00e7e Opet oyuncusu Naz Aydemir Akyol\n\nNaz Aydemir Akyol, mesaj\u0131nda, \"Herkese sa\u011fl\u0131kl\u0131, mutlu ve huzurlu ge\u00e7irece\u011fimiz bayramlar. Bu bayram yan yana de\u011filiz ama g\u00f6n\u00fcllerimiz birlikte. Nice nice bayramlar diliyorum. Sa\u011fl\u0131kla kal\u0131n.\" ifadelerini kulland\u0131.\n\nKayak Federasyonu Ba\u015fkan\u0131 Ali Oto\n\nOto, mesaj\u0131nda yeni tip koronavir\u00fcs (Kovid-19) salg\u0131n\u0131 ba\u015fta olmak \u00fczere, hastal\u0131klarla m\u00fccadele edenlere \u015fifa dileyerek, \"B\u00fcy\u00fck bir salg\u0131n\u0131n hayat\u0131m\u0131z\u0131 olumsuz etkiledi\u011fi, t\u00fcm d\u00fcnyan\u0131n s\u0131navdan ge\u00e7ti\u011fi \u015fu g\u00fcnlerde, sayg\u0131n\u0131n, sevginin, sa\u011fl\u0131\u011f\u0131n, birlik ve beraberli\u011fin \u00f6nemini bir kez daha anlad\u0131k.\" ifadesini kulland\u0131.\n\nRamazan Bayram\u0131'n\u0131n sevgi dolu g\u00fcnler getirmesini dileyen Oto, \u015funlar\u0131 kaydetti:\n\n\"Karde\u015fli\u011fin do\u011fdu\u011fu, sevgilerin birle\u015fti\u011fi, mutlu, huzurlu, yorgun ve durgunlu\u011fumuza ra\u011fmen umutlu nice bayramlar\u0131n ya\u015fanmas\u0131n\u0131 g\u00f6n\u00fclden istiyoruz. Ailelerimizden uzak, buruk bir bayram kutlayaca\u011f\u0131z ancak sa\u011fl\u0131\u011f\u0131m\u0131z ve gelece\u011fimiz i\u00e7in biraz daha sabretmenin iyi olaca\u011f\u0131na inan\u0131yorum. Milletimizin ve t\u00fcm \u0130slam aleminin Ramazan Bayram\u0131'n\u0131 kutluyorum.\"\n\nT\u00fcrkiye Sualt\u0131 Sporlar\u0131 Federasyonu Ba\u015fkan\u0131 \u015eahin \u00d6zen\n\n\u00d6zen, yapt\u0131\u011f\u0131 yaz\u0131l\u0131 a\u00e7\u0131klamada, \"\u00dclkemizdeki bar\u0131\u015f ve huzuru daha da peki\u015ftirmesi dile\u011fiyle, t\u00fcm vatanda\u015flar\u0131m\u0131z\u0131n m\u00fcbarek Ramazan Bayram\u0131'n\u0131 federasyonumuz ve sualt\u0131 toplulu\u011fu ailemiz ad\u0131na y\u00fcrekten kutlar\u0131z.\" ifadesini kulland\u0131.\n\nT\u00fcm d\u00fcnyaya yay\u0131lan yeni tip koronavir\u00fcs (Kovid-19) salg\u0131n\u0131 g\u00f6lgesinde bir ramazan ay\u0131 ge\u00e7irildi\u011fi belirten \u00d6zen, \"Bu ilk kez oluyor. Zor bir s\u00fcre\u00e7ten ge\u00e7iyoruz. Sosyal hayat\u0131m\u0131z mecburen mesafeli ve yeni kurallara g\u00f6re \u015fekilleniyor. Bu \u015fartlar alt\u0131nda, 11 ay\u0131n sultan\u0131 ramazanda oru\u00e7lar tutuldu, ibadetler evlerimizde eda edildi.\" de\u011ferlendirmesinde bulundu.\n\nManevi de\u011ferlerin en y\u00fcksek perdeden payla\u015f\u0131ld\u0131\u011f\u0131 ramazan ay\u0131nda y\u00fcreklerin kucakla\u015ft\u0131\u011f\u0131n\u0131 vurgulayan \u00d6zen, birlik ve beraberlik ruhunun yeniden b\u00fct\u00fcn kalplerde hissedilece\u011fine inand\u0131\u011f\u0131n\u0131 belirtti.\n\n\u00d6zen ayr\u0131ca mesaj\u0131nda, ramazan ay\u0131n\u0131n da sa\u011fl\u0131kl\u0131 ge\u00e7ebilmesi amac\u0131yla, salg\u0131n hastal\u0131kla m\u00fccadele etmek i\u00e7in \u00e7al\u0131\u015fan devletin t\u00fcm birimlerine ve sa\u011fl\u0131k \u00e7al\u0131\u015fanlar\u0131na da te\u015fekk\u00fcr etti.\n\nT\u00fcrkiye Herkes \u0130\u00e7in Spor Federasyonu (H\u0130S) Ba\u015fkan\u0131 Yasin B\u00f6l\u00fckba\u015f\u0131\n\nB\u00f6l\u00fckba\u015f\u0131, yapt\u0131\u011f\u0131 a\u00e7\u0131klamada, \"11 ay\u0131n sultan\u0131 ramazan ay\u0131n\u0131n sonuna geldik. Ramazan Bayram\u0131'n\u0131 kutluyor, t\u00fcm \u0130slam alemine hay\u0131rlar getirmesini diliyorum. Vir\u00fcs salg\u0131n\u0131yla m\u00fccadele etti\u011fimiz \u015fu g\u00fcnlerde milletimiz, devletimiz \u00e7ok ciddi m\u00fccadeleler verdi. Bizim i\u00e7in ramazan, birlik, beraberlik ve rahmet demektir. Ramazan, bayramlar\u0131 kucakla\u015fmak demektir.\" ifadelerini kulland\u0131.\n\nGe\u00e7en her bayramdan farkl\u0131 olarak bu Ramazan Bayram\u0131'nda yeni tip koronavir\u00fcs salg\u0131n\u0131yla m\u00fccadele edildi\u011fini belirten B\u00f6l\u00fckba\u015f\u0131, \"81 ilimiz izolasyona uyarak, Ramazan Bayram\u0131'n\u0131 ileti\u015fim kanallar\u0131yla kutlayacak. Birbirimize ba\u011f\u0131m\u0131z g\u00f6n\u00fclden olacak.\" dedi.\n\nSa\u011fl\u0131kl\u0131 g\u00fcnlere kavu\u015fmak i\u00e7in dikkatli olunmas\u0131 gerekti\u011finin alt\u0131n\u0131 \u00e7izen B\u00f6l\u00fckba\u015f\u0131, \u015f\u00f6yle konu\u015ftu:\n\n\"Biz Herkes \u0130\u00e7in Spor Federasyonu olarak, 3'ten 93 ya\u015fa kadar herkese spor yapt\u0131rma gayretindeyiz. Spor yapma ve hareket etme k\u00fclt\u00fcr\u00fcn\u00fc, sa\u011fl\u0131kl\u0131 nesillerin olu\u015fmas\u0131 i\u00e7in hayat\u0131n bir par\u00e7as\u0131 haline getirmek istiyoruz. Bu amaca uygun \u015fekilde, Ramazan Bayram\u0131'nda da sa\u011fl\u0131kl\u0131 kalabilmek, vir\u00fcsten korunabilmek i\u00e7in sosyal izolasyona dikkat edece\u011fiz. G\u00f6n\u00fcllerimiz bir olacak ancak sa\u011fl\u0131kl\u0131 g\u00fcnlerde bulu\u015fabilmek i\u00e7in daha dikkatli olaca\u011f\u0131z.\"\n\nT\u00fcrkiye Bedensel Engelliler Spor Federasyonu (TBESF) Ba\u015fkan\u0131 Arif \u00dcmit Uzt\u00fcrk\n\nUzt\u00fcrk, mesaj\u0131nda, \"Sevgili spor ailemizin ve \u00f6zellikle pandemi s\u00fcrecinde hayatlar\u0131n\u0131 hi\u00e7e sayarak vatanda\u015flar\u0131m\u0131z\u0131n yard\u0131m\u0131na ko\u015fan sa\u011fl\u0131k \u00e7al\u0131\u015fanlar\u0131m\u0131z\u0131n Ramazan Bayram\u0131'n\u0131 en i\u00e7ten dileklerimle kutluyorum. Nice sa\u011fl\u0131kl\u0131 bayramlara hep birlikte ula\u015fmak dile\u011fiyle, sayg\u0131lar\u0131m\u0131 sunuyorum.\" ifadelerini kulland\u0131.\n\nT\u00fcrkiye Curling Federasyonu Ba\u015fkan\u0131 Kenan \u015eebin\n\n\u015eebin, mesaj\u0131nda, \"Kar\u015f\u0131l\u0131kl\u0131 sevgi ve sayg\u0131n\u0131n anlam kazand\u0131\u011f\u0131, insanlar\u0131n birbiriyle karde\u015f\u00e7e kucakla\u015ft\u0131\u011f\u0131 bayramlar, bir toplumun b\u00fct\u00fcnle\u015fti\u011fi en g\u00fczel g\u00fcnlerdir. T\u00fcm halk\u0131m\u0131z\u0131n ve spor camiam\u0131z\u0131n Ramazan Bayram\u0131'n\u0131 en i\u00e7ten dileklerimle kutlar, aileleri ve sevdikleriyle birlikte sa\u011fl\u0131kl\u0131, mutlu, huzurlu bir bayram ge\u00e7irmelerini dilerim.\" ifadelerini kulland\u0131.\n\nT\u00fcrkiye Buz Hokeyi Federasyonu Ba\u015fkan\u0131 Halit Albayrak\n\nAlbayrak, mesaj\u0131nda Ramazan Bayram\u0131'n\u0131 kutlayarak \u015funlar\u0131 kaydetti:\n\n\"Ramazan Bayram\u0131'n\u0131 al\u0131\u015f\u0131lagelmi\u015f \u015fekilde kar\u015f\u0131l\u0131yoruz. Bayram\u0131n t\u00fcm \u00fclkemize \u00f6ncelikle sa\u011fl\u0131k getirmesini diliyorum, hep beraber bu s\u00fcrecin \u00fcstesinden gelece\u011fimize inan\u0131yorum. Bu vesileyle ba\u015fta sa\u011fl\u0131k \u00e7al\u0131\u015fanlar\u0131m\u0131z olmak \u00fczere herkesin Ramazan Bayram\u0131'n\u0131 tebrik ediyorum.\"\n\nCimnastik Federasyonu Ba\u015fkan\u0131 Suat \u00c7elen\n\n\u00c7elen, mesaj\u0131nda, \"Sevgimizin, sayg\u0131m\u0131z\u0131n, dostlar\u0131m\u0131z ve kom\u015fular\u0131m\u0131zla olan ba\u011f\u0131m\u0131z\u0131n artt\u0131\u011f\u0131, adetlerimizin ya\u015fand\u0131\u011f\u0131 bayramlar hepimiz i\u00e7in birle\u015ftirici olmu\u015ftur. Belki bu y\u0131l biraz buruk olsa da inan\u0131yorum ki bu g\u00fcnler en k\u0131sa zamanda ge\u00e7ecek ve bizi biz yapan de\u011ferlerin hat\u0131rland\u0131\u011f\u0131 bu \u00f6zel g\u00fcnleri yine istedi\u011fimiz gibi kutlayaca\u011f\u0131z.\" ifadelerini kulland\u0131.\n\nBayramlar\u0131n \u00e7ok \u00f6zel bir yere sahip oldu\u011funu belirten \u00c7elen, \"Ramazan Bayram\u0131'n\u0131n \u00fclkemize hay\u0131rl\u0131 olmas\u0131n\u0131 temenni ediyor, sa\u011fl\u0131kl\u0131 bir bayram ge\u00e7irmenizi diliyorum.\" dedi.\n\nT\u00fcrkiye Satran\u00e7 Federasyonu Ba\u015fkan\u0131 G\u00fclk\u0131z Tulay\n\nTulay, mesaj\u0131nda, \"Bu bayram, her g\u00fcn\u00fcm\u00fcz\u00fcn bayram olmas\u0131, b\u00fcy\u00fcklerimizin sa\u011fl\u0131\u011f\u0131 ve uzun \u00f6mr\u00fc i\u00e7in fedakarl\u0131k yapma zaman\u0131. Salg\u0131n s\u00fcreci sona erdi\u011finde, b\u00fcy\u00fcklerimizin ellerini \u00f6pece\u011fiz, k\u00fc\u00e7\u00fcklerimizle kucakla\u015faca\u011f\u0131z. Sa\u011fl\u0131k, sevgi ve huzur getirmesini diliyor, Ramazan Bayram\u0131m\u0131z\u0131 kutluyorum.\" ifadelerini kulland\u0131.\n\nBayramlar\u0131n federasyon taraf\u0131ndan haz\u0131rlanan bir\u00e7ok etkinlik ve organizasyonla kutland\u0131\u011f\u0131n\u0131 belirten Tulay, \u015funlar\u0131 kaydetti:\n\n\"Mart ay\u0131nda 'Evde satran\u00e7 var\" projesiyle 'Evde kal, satran\u00e7la kal' diyerek t\u00fcm T\u00fcrkiye'ye seslendik. 23 Nisan Ulusal Egemenlik ve \u00c7ocuk Bayram\u0131'nda \u00e7ok \u00f6zel bir 100. y\u0131l kutlama program\u0131n\u0131 hayata ge\u00e7irdik. 19 May\u0131s Atat\u00fcrk\u2019\u00fc Anma, Gen\u00e7lik ve Spor Bayram\u0131\u2019nda ise en b\u00fcy\u00fck online satran\u00e7 turnuvas\u0131n\u0131 d\u00fczenledik. Mustafa Kemal Atat\u00fcrk'\u00fcn Samsun'a ayak basarak yakt\u0131\u011f\u0131 ba\u011f\u0131ms\u0131zl\u0131k ate\u015finin co\u015fkusunu t\u00fcm T\u00fcrkiye ile payla\u015ft\u0131k. \u00dclkemizin 81 ilinden 5 bin 548 lisansl\u0131 satran\u00e7 sporcumuz ayn\u0131 anda hamle yapt\u0131.\"\n\nBirlik ve beraberlik ruhuyla salg\u0131n s\u00fcrecinde bir\u00e7ok projenin hayata ge\u00e7irildi\u011fini s\u00f6yleyen Tulay, \"Bir araya gelemedi\u011fimiz bu g\u00fcnlerde online d\u00fcnyada sevincimizi, \u00fcz\u00fcnt\u00fcm\u00fcz\u00fc, hayallerimizi, gelece\u011fe y\u00f6nelik hedef ve projelerimizi payla\u015ft\u0131k. Bir olduk, teslim olmad\u0131k, sosyal mesafe kurallar\u0131na uyarak d\u00fcnyaya \u00f6rnek olduk.\" \u015feklinde g\u00f6r\u00fc\u015f belirtti.\n\nKoronavir\u00fcs salg\u0131n\u0131yla m\u00fccadelede sosyal mesafeyi korumaya devam etmenin \u00f6nemine dikkati \u00e7eken Tulay, \"Bizim bayramlar\u0131m\u0131z sevdiklerimizle bulu\u015fmak ve onlarla kucakla\u015fmak istedi\u011fimiz \u00f6zel ve g\u00fczel g\u00fcnlerdir. Nice g\u00fczel, sa\u011fl\u0131kl\u0131 ve birlikte bayramlar g\u00f6rebilmek i\u00e7in bu bayramda evlerimizde kal\u0131p, bayram sevincimizi evlerimizde ya\u015famal\u0131y\u0131z. Sab\u0131rl\u0131 olmak ve sevgimizi uzaktan payla\u015fmak durumunday\u0131z.\" de\u011ferlendirmesinde bulundu.",
    "keywords": [
        "bu",
        "spor",
        "bayram\u0131n\u0131",
        "federasyonu",
        "t\u00fcm",
        "bayram",
        "mesajlar\u0131",
        "i\u00e7in",
        "ve",
        "bir",
        "ramazan",
        "camias\u0131ndan",
        "mesaj\u0131nda"
    ],
    "meta_keywords": [
        ""
    ],
    "publish_date": {
        "$date": 1590243464000
    },
    "summary": "Ramazan Bayram\u0131 dolay\u0131s\u0131yla spor camias\u0131ndan bir\u00e7ok \u00f6nemli isim mesaj payla\u015ft\u0131.\nGen\u00e7lik ve Spor Bakan\u0131 Mehmet Muharrem Kasapo\u011fluBakan Kasapo\u011flu, yay\u0131mlad\u0131\u011f\u0131 mesajda, yeni tip koronavir\u00fcs (Kovid-19) salg\u0131n\u0131 nedeniyle farkl\u0131 bir ramazan ay\u0131 ge\u00e7irildi\u011fini belirterek, \u015fu ifadeleri kulland\u0131:\"Rahmet, merhamet ve bereket ay\u0131 olan kutlu ramazan ay\u0131n\u0131 huzur ve s\u00fckun i\u00e7inde tamamlayarak bir g\u00fczel bayrama daha kavu\u015ftuk.\nBu sene ne yaz\u0131k ki, iftar ve sahur sofralar\u0131nda bir araya gelemedik, teravih ve mukabelelerde bulu\u015famad\u0131k ama g\u00f6n\u00fcllerimiz yine her daim bir ve beraberdi.\nKoronavir\u00fcsle m\u00fccadelenin getirdi\u011fi k\u0131s\u0131tl\u0131l\u0131klar i\u00e7inde de olsa milletimiz yine sabr\u0131n, dayan\u0131\u015fman\u0131n, kenetlenmenin ve yard\u0131mseverli\u011fin en g\u00fczel \u00f6rneklerini ya\u015fad\u0131 ve ya\u015fatt\u0131.\nMillet olarak bayramlar\u0131 daima dostluk ve karde\u015flik duygular\u0131yla kenetlenerek co\u015fku ve heyecan i\u00e7inde ya\u015f\u0131yoruz.\nBu birlik ve beraberli\u011fimiz \u00fclke olarak \u00f6n\u00fcm\u00fcze \u00e7\u0131kan her t\u00fcrl\u00fc badireyi a\u015fmakta, her t\u00fcrl\u00fc zorlu\u011fun \u00fcstesinden gelmekte bize b\u00fcy\u00fck bir g\u00fc\u00e7 ve irade kazand\u0131r\u0131yor.\nBu sebeple maneviyat\u0131m\u0131z\u0131 kuvvetlendiren bayramlar\u0131m\u0131z\u0131 \u00e7ok \u00f6nemli g\u00f6r\u00fcyor, bizi birbirimize kenetleyen bu ruhu gelecek nesillere aktarmak noktas\u0131nda b\u00fcy\u00fck hassasiyet g\u00f6steriyoruz.\nGen\u00e7lerimizin manevi de\u011ferlerine ba\u011fl\u0131l\u0131\u011f\u0131 ve mutlulu\u011fu milletimizin bekas\u0131 i\u00e7in en b\u00fcy\u00fck g\u00fcvencemizdir.\nB\u00fct\u00fcn zorluklar\u0131na ra\u011fmen Balkanlardan Filistin'e, Afrika'dan Myanmar'a merhamet elini ula\u015ft\u0131ran T\u00fcrkiye, muhte\u015fem k\u00fclt\u00fcrel birikimi ve manevi dinamiklerinden ald\u0131\u011f\u0131 ilhamla b\u00fct\u00fcn insanl\u0131k i\u00e7in adaletin savunucusu olmaya devam edecektir.\nBu duygu ve d\u00fc\u015f\u00fcncelerle b\u00fct\u00fcn milletimizin ve \u0130slam aleminin Ramazan Bayram\u0131'n\u0131 kutluyorum.\nBu g\u00fczel bayram g\u00fcnlerinin hay\u0131rlara vesile olmas\u0131n\u0131, b\u00fct\u00fcn insanl\u0131\u011fa sa\u011fl\u0131k ve esenlik getirmesini, hepimizin gelecek umutlar\u0131n\u0131 tazelemesini Y\u00fcce Rabbimizden niyaz ediyorum.\"\nBu sene Ramazan Bayram\u0131'n\u0131 \u00fclkemizde de etkisini g\u00f6steren koronavir\u00fcs salg\u0131n\u0131 nedeniyle geleneksel bayram ziyaretlerimizden uzak, evlerimizde ge\u00e7irece\u011fiz.\nSalg\u0131n\u0131 \u00f6rnek m\u00fccadeleyle yenerek nice bayramlar\u0131 bir arada kutlamay\u0131 temenni eden \u00d6zdemir mesaj\u0131nda ayr\u0131ca, \"\u00d6zveriyle g\u00f6revlerini yapan sa\u011fl\u0131k \u00e7al\u0131\u015fanlar\u0131m\u0131za bir kez daha \u015f\u00fckranlar\u0131m\u0131 sunuyorum.\nBu duygularla Ramazan Bayram\u0131'n\u0131n \u00fclkemize ve t\u00fcm insanl\u0131\u011fa sa\u011fl\u0131k getirmesini diliyor; futbol ailemizin, yurt i\u00e7inde ve yurt d\u0131\u015f\u0131nda ya\u015fayan vatanda\u015flar\u0131m\u0131z ile t\u00fcm \u0130slam aleminin bayram\u0131n\u0131 i\u00e7tenlikle kutluyorum.\"\nT\u00fcrkiye Basketbol Federasyonu Ba\u015fkan\u0131 Hidayet T\u00fcrko\u011fluT\u00fcrko\u011flu, TBF'nin internet sitesinde yer alan mesajda, yeni tip koronavir\u00fcs (Kovid-19) salg\u0131n\u0131na de\u011finerek, dayan\u0131\u015fma vurgusu yapt\u0131.\nKoronavir\u00fcs \u00f6nlemleri kapsam\u0131nda uyulmas\u0131 gereken sosyal mesafe kural\u0131n\u0131 hat\u0131rlatan T\u00fcrko\u011flu, \"B\u00fct\u00fcn \u0130slam alemi ve milletimizin m\u00fcbarek Ramazan Bayram\u0131'n\u0131 kutlar\u0131m.\nBu bayram daha \u00f6ncekilerde oldu\u011fu gibi b\u00fcy\u00fcklerimizin ellerini \u00f6p\u00fcp, k\u00fc\u00e7\u00fcklerimize doyas\u0131ya sar\u0131lamayaca\u011f\u0131z belki ama g\u00f6n\u00fcllerimiz her daim birlikte olacak.\nTrabzonspor Kul\u00fcb\u00fc Ba\u015fkan\u0131 Ahmet A\u011fao\u011fluA\u011fao\u011flu, mesaj\u0131nda, t\u00fcm d\u00fcnyay\u0131 etkisi alt\u0131na alan yeni tip koronavir\u00fcs salg\u0131n\u0131 nedeniyle bu y\u0131l Ramazan Bayram\u0131'n\u0131n farkl\u0131 bir ruh hali i\u00e7inde kar\u015f\u0131land\u0131\u011f\u0131n\u0131 belirtti.\nBayram ziyaretlerinin olmad\u0131\u011f\u0131, aile b\u00fcy\u00fcklerinin \u00e7ocuklar ve gen\u00e7lerle bir araya gelemedi\u011fi, gelse dahi herkesin y\u00fcre\u011fini titreten s\u0131cak kucakla\u015fmalar\u0131n ya\u015fanamad\u0131\u011f\u0131 farkl\u0131 bir Ramazan Bayram\u0131'n\u0131n kutlanaca\u011f\u0131n\u0131 vurgulayan A\u011fao\u011flu, \"Biz de Trabzonspor Kul\u00fcb\u00fc olarak bu ramazanda, tesislerimizde ger\u00e7ekle\u015ftirdi\u011fimiz geleneksel bayramla\u015fma t\u00f6reninden mahrum kalaca\u011f\u0131z.\nAncak her \u015feye ra\u011fmen bu bayram da g\u00f6n\u00fcllerimiz bir olacak.\"\nA\u011fao\u011flu, camialar\u0131n\u0131n, \u00fclkenin ve de \u0130slam aleminin sa\u011fl\u0131kl\u0131 ve huzurlu bir bayram ge\u00e7irmesini temenni ederek, herkesin Ramazan Bayram\u0131'n\u0131 kutlad\u0131.\nMilli tak\u0131m ve Fenerbah\u00e7e Opet oyuncusu Naz Aydemir AkyolNaz Aydemir Akyol, mesaj\u0131nda, \"Herkese sa\u011fl\u0131kl\u0131, mutlu ve huzurlu ge\u00e7irece\u011fimiz bayramlar.\nBu bayram yan yana de\u011filiz ama g\u00f6n\u00fcllerimiz birlikte.\nAilelerimizden uzak, buruk bir bayram kutlayaca\u011f\u0131z ancak sa\u011fl\u0131\u011f\u0131m\u0131z ve gelece\u011fimiz i\u00e7in biraz daha sabretmenin iyi olaca\u011f\u0131na inan\u0131yorum.\nMilletimizin ve t\u00fcm \u0130slam aleminin Ramazan Bayram\u0131'n\u0131 kutluyorum.\"\nT\u00fcrkiye Sualt\u0131 Sporlar\u0131 Federasyonu Ba\u015fkan\u0131 \u015eahin \u00d6zen\u00d6zen, yapt\u0131\u011f\u0131 yaz\u0131l\u0131 a\u00e7\u0131klamada, \"\u00dclkemizdeki bar\u0131\u015f ve huzuru daha da peki\u015ftirmesi dile\u011fiyle, t\u00fcm vatanda\u015flar\u0131m\u0131z\u0131n m\u00fcbarek Ramazan Bayram\u0131'n\u0131 federasyonumuz ve sualt\u0131 toplulu\u011fu ailemiz ad\u0131na y\u00fcrekten kutlar\u0131z.\"\nT\u00fcm d\u00fcnyaya yay\u0131lan yeni tip koronavir\u00fcs (Kovid-19) salg\u0131n\u0131 g\u00f6lgesinde bir ramazan ay\u0131 ge\u00e7irildi\u011fi belirten \u00d6zen, \"Bu ilk kez oluyor.\nManevi de\u011ferlerin en y\u00fcksek perdeden payla\u015f\u0131ld\u0131\u011f\u0131 ramazan ay\u0131nda y\u00fcreklerin kucakla\u015ft\u0131\u011f\u0131n\u0131 vurgulayan \u00d6zen, birlik ve beraberlik ruhunun yeniden b\u00fct\u00fcn kalplerde hissedilece\u011fine inand\u0131\u011f\u0131n\u0131 belirtti.\n\u00d6zen ayr\u0131ca mesaj\u0131nda, ramazan ay\u0131n\u0131n da sa\u011fl\u0131kl\u0131 ge\u00e7ebilmesi amac\u0131yla, salg\u0131n hastal\u0131kla m\u00fccadele etmek i\u00e7in \u00e7al\u0131\u015fan devletin t\u00fcm birimlerine ve sa\u011fl\u0131k \u00e7al\u0131\u015fanlar\u0131na da te\u015fekk\u00fcr etti.\nT\u00fcrkiye Herkes \u0130\u00e7in Spor Federasyonu (H\u0130S) Ba\u015fkan\u0131 Yasin B\u00f6l\u00fckba\u015f\u0131B\u00f6l\u00fckba\u015f\u0131, yapt\u0131\u011f\u0131 a\u00e7\u0131klamada, \"11 ay\u0131n sultan\u0131 ramazan ay\u0131n\u0131n sonuna geldik.\nRamazan Bayram\u0131'n\u0131 kutluyor, t\u00fcm \u0130slam alemine hay\u0131rlar getirmesini diliyorum.\nBizim i\u00e7in ramazan, birlik, beraberlik ve rahmet demektir.\nGe\u00e7en her bayramdan farkl\u0131 olarak bu Ramazan Bayram\u0131'nda yeni tip koronavir\u00fcs salg\u0131n\u0131yla m\u00fccadele edildi\u011fini belirten B\u00f6l\u00fckba\u015f\u0131, \"81 ilimiz izolasyona uyarak, Ramazan Bayram\u0131'n\u0131 ileti\u015fim kanallar\u0131yla kutlayacak.\nSa\u011fl\u0131kl\u0131 g\u00fcnlere kavu\u015fmak i\u00e7in dikkatli olunmas\u0131 gerekti\u011finin alt\u0131n\u0131 \u00e7izen B\u00f6l\u00fckba\u015f\u0131, \u015f\u00f6yle konu\u015ftu:\"Biz Herkes \u0130\u00e7in Spor Federasyonu olarak, 3'ten 93 ya\u015fa kadar herkese spor yapt\u0131rma gayretindeyiz.\nSpor yapma ve hareket etme k\u00fclt\u00fcr\u00fcn\u00fc, sa\u011fl\u0131kl\u0131 nesillerin olu\u015fmas\u0131 i\u00e7in hayat\u0131n bir par\u00e7as\u0131 haline getirmek istiyoruz.\nBu amaca uygun \u015fekilde, Ramazan Bayram\u0131'nda da sa\u011fl\u0131kl\u0131 kalabilmek, vir\u00fcsten korunabilmek i\u00e7in sosyal izolasyona dikkat edece\u011fiz.\nT\u00fcrkiye Bedensel Engelliler Spor Federasyonu (TBESF) Ba\u015fkan\u0131 Arif \u00dcmit Uzt\u00fcrkUzt\u00fcrk, mesaj\u0131nda, \"Sevgili spor ailemizin ve \u00f6zellikle pandemi s\u00fcrecinde hayatlar\u0131n\u0131 hi\u00e7e sayarak vatanda\u015flar\u0131m\u0131z\u0131n yard\u0131m\u0131na ko\u015fan sa\u011fl\u0131k \u00e7al\u0131\u015fanlar\u0131m\u0131z\u0131n Ramazan Bayram\u0131'n\u0131 en i\u00e7ten dileklerimle kutluyorum.\nT\u00fcrkiye Curling Federasyonu Ba\u015fkan\u0131 Kenan \u015eebin\u015eebin, mesaj\u0131nda, \"Kar\u015f\u0131l\u0131kl\u0131 sevgi ve sayg\u0131n\u0131n anlam kazand\u0131\u011f\u0131, insanlar\u0131n birbiriyle karde\u015f\u00e7e kucakla\u015ft\u0131\u011f\u0131 bayramlar, bir toplumun b\u00fct\u00fcnle\u015fti\u011fi en g\u00fczel g\u00fcnlerdir.\nT\u00fcm halk\u0131m\u0131z\u0131n ve spor camiam\u0131z\u0131n Ramazan Bayram\u0131'n\u0131 en i\u00e7ten dileklerimle kutlar, aileleri ve sevdikleriyle birlikte sa\u011fl\u0131kl\u0131, mutlu, huzurlu bir bayram ge\u00e7irmelerini dilerim.\"\nT\u00fcrkiye Buz Hokeyi Federasyonu Ba\u015fkan\u0131 Halit AlbayrakAlbayrak, mesaj\u0131nda Ramazan Bayram\u0131'n\u0131 kutlayarak \u015funlar\u0131 kaydetti:\"Ramazan Bayram\u0131'n\u0131 al\u0131\u015f\u0131lagelmi\u015f \u015fekilde kar\u015f\u0131l\u0131yoruz.\nBu vesileyle ba\u015fta sa\u011fl\u0131k \u00e7al\u0131\u015fanlar\u0131m\u0131z olmak \u00fczere herkesin Ramazan Bayram\u0131'n\u0131 tebrik ediyorum.\"\nCimnastik Federasyonu Ba\u015fkan\u0131 Suat \u00c7elen\u00c7elen, mesaj\u0131nda, \"Sevgimizin, sayg\u0131m\u0131z\u0131n, dostlar\u0131m\u0131z ve kom\u015fular\u0131m\u0131zla olan ba\u011f\u0131m\u0131z\u0131n artt\u0131\u011f\u0131, adetlerimizin ya\u015fand\u0131\u011f\u0131 bayramlar hepimiz i\u00e7in birle\u015ftirici olmu\u015ftur.\nBayramlar\u0131n \u00e7ok \u00f6zel bir yere sahip oldu\u011funu belirten \u00c7elen, \"Ramazan Bayram\u0131'n\u0131n \u00fclkemize hay\u0131rl\u0131 olmas\u0131n\u0131 temenni ediyor, sa\u011fl\u0131kl\u0131 bir bayram ge\u00e7irmenizi diliyorum.\"\nT\u00fcrkiye Satran\u00e7 Federasyonu Ba\u015fkan\u0131 G\u00fclk\u0131z TulayTulay, mesaj\u0131nda, \"Bu bayram, her g\u00fcn\u00fcm\u00fcz\u00fcn bayram olmas\u0131, b\u00fcy\u00fcklerimizin sa\u011fl\u0131\u011f\u0131 ve uzun \u00f6mr\u00fc i\u00e7in fedakarl\u0131k yapma zaman\u0131.\n23 Nisan Ulusal Egemenlik ve \u00c7ocuk Bayram\u0131'nda \u00e7ok \u00f6zel bir 100. y\u0131l kutlama program\u0131n\u0131 hayata ge\u00e7irdik.\n19 May\u0131s Atat\u00fcrk\u2019\u00fc Anma, Gen\u00e7lik ve Spor Bayram\u0131\u2019nda ise en b\u00fcy\u00fck online satran\u00e7 turnuvas\u0131n\u0131 d\u00fczenledik.\nMustafa Kemal Atat\u00fcrk'\u00fcn Samsun'a ayak basarak yakt\u0131\u011f\u0131 ba\u011f\u0131ms\u0131zl\u0131k ate\u015finin co\u015fkusunu t\u00fcm T\u00fcrkiye ile payla\u015ft\u0131k.\nBirlik ve beraberlik ruhuyla salg\u0131n s\u00fcrecinde bir\u00e7ok projenin hayata ge\u00e7irildi\u011fini s\u00f6yleyen Tulay, \"Bir araya gelemedi\u011fimiz bu g\u00fcnlerde online d\u00fcnyada sevincimizi, \u00fcz\u00fcnt\u00fcm\u00fcz\u00fc, hayallerimizi, gelece\u011fe y\u00f6nelik hedef ve projelerimizi payla\u015ft\u0131k.\nKoronavir\u00fcs salg\u0131n\u0131yla m\u00fccadelede sosyal mesafeyi korumaya devam etmenin \u00f6nemine dikkati \u00e7eken Tulay, \"Bizim bayramlar\u0131m\u0131z sevdiklerimizle bulu\u015fmak ve onlarla kucakla\u015fmak istedi\u011fimiz \u00f6zel ve g\u00fczel g\u00fcnlerdir.\nNice g\u00fczel, sa\u011fl\u0131kl\u0131 ve birlikte bayramlar g\u00f6rebilmek i\u00e7in bu bayramda evlerimizde kal\u0131p, bayram sevincimizi evlerimizde ya\u015famal\u0131y\u0131z.",
    "article_html": "",
    "meta_description": "Ramazan'\u0131n sona ermesiyle birlikte kutlayaca\u011f\u0131m\u0131z Ramazan Bayram\u0131 ile ilgili spor camias\u0131ndan bir\u00e7ok isim tebrik mesaj\u0131 payla\u015ft\u0131. Bayram kutlamalar\u0131nda ortak mesaj ise sa\u011fl\u0131k temennisi oldu",
    "meta_lang": "tr"
}