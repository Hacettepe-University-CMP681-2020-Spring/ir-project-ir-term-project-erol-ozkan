{
    "article_id": "3aeeb588a1d3133e9adbf440ef1438ba.1590265806.0297363",
    "title": "Arefe g\u00fcn\u00fc ibadetleri nelerdir? Bayram arefesi hangi ibadetler yap\u0131lmal\u0131d\u0131r?",
    "authors": [
        "Isvalid",
        "Yazarlar",
        "Data",
        "Name",
        "Mail",
        "Title",
        "Di\u0307\u011fer Yazarlar"
    ],
    "canonical_link": "https://www.haberturk.com/arefe-gunu-ibadetleri-nelerdir-bayram-arefesi-hangi-ibadetler-yapilmalidir-2689748",
    "url": "http://haberturk.com/arefe-gunu-ibadetleri-nelerdir-bayram-arefesi-hangi-ibadetler-yapilmalidir-2689748",
    "top_img": "https://im.haberturk.com/2020/05/23/ver1590255511/2689748_1200x627.jpg",
    "meta_img": "https://im.haberturk.com/2020/05/23/ver1590255511/2689748_1200x627.jpg",
    "movies": [],
    "text": "Arefe g\u00fcn\u00fc yap\u0131lacak ibadetler, bug\u00fcn idrak edilen Ramazan Bayram\u0131 arefesinde ara\u015ft\u0131r\u0131l\u0131yor. Arefe g\u00fcn\u00fcn\u00fcn \u015f\u00fcphesiz en \u00f6nemli ibadeti okunacak dualar. Ramazan Bayram\u0131, tutulan 30 g\u00fcnl\u00fck orucun ard\u0131ndan dayan\u0131\u015fma, birlik ve beraberli\u011fin peki\u015fti\u011fi g\u00fcnler aras\u0131nda yer al\u0131yor. Ancak bu sene koronavir\u00fcs g\u00f6lgesinde ge\u00e7iyor. Peki bu \u00f6nemli bayram\u0131n \u00f6ncesinde nas\u0131l ibadetler yap\u0131lmal\u0131? \u0130\u015fte arefe g\u00fcn\u00fcn \u00f6nemine dair detaylar ve arefe g\u00fcn\u00fcnde yap\u0131lmas\u0131 \u00f6nerilen ibadetler...\n\nAREFE G\u00dcN\u00dc YAPILACAK \u0130BADETLER\n\nArefe g\u00fcn\u00fc i\u00e7inde \u0130hlas Suresi\u2019nin s\u00fcrekli okunmas\u0131 gerekti\u011fi vurgulan\u0131yor.\n\n\u0130hlas Suresi\u2019nin Arap\u00e7a okunu\u015fu:\n\n\u201cKul h\u00fcvell\u00e2h\u00fc ehad. All\u00e2h\u00fcssamed. Lem yelid ve lem y\u00fbled. Ve lem yek\u00fcn leh\u00fb k\u00fcf\u00fcven ehad.\u201d\n\n\u0130hlas Suresi\u2019nin T\u00fcrk\u00e7e anlam\u0131:\n\n\u201cDe ki; O Allah bir tektir. Allah eksiksiz, sameddir (B\u00fct\u00fcn varl\u0131klar O'na muhta\u00e7, fakat O, hi\u00e7bir \u015feye muhta\u00e7 de\u011fildir). (O)Do\u011furmad\u0131 ve do\u011furulmad\u0131. O'na bir denk de olmad\u0131.\u201d\n\nArefe g\u00fcn\u00fcn\u00fcn faziletine binaen Resulullah Sallallah\u00fc aleyhi ve Sellem buyurdular ki \u2018 Arefe g\u00fcn\u00fcnde oru\u00e7 tutmak, ge\u00e7mi\u015f ve gelecekten birer senenin k\u00fc\u00e7\u00fck g\u00fcnah\u0131na kefaret olur. A\u015fure g\u00fcn\u00fc orucu ise yaln\u0131z ge\u00e7mi\u015f olan bir senelik g\u00fcnaha kefaret olur.\u2019\n\nArefe bayram\u0131 ve geceleri m\u00fcmk\u00fcnse 1001 kere\n\n\u2018Estagfirullahe\u2019l-azime be etub\u00fc ileyh\u2019 \u0130stigfar etmeli ve tesbih namaz\u0131 k\u0131lmal\u0131d\u0131r.\n\nResulullah (s.a.v) Arefe g\u00fcn\u00fc \u015fu duay\u0131 okurdu:\n\n\u2018Allah\u00fcmmec\u2019al fi kalbi Nuran ve fi besari nuran\u2019 Allah\u2019\u0131m Kalbimi ve g\u00f6z\u00fcm\u00fc nurland\u0131r. Allah\u2019\u0131m g\u00f6\u011fs\u00fcme geni\u015flik ver ve i\u015fimi kolayla\u015ft\u0131r. Her kim bu duay\u0131 okursa b\u00fcy\u00fck m\u00fck\u00e2fata nail olur.\n\nT\u00f6vbe Namaz\u0131 K\u0131lmak: \u0130kindi namaz\u0131n\u0131 k\u0131ld\u0131ktan ve Arefe Duas\u0131na ba\u015flamadan \u00f6nce g\u00f6\u011f\u00fcn alt\u0131nda iki rekat namaz k\u0131lmal\u0131 ve Hak Teala'n\u0131n huzurunda g\u00fcnahlar\u0131n\u0131 itiraf ederek ikrar etmelidir. B\u00f6ylece Arafat sevab\u0131na nail olsun ve g\u00fcnahlar\u0131 ba\u011f\u0131\u015flans\u0131n.\n\nMahsus Namaz: Zeval vakti oldu\u011funda g\u00f6\u011f\u00fcn alt\u0131na \u00e7\u0131kmal\u0131 (yani a\u00e7\u0131k alanda olmal\u0131) \u00f6\u011flen ve ikindi namazlar\u0131n\u0131 ruku ve secdesini g\u00fczel bir \u015fekilde yaparak k\u0131lmal\u0131. Namazlar\u0131 bittikten sonra iki rekat namaz k\u0131lmal\u0131. Namaz\u0131n birinci rekat\u0131nda Fatiha Suresinden sonra ihlas suresini, ikinci rekatta Fatiha Suresinden sonra Kafirun Suresi okunmal\u0131d\u0131r. Bu namaz\u0131n ard\u0131ndan 4 rekat namaz k\u0131lmal\u0131d\u0131r. Namaz iki rekat iki rekat k\u0131l\u0131nmal\u0131d\u0131r. Her rekatta Fatiha suresinden sonra 50 kere ihlas suresini okumal\u0131d\u0131r. Bu namaz Emire'l M\u00fcmin'in Hz. Ali'nin namaz\u0131d\u0131r.\n\nAREFE G\u00dcN\u00dc OKUNACAK DUALAR\n\nRes\u00fbl-i Ekrem Efendimiz arife gecesinde \u015fu du\u00e2y\u0131 okuyana Cen\u00e2b-\u0131 Hak istedi\u011fini verece\u011fini bey\u00e2n buyurmu\u015ftur.\n\nDu\u00e2 \u015fudur:\n\n* \"S\u00fcbh\u00e2nellezi fi's-sem\u00e2v\u00e2ti ar\u015fuhu. S\u00fcbhanellezi fi'n-n\u00e2ri sult\u00e2n\u00fchu. S\u00fcbhanellezi fi'l-kub\u00fbri kad\u00e2uhu. S\u00fcbhanellezi fi'l-hev\u00e2i r\u00fbhuhu. S\u00fcbh\u00e2nellezi raa's-sem\u00e2e bigayri amedin. S\u00fcbh\u00e2nellezi vadaa'l-arda. S\u00fcbh\u00e2nellezi l\u00e2 melcee ill\u00e2 ileyhi.\"\n\n\u0130mam-\u0131 Tirmizi, Res\u00fbl-i Ekrem Efendimiz'in, \"Du\u00e2n\u0131n hay\u0131rl\u0131s\u0131 arife g\u00fcn\u00fc yap\u0131lan du\u00e2d\u0131r,\" buyurarak Peygamberlerin arife g\u00fcn\u00fc du\u00e2s\u0131n\u0131 \u015f\u00f6yle okudu\u011funu haber verir:\n\n* \"L\u00e2 il\u00e2he ill\u00e2llah\u00fc h\u00fcve leh\u00fc'l-hamd\u00fc ve h\u00fcve al\u00e2 k\u00fcli \u015fey'in kadir.\"\n\nBuh\u00e2ri'de ge\u00e7en bir hadisten \u00f6\u011frendi\u011fimize g\u00f6re arife g\u00fcn\u00fc \u015fu duay\u0131 okuyan, \u015feytan\u0131n tasallutundan kurtulur, kendini muhafaza alt\u0131na alm\u0131\u015f olur.\n\n* \"Allah\u00fcmme'c'al fi kalbi n\u00fbran ve fi basari n\u00fbran. Allah\u00fcmme'\u015frah li sadri ve yessir li emri...\"\n\n\"Allah'\u0131m, kalbimi, g\u00f6z\u00fcm\u00fc, g\u00f6nl\u00fcm\u00fc n\u00fbrlu k\u0131l. Allah'\u0131m, kalbime geni\u015flik, i\u015flerime kolayl\u0131k ver.\n\nPeygamberimiz (s.a.s) buyurdu ki: Arefe g\u00fcn\u00fcne h\u00fcrmet ediniz! \u00c7\u00fcnk\u00fc Allah\u00fc Teal\u00e4n\u0131n k\u0131ymet verdi\u011fi bir g\u00fcnd\u00fcr. Arefe gecesi ibadet edenler Cehennem'den azad olur. Arefe g\u00fcn\u00fc ibadet edenlerin iki senelik g\u00fcnahlar\u0131 affolur. Biri ge\u00e7mi\u015f senenin, di\u011feri gelecek senenin g\u00fcnah\u0131d\u0131r. Arefe g\u00fcn\u00fc bin ihlas okuyan\u0131n b\u00fct\u00fcn g\u00fcnahlar\u0131 affolur ve her duas\u0131 kabul olur. Hepsini besmele ile okumal\u0131d\u0131r.\n\nPeygamber Efendimiz bug\u00fcn i\u00e7in \"En hay\u0131rl\u0131, kabul\u00fc \u015fayan olan dua, Arefe G\u00fcn\u00fc yap\u0131lan duad\u0131r\" \u015feklinde bir Hadis s\u00f6ylemi\u015ftir. M\u00fcsl\u00fcmanlar bug\u00fcn\u00fc oru\u00e7, namaz ve dua e\u015fli\u011finde ge\u00e7irmelidir.\n\nEfendimiz (s.a.v.) Arefe g\u00fcn\u00fcn\u00fcn faziletini \u015fu hadisle m\u00fcjdeliyor:\n\n\"Arefe g\u00fcn\u00fcnden daha faziletli bir g\u00fcn yoktur. Allah\u00fc Te\u00e2l\u00e2 o g\u00fcn, yer ehli ile meleklere kar\u015f\u0131 \u00f6v\u00fcn\u00fcr ve (Arafat'taki hac\u0131lar\u0131 kastederek) \u015f\u00f6yle buyurur:\n\nKullar\u0131ma bir bak\u0131n. Sa\u00e7lar\u0131 ba\u015flar\u0131 da\u011f\u0131n\u0131k, toz toprak i\u00e7inde her uzak ilden bana geldiler. Bu halleri ile onlar, rahmetimi \u00fcmit etmekteler, azab\u0131mdan dahi korkmaktalar. \u015eahit olunuz, onlar\u0131 ba\u011f\u0131\u015flad\u0131m. Onlar\u0131n yerlerini cennet eyledim. Arefe g\u00fcn\u00fc oldu\u011fu kadar, hi\u00e7bir g\u00fcn cehennemden daha \u00e7ok azat edilen olmaz.\"\n\nAREFE G\u00dcN\u00dc Z\u0130K\u0130RLER\u0130\n\nArefe G\u00fcn\u00fc M\u00fcsl\u00fcmanlar verilen \u015fu 4 zikri \u00e7ekebilirler.\n\n1. \u0130hl\u00e2s Suresi\n\n2. La ilahe illellah\u00fc vahdeh\u00fc la \u015ferike leh, Leh\u00fcl m\u00fclk\u00fc ve leh\u00fcl hamd\u00fc ve h\u00fcve ala k\u00fclli \u015fey`in kadir.\n\n3. Allah\u00fcmme salli ala Muhammedin ve enzilh\u00fcl muk`adel m\u00fckarrebe \u0131ndeke yevmel k\u0131yameh.\n\n4. La ilahe illellah\u00fc vahdeh\u00fc la \u015ferike leh, Leh\u00fcl m\u00fclk\u00fc ve leh\u00fcl hamd\u00fc biyedihil h\u00e2yr\u00fb veh\u00fcve al\u00e2 k\u00fclli \u015fey'in kad\u00eer\n\nAyrica Tevriye, arefe g\u00fcn\u00fcnden bir \u00f6nceki g\u00fcne denir. Peygamber Efendimiz (s.a.v.) \u015f\u00f6yle buyurmu\u015ftur:\n\n\"Tevriye g\u00fcn\u00fc oru\u00e7 tutan ve g\u00fcnah s\u00f6z s\u00f6ylemeyen M\u00fcsl\u00fcman cennete girer.\"\n\nAREFE G\u00dcN\u00dcN\u00dcN \u00d6NEM\u0130\n\nArefe g\u00fcn\u00fcnde g\u00f6z haramdan uzak tutulmal\u0131, dedikodu edilmemeli, laf ta\u015f\u0131nmamal\u0131 ve k\u00f6t\u00fc s\u00f6z s\u00f6ylenmemeli. Bu ve bunun gibi davran\u0131\u015flara \u00f6nem veren ki\u015filer arefe g\u00fcn\u00fcn\u00fc de\u011ferlendirmi\u015f kabul edilir. G\u00fcnahtan ka\u00e7\u0131n\u0131lmal\u0131, yoksula yard\u0131m edilmeli, insanlarla iyi ge\u00e7inilmelidir. K\u00fcs olunan ki\u015filerle bar\u0131\u015f\u0131lmal\u0131, g\u00f6n\u00fclleri al\u0131nmal\u0131d\u0131r. \"G\u00fcnlerin en faziletlisi arefe g\u00fcn\u00fcd\u00fcr. Fazilet\u00e7e cumaya benzer. O, cuma g\u00fcn\u00fc d\u0131\u015f\u0131nda yap\u0131lan yetmi\u015f hacdan faziletlidir. Dualar\u0131n en faziletlisi de arefe g\u00fcn\u00fc yap\u0131lan duad\u0131r. Benim ve benden \u00f6nceki peygamberlerin s\u00f6yledi\u011fi en faziletli s\u00f6z de: Lailahe illallah vahdehu la \u015ferike lehu. (Allah birdir, ondan ba\u015fka ilah yoktur, O'nun orta\u011f\u0131 da yoktur) s\u00f6z\u00fcd\u00fcr.\" (Muvatta, Hacc, 246).",
    "keywords": [
        "rekat",
        "iki",
        "ibadetleri",
        "ibadetler",
        "bu",
        "nelerdir",
        "arefesi",
        "la",
        "hangi",
        "bayram",
        "namaz",
        "arefe",
        "yap\u0131lmal\u0131d\u0131r",
        "ve",
        "bir",
        "g\u00fcn\u00fc",
        "\u015fu"
    ],
    "meta_keywords": [
        ""
    ],
    "publish_date": {
        "$date": 1590255511000
    },
    "summary": "Arefe g\u00fcn\u00fc yap\u0131lacak ibadetler, bug\u00fcn idrak edilen Ramazan Bayram\u0131 arefesinde ara\u015ft\u0131r\u0131l\u0131yor.\nArefe g\u00fcn\u00fcn\u00fcn \u015f\u00fcphesiz en \u00f6nemli ibadeti okunacak dualar.\nRamazan Bayram\u0131, tutulan 30 g\u00fcnl\u00fck orucun ard\u0131ndan dayan\u0131\u015fma, birlik ve beraberli\u011fin peki\u015fti\u011fi g\u00fcnler aras\u0131nda yer al\u0131yor.\nAncak bu sene koronavir\u00fcs g\u00f6lgesinde ge\u00e7iyor.\nPeki bu \u00f6nemli bayram\u0131n \u00f6ncesinde nas\u0131l ibadetler yap\u0131lmal\u0131?\n\u0130\u015fte arefe g\u00fcn\u00fcn \u00f6nemine dair detaylar ve arefe g\u00fcn\u00fcnde yap\u0131lmas\u0131 \u00f6nerilen ibadetler...AREFE G\u00dcN\u00dc YAPILACAK \u0130BADETLERArefe g\u00fcn\u00fc i\u00e7inde \u0130hlas Suresi\u2019nin s\u00fcrekli okunmas\u0131 gerekti\u011fi vurgulan\u0131yor.\nLem yelid ve lem y\u00fbled.\nVe lem yek\u00fcn leh\u00fb k\u00fcf\u00fcven ehad.\u201d\u0130hlas Suresi\u2019nin T\u00fcrk\u00e7e anlam\u0131:\u201cDe ki; O Allah bir tektir.\nAllah eksiksiz, sameddir (B\u00fct\u00fcn varl\u0131klar O'na muhta\u00e7, fakat O, hi\u00e7bir \u015feye muhta\u00e7 de\u011fildir).\n(O)Do\u011furmad\u0131 ve do\u011furulmad\u0131.\nO'na bir denk de olmad\u0131.\u201dArefe g\u00fcn\u00fcn\u00fcn faziletine binaen Resulullah Sallallah\u00fc aleyhi ve Sellem buyurdular ki \u2018 Arefe g\u00fcn\u00fcnde oru\u00e7 tutmak, ge\u00e7mi\u015f ve gelecekten birer senenin k\u00fc\u00e7\u00fck g\u00fcnah\u0131na kefaret olur.\nA\u015fure g\u00fcn\u00fc orucu ise yaln\u0131z ge\u00e7mi\u015f olan bir senelik g\u00fcnaha kefaret olur.\u2019Arefe bayram\u0131 ve geceleri m\u00fcmk\u00fcnse 1001 kere\u2018Estagfirullahe\u2019l-azime be etub\u00fc ileyh\u2019 \u0130stigfar etmeli ve tesbih namaz\u0131 k\u0131lmal\u0131d\u0131r.\nResulullah (s.a.v) Arefe g\u00fcn\u00fc \u015fu duay\u0131 okurdu:\u2018Allah\u00fcmmec\u2019al fi kalbi Nuran ve fi besari nuran\u2019 Allah\u2019\u0131m Kalbimi ve g\u00f6z\u00fcm\u00fc nurland\u0131r.\nAllah\u2019\u0131m g\u00f6\u011fs\u00fcme geni\u015flik ver ve i\u015fimi kolayla\u015ft\u0131r.\nHer kim bu duay\u0131 okursa b\u00fcy\u00fck m\u00fck\u00e2fata nail olur.\nT\u00f6vbe Namaz\u0131 K\u0131lmak: \u0130kindi namaz\u0131n\u0131 k\u0131ld\u0131ktan ve Arefe Duas\u0131na ba\u015flamadan \u00f6nce g\u00f6\u011f\u00fcn alt\u0131nda iki rekat namaz k\u0131lmal\u0131 ve Hak Teala'n\u0131n huzurunda g\u00fcnahlar\u0131n\u0131 itiraf ederek ikrar etmelidir.\nB\u00f6ylece Arafat sevab\u0131na nail olsun ve g\u00fcnahlar\u0131 ba\u011f\u0131\u015flans\u0131n.\nMahsus Namaz: Zeval vakti oldu\u011funda g\u00f6\u011f\u00fcn alt\u0131na \u00e7\u0131kmal\u0131 (yani a\u00e7\u0131k alanda olmal\u0131) \u00f6\u011flen ve ikindi namazlar\u0131n\u0131 ruku ve secdesini g\u00fczel bir \u015fekilde yaparak k\u0131lmal\u0131.\nNamazlar\u0131 bittikten sonra iki rekat namaz k\u0131lmal\u0131.\nNamaz\u0131n birinci rekat\u0131nda Fatiha Suresinden sonra ihlas suresini, ikinci rekatta Fatiha Suresinden sonra Kafirun Suresi okunmal\u0131d\u0131r.\nBu namaz\u0131n ard\u0131ndan 4 rekat namaz k\u0131lmal\u0131d\u0131r.\nNamaz iki rekat iki rekat k\u0131l\u0131nmal\u0131d\u0131r.\nBu namaz Emire'l M\u00fcmin'in Hz.\nAREFE G\u00dcN\u00dc OKUNACAK DUALARRes\u00fbl-i Ekrem Efendimiz arife gecesinde \u015fu du\u00e2y\u0131 okuyana Cen\u00e2b-\u0131 Hak istedi\u011fini verece\u011fini bey\u00e2n buyurmu\u015ftur.\n\u0130mam-\u0131 Tirmizi, Res\u00fbl-i Ekrem Efendimiz'in, \"Du\u00e2n\u0131n hay\u0131rl\u0131s\u0131 arife g\u00fcn\u00fc yap\u0131lan du\u00e2d\u0131r,\" buyurarak Peygamberlerin arife g\u00fcn\u00fc du\u00e2s\u0131n\u0131 \u015f\u00f6yle okudu\u011funu haber verir:* \"L\u00e2 il\u00e2he ill\u00e2llah\u00fc h\u00fcve leh\u00fc'l-hamd\u00fc ve h\u00fcve al\u00e2 k\u00fcli \u015fey'in kadir.\"\nBuh\u00e2ri'de ge\u00e7en bir hadisten \u00f6\u011frendi\u011fimize g\u00f6re arife g\u00fcn\u00fc \u015fu duay\u0131 okuyan, \u015feytan\u0131n tasallutundan kurtulur, kendini muhafaza alt\u0131na alm\u0131\u015f olur.\nAllah\u00fcmme'\u015frah li sadri ve yessir li emri...\"\"Allah'\u0131m, kalbimi, g\u00f6z\u00fcm\u00fc, g\u00f6nl\u00fcm\u00fc n\u00fbrlu k\u0131l.\nPeygamberimiz (s.a.s) buyurdu ki: Arefe g\u00fcn\u00fcne h\u00fcrmet ediniz!\nArefe gecesi ibadet edenler Cehennem'den azad olur.\nArefe g\u00fcn\u00fc ibadet edenlerin iki senelik g\u00fcnahlar\u0131 affolur.\nArefe g\u00fcn\u00fc bin ihlas okuyan\u0131n b\u00fct\u00fcn g\u00fcnahlar\u0131 affolur ve her duas\u0131 kabul olur.\nPeygamber Efendimiz bug\u00fcn i\u00e7in \"En hay\u0131rl\u0131, kabul\u00fc \u015fayan olan dua, Arefe G\u00fcn\u00fc yap\u0131lan duad\u0131r\" \u015feklinde bir Hadis s\u00f6ylemi\u015ftir.\nM\u00fcsl\u00fcmanlar bug\u00fcn\u00fc oru\u00e7, namaz ve dua e\u015fli\u011finde ge\u00e7irmelidir.\nArefe g\u00fcn\u00fcn\u00fcn faziletini \u015fu hadisle m\u00fcjdeliyor:\"Arefe g\u00fcn\u00fcnden daha faziletli bir g\u00fcn yoktur.\nAllah\u00fc Te\u00e2l\u00e2 o g\u00fcn, yer ehli ile meleklere kar\u015f\u0131 \u00f6v\u00fcn\u00fcr ve (Arafat'taki hac\u0131lar\u0131 kastederek) \u015f\u00f6yle buyurur:Kullar\u0131ma bir bak\u0131n.\nSa\u00e7lar\u0131 ba\u015flar\u0131 da\u011f\u0131n\u0131k, toz toprak i\u00e7inde her uzak ilden bana geldiler.\nBu halleri ile onlar, rahmetimi \u00fcmit etmekteler, azab\u0131mdan dahi korkmaktalar.\nArefe g\u00fcn\u00fc oldu\u011fu kadar, hi\u00e7bir g\u00fcn cehennemden daha \u00e7ok azat edilen olmaz.\"\nAREFE G\u00dcN\u00dc Z\u0130K\u0130RLER\u0130Arefe G\u00fcn\u00fc M\u00fcsl\u00fcmanlar verilen \u015fu 4 zikri \u00e7ekebilirler.\nLa ilahe illellah\u00fc vahdeh\u00fc la \u015ferike leh, Leh\u00fcl m\u00fclk\u00fc ve leh\u00fcl hamd\u00fc ve h\u00fcve ala k\u00fclli \u015fey`in kadir.\nAllah\u00fcmme salli ala Muhammedin ve enzilh\u00fcl muk`adel m\u00fckarrebe \u0131ndeke yevmel k\u0131yameh.\nLa ilahe illellah\u00fc vahdeh\u00fc la \u015ferike leh, Leh\u00fcl m\u00fclk\u00fc ve leh\u00fcl hamd\u00fc biyedihil h\u00e2yr\u00fb veh\u00fcve al\u00e2 k\u00fclli \u015fey'in kad\u00eerAyrica Tevriye, arefe g\u00fcn\u00fcnden bir \u00f6nceki g\u00fcne denir.\n\u015f\u00f6yle buyurmu\u015ftur:\"Tevriye g\u00fcn\u00fc oru\u00e7 tutan ve g\u00fcnah s\u00f6z s\u00f6ylemeyen M\u00fcsl\u00fcman cennete girer.\"\nAREFE G\u00dcN\u00dcN\u00dcN \u00d6NEM\u0130Arefe g\u00fcn\u00fcnde g\u00f6z haramdan uzak tutulmal\u0131, dedikodu edilmemeli, laf ta\u015f\u0131nmamal\u0131 ve k\u00f6t\u00fc s\u00f6z s\u00f6ylenmemeli.\nBu ve bunun gibi davran\u0131\u015flara \u00f6nem veren ki\u015filer arefe g\u00fcn\u00fcn\u00fc de\u011ferlendirmi\u015f kabul edilir.\n\"G\u00fcnlerin en faziletlisi arefe g\u00fcn\u00fcd\u00fcr.\nO, cuma g\u00fcn\u00fc d\u0131\u015f\u0131nda yap\u0131lan yetmi\u015f hacdan faziletlidir.\nDualar\u0131n en faziletlisi de arefe g\u00fcn\u00fc yap\u0131lan duad\u0131r.\nBenim ve benden \u00f6nceki peygamberlerin s\u00f6yledi\u011fi en faziletli s\u00f6z de: Lailahe illallah vahdehu la \u015ferike lehu.\n(Allah birdir, ondan ba\u015fka ilah yoktur, O'nun orta\u011f\u0131 da yoktur) s\u00f6z\u00fcd\u00fcr.\"",
    "article_html": "",
    "meta_description": "Bug\u00fcn Ramazan Bayram\u0131 arefe g\u00fcn\u00fc. Bug\u00fcn yap\u0131lacak olan ibadetler \u00e7ok sevapt\u0131r. M\u00fcsl\u00fcmanlar bug\u00fcn yani \"Arefe g\u00fcn\u00fc ibadetleri nelerdir?\" sorusunun yan\u0131t\u0131n\u0131 merak ediyorlar. Bayram arefesi hangi ibadetler yap\u0131lmal\u0131d\u0131r? \u0130hlas suresinin yan\u0131 s\u0131ra arefe g\u00fcn\u00fcnde okunacak dualar neler? \u0130\u015fte yan\u0131t\u0131...",
    "meta_lang": "tr"
}