{
    "article_id": "99371c5532aab689a0a87e2f1fb79823.1590265829.6881533",
    "title": "Bayram namaz\u0131 saatleri 2020! Ramazan Bayram\u0131 namaz\u0131 saat ka\u00e7ta? \u0130l il bayram namaz vakitleri 24 May\u0131s",
    "authors": [
        "Isvalid",
        "Yazarlar",
        "Data",
        "Name",
        "Mail",
        "Title",
        "Di\u0307\u011fer Yazarlar"
    ],
    "canonical_link": "https://www.haberturk.com/bayram-namazi-saatleri-2020-ramazan-bayrami-namazi-saat-kacta-il-il-bayram-namaz-vakitleri-2689680",
    "url": "http://haberturk.com/bayram-namazi-saatleri-2020-ramazan-bayrami-namazi-saat-kacta-il-il-bayram-namaz-vakitleri-2689680",
    "top_img": "https://im.haberturk.com/2020/05/23/ver1590251425/2689680_1200x627.jpg",
    "meta_img": "https://im.haberturk.com/2020/05/23/ver1590251425/2689680_1200x627.jpg",
    "movies": [],
    "text": "Ramazan Bayram\u0131 sonunda geldi, \u00e7att\u0131. Yurdun bir\u00e7ok kesiminde Ramazan Bayram\u0131 bu sene evlerde kutlanacak. Her sene camilerde k\u0131l\u0131nan bayram namaz\u0131ndan sonra Ramazan Bayram\u0131 kutlan\u0131rd\u0131. Bu sene koronavir\u00fcs salg\u0131n\u0131 nedeniyle Diyanet \u0130\u015fleri Ba\u015fkanl\u0131\u011f\u0131 taraf\u0131ndan yay\u0131nlanan duyuruya g\u00f6re camilerde namaz k\u0131l\u0131nmayacak. 81 il i\u00e7in bayram namaz saatleri belli olmu\u015ftu. \u0130\u015fte Diyanet taraf\u0131ndan yay\u0131nlanan \u0130stanbul, Ankara, \u0130zmir ve di\u011fer illerin bayram namaz\u0131 saatleri...\n\nBAYRAM NAMAZI SAAT KA\u00c7TA? 2020\n\n\u0130STANBUL 06:13:00\n\nANKARA 06:00:00\n\n\u0130ZM\u0130R 06:26:00\n\nDi\u011fer iller i\u00e7in t\u0131klay\u0131n\u0131z\n\n\u0130L \u0130L BAYRAM NAMAZI SAATLER\u0130\n\nDiyanet \u0130\u015fleri Ba\u015fkan\u0131 Erba\u015f'tan 'bayram namaz\u0131' a\u00e7\u0131klamas\u0131\n\nDiyanet \u0130\u015fleri Ba\u015fkan\u0131 Ali Erba\u015f, Kovid-19 tedbirleri kapsam\u0131nda, camilerde bayram namaz\u0131 k\u0131l\u0131namayaca\u011f\u0131n\u0131 hat\u0131rlatarak, isteyenin evinde bayram namaz\u0131 ya da nafile niyetiyle iki veya d\u00f6rt rekatl\u0131k ku\u015fluk namaz\u0131 k\u0131labilece\u011fini bildirdi.\n\nDiyanet \u0130\u015fleri Ba\u015fkan\u0131 Ali Erba\u015f, yay\u0131mlad\u0131\u011f\u0131 g\u00f6r\u00fcnt\u00fcl\u00fc mesaj\u0131nda yar\u0131n idrak edilecek Ramazan Bayram\u0131'n\u0131 kutlad\u0131.\n\nBayramlar\u0131n m\u00fcminler i\u00e7in sevincin, co\u015fkunun, muhabbetin en yo\u011fun ya\u015fand\u0131\u011f\u0131 zamanlar oldu\u011funa i\u015faret eden Erba\u015f, bayram namaz\u0131n\u0131n da bu heyecan\u0131n ba\u015flang\u0131c\u0131n\u0131 olu\u015fturdu\u011funu vurgulad\u0131.\n\nKovid-19 nedeniyle zor ve hassas zamanlar\u0131n ya\u015fand\u0131\u011f\u0131na dikkati \u00e7eken Erba\u015f, al\u0131nan tedbirler kapsam\u0131nda, camilerde bayram namaz\u0131 k\u0131l\u0131namayaca\u011f\u0131n\u0131 hat\u0131rlatt\u0131. Ali Erba\u015f, \u0130slam'a g\u00f6re insan hayat\u0131n\u0131n ve sa\u011fl\u0131\u011f\u0131n\u0131n her \u015feyden daha \u00f6nemli ve \u00f6ncelikli oldu\u011funu dile getirdi.\n\n\"Bayram namaz\u0131 vaktinde minarelerden tekbir sesleri y\u00fckselecek\"\n\nCamilerden uzak kalman\u0131n h\u00fczn\u00fcn\u00fc azaltmak amac\u0131yla bayram\u0131n ilk g\u00fcn\u00fcnde \u00fclke genelinde, her ilin bayram namaz\u0131 vaktinde minarelerden tekbir seslerinin y\u00fckselece\u011fini bildiren Erba\u015f, kendisinin de Ankara'da bayram hutbesi irat edece\u011fini belirtti.\n\nBayram co\u015fkusunun ya\u015fanabilmesi i\u00e7in \u00f6nceki bayramlarda oldu\u011fu gibi aile fertleriyle, \u00e7ocuklarla beraber t\u00fcm haz\u0131rl\u0131klar\u0131n yap\u0131labilece\u011fini anlatan Erba\u015f, \u015funlar\u0131 kaydetti:\n\n\"Sabah namaz\u0131n\u0131n ard\u0131ndan g\u00fcne\u015fin y\u00fckseldi\u011fi bayram namaz\u0131 vaktine kadar heyecanla, dualarla, zikirlerle bekleyelim. Bayram namaz\u0131 vaktinde minarelerden okunan tekbirlere e\u015flik ederek bayram sevincine ve co\u015fkusuna kat\u0131lal\u0131m. Diyanet TV'nin ve bir\u00e7ok televizyon kanal\u0131n\u0131n sabah 06.00'dan itibaren canl\u0131 yay\u0131nlayaca\u011f\u0131 bayram hutbesini dinleyelim. Dileyen evinde bayram namaz\u0131n\u0131 dileyen de nafile niyetiyle iki ya da d\u00f6rt rekat ku\u015fluk namaz\u0131 k\u0131labilir. B\u00f6ylece bayram namaz\u0131 vaktinin bereketinden ve bayram\u0131n g\u00fczelli\u011finden ailemizle beraber en iyi \u015fekilde istifade edelim. Bu bayram\u0131n h\u00fcz\u00fcnl\u00fc g\u00f6n\u00fcllerin sevince d\u00f6n\u00fc\u015fmesine vesile olmas\u0131n\u0131 y\u00fcce Rabbimizden niyaz ediyorum.\"\n\nD\u0130YANET \u0130\u015eLER\u0130 KURULUNDAN BAYRAM NAMAZI A\u00c7IKLAMASI\n\nDin \u0130\u015fleri Y\u00fcksek Kurulu Kovid-19 tedbirleri dolay\u0131s\u0131yla Bayram namaz\u0131 ile ilgili a\u00e7\u0131klama yapt\u0131\n\n\u0130slam\u2019da farz olan oru\u00e7 ve hac ibadetlerinin tamamlanmas\u0131yla Ramazan ve Kurban olmak \u00fczere iki din\u00ee bayram kabul edilmi\u015f ve her ikisi i\u00e7in de bayram namazlar\u0131 me\u015fru k\u0131l\u0131nm\u0131\u015ft\u0131r. Hz. Peygamber (s.a.s.) ve ashab\u0131n\u0131n (r.a.) tatbikat\u0131na g\u00f6re kendine \u00f6zg\u00fc ilave tekbirleriyle birlikte iki\u015fer rek\u00e2t olan bayram namazlar\u0131 daima geni\u015f alanlarda ve cemaatle k\u0131l\u0131nm\u0131\u015f, ard\u0131ndan da bayram hutbesi irad edilmi\u015f ve bu hususta bir icma olu\u015fmu\u015ftur.\n\n\u00d6te taraftan f\u0131k\u0131h mezhepleri, bayram namaz\u0131n\u0131n h\u00fckm\u00fc ve bu ibadetin tek ba\u015f\u0131na k\u0131l\u0131n\u0131p k\u0131l\u0131nmayaca\u011f\u0131 konusunda farkl\u0131 g\u00f6r\u00fc\u015fler serdetmi\u015ftir. Kendilerine cuma namaz\u0131 farz olan kimselere bayram namaz\u0131 k\u0131lmak Hanef\u00eeler\u2019e g\u00f6re v\u00e2cip, \u015e\u00e2fi\u00eeler\u2019e g\u00f6re s\u00fcnnettir.\n\nHanef\u00ee mezhebine g\u00f6re bayram namaz\u0131n\u0131n sahih olmas\u0131 i\u00e7in hutbe d\u0131\u015f\u0131nda Cuma namaz\u0131nda aranan \u015fartlar\u0131n yerine gelmesi gerekti\u011finden, bayram namaz\u0131n\u0131n cemaatle k\u0131l\u0131nmas\u0131 \u015fartt\u0131r. Herhangi bir sebepten dolay\u0131 bayram namaz\u0131n\u0131 cemaatle k\u0131lamayan kimsenin bunu kaza etmesi gerekmedi\u011fi gibi bu ki\u015finin tek ba\u015f\u0131na bayram namaz\u0131n\u0131 k\u0131lmas\u0131 da gerekmez. Bayram namaz\u0131n\u0131 camide cemaatle k\u0131lamayanlar\u0131n, evlerinde iki veya d\u00f6rt rek\u00e2t olarak duh\u00e2/i\u015frak (ku\u015fluk) namaz\u0131 niyetiyle nafile namaz k\u0131lmalar\u0131 m\u00fcstehabt\u0131r.\n\n\u015eafi\u00ee mezhebine g\u00f6re de bayram namaz\u0131n\u0131n bir yerde ve topluca k\u0131l\u0131nmas\u0131 esast\u0131r. Bununla birlikte de\u011fi\u015fik sebeplerle cemaate kat\u0131lamayanlar\u0131n m\u00fcnferit olarak k\u0131lmas\u0131 da caizdir. Buna g\u00f6re cemaate kat\u0131lmayan ki\u015filer, kad\u0131nlar, \u00e7ocuklar ve yolcular evlerinde m\u00fcnferiden bayram namaz\u0131n\u0131 k\u0131labilirler. Bayram namazlar\u0131n\u0131 s\u00fcnnet olarak g\u00f6ren \u015eafiilere g\u00f6re yaln\u0131z ba\u015f\u0131na k\u0131lacak kimsenin hutbe okumas\u0131 \u015fart de\u011fildir.\n\nNetice itibariyle Bayram namazlar\u0131 oru\u00e7 ve hac gibi uzun s\u00fcreli ve yo\u011fun ibadetlerin tamamlanmas\u0131n\u0131n sevin\u00e7 ve co\u015fkusunu ya\u015famak \u00fczere hep birlikte cemaatle k\u0131l\u0131nan ve M\u00fcsl\u00fcmanlar\u0131n vahdetini g\u00f6steren \u00e7ok \u00f6nemli ibadetlerdir.\n\nAncak salg\u0131n, bula\u015f\u0131c\u0131 hastal\u0131k, karantina uygulamalar\u0131 gibi sebeplerle bu namaz\u0131n camilerde veya musallalarda cemaatle k\u0131l\u0131nmas\u0131 imkan\u0131n\u0131n olmad\u0131\u011f\u0131 zamanlarda, M\u00fcsl\u00fcmanlar\u0131n yukar\u0131da a\u00e7\u0131klanan g\u00f6r\u00fc\u015fler do\u011frultusunda ibadet hayatlar\u0131na y\u00f6n vermeleri m\u00fcmk\u00fcnd\u00fcr. Nitekim bu y\u0131l da maalesef millet\u00e7e b\u00fcy\u00fck m\u00fccadele verdi\u011fimiz Kovid-19 salg\u0131n\u0131 sebebiyle camilerimizde bayram namaz\u0131 k\u0131l\u0131namayacakt\u0131r.\n\nDiyanet \u0130\u015fleri Ba\u015fkanl\u0131\u011f\u0131 Ramazan Bayram\u0131n\u0131n ilk g\u00fcn\u00fcnde her ilin kendi bayram namaz\u0131 saatinde minarelerden bayram g\u00fcnlerinin \u015fi\u00e2r\u0131ndan olan tekbirler getirmek suretiyle bayram co\u015fkusunun ya\u015fanmas\u0131na ve herkesin bulundu\u011fu yerde bu sevince kat\u0131lmas\u0131na y\u00f6nelik bir uygulama yapacakt\u0131r. Halk\u0131m\u0131z\u0131n da t\u0131pk\u0131 \u00f6nceki bayramlarda oldu\u011fu gibi gerekli temizli\u011fini ve di\u011fer haz\u0131rl\u0131klar\u0131n\u0131 yapmas\u0131, giyim ku\u015fam\u0131na \u00f6zen g\u00f6stermesi ve g\u00fcne\u015fin y\u00fckseldi\u011fi o bayram namaz\u0131 vaktini heyecanla, dualarla, zikirlerle beklemesi uygun olacakt\u0131r. B\u00f6ylece bayram namaz\u0131n\u0131 cemaatle k\u0131lamaman\u0131n h\u00fczn\u00fcn\u00fc, bayram namaz\u0131 vaktine sa\u011f salim ula\u015fm\u0131\u015f olman\u0131n sevinci ve \u015f\u00fckr\u00fc ile Allah\u2019\u0131n huzuruna durarak giderebilecektir. Minarelerden okunan tekbirlere e\u015flik ederek o g\u00fcn\u00fcn bayram g\u00fcn\u00fc oldu\u011funu ailesiyle birlikte idrak edecektir. Yukar\u0131da a\u00e7\u0131kland\u0131\u011f\u0131 gibi dileyen karde\u015flerimiz bayram namaz\u0131 niyetiyle, dileyenler de duha/i\u015frak (ku\u015fluk) namaz\u0131 niyetiyle namaz k\u0131labileceklerdir.\n\nKamuoyuna sayg\u0131yla duyurulur",
    "keywords": [
        "may\u0131s",
        "cemaatle",
        "bu",
        "namaz\u0131",
        "saat",
        "bayram",
        "namaz",
        "erba\u015f",
        "saatleri",
        "ve",
        "g\u00f6re",
        "i\u0307l",
        "ramazan",
        "namaz\u0131n\u0131n",
        "da",
        "ka\u00e7ta",
        "vakitleri"
    ],
    "meta_keywords": [
        ""
    ],
    "publish_date": {
        "$date": 1590251425000
    },
    "summary": "Ramazan Bayram\u0131 sonunda geldi, \u00e7att\u0131.\nYurdun bir\u00e7ok kesiminde Ramazan Bayram\u0131 bu sene evlerde kutlanacak.\nHer sene camilerde k\u0131l\u0131nan bayram namaz\u0131ndan sonra Ramazan Bayram\u0131 kutlan\u0131rd\u0131.\nBu sene koronavir\u00fcs salg\u0131n\u0131 nedeniyle Diyanet \u0130\u015fleri Ba\u015fkanl\u0131\u011f\u0131 taraf\u0131ndan yay\u0131nlanan duyuruya g\u00f6re camilerde namaz k\u0131l\u0131nmayacak.\n81 il i\u00e7in bayram namaz saatleri belli olmu\u015ftu.\n\u0130\u015fte Diyanet taraf\u0131ndan yay\u0131nlanan \u0130stanbul, Ankara, \u0130zmir ve di\u011fer illerin bayram namaz\u0131 saatleri...BAYRAM NAMAZI SAAT KA\u00c7TA?\n2020\u0130STANBUL 06:13:00ANKARA 06:00:00\u0130ZM\u0130R 06:26:00Di\u011fer iller i\u00e7in t\u0131klay\u0131n\u0131z\u0130L \u0130L BAYRAM NAMAZI SAATLER\u0130Diyanet \u0130\u015fleri Ba\u015fkan\u0131 Erba\u015f'tan 'bayram namaz\u0131' a\u00e7\u0131klamas\u0131Diyanet \u0130\u015fleri Ba\u015fkan\u0131 Ali Erba\u015f, Kovid-19 tedbirleri kapsam\u0131nda, camilerde bayram namaz\u0131 k\u0131l\u0131namayaca\u011f\u0131n\u0131 hat\u0131rlatarak, isteyenin evinde bayram namaz\u0131 ya da nafile niyetiyle iki veya d\u00f6rt rekatl\u0131k ku\u015fluk namaz\u0131 k\u0131labilece\u011fini bildirdi.\nDiyanet \u0130\u015fleri Ba\u015fkan\u0131 Ali Erba\u015f, yay\u0131mlad\u0131\u011f\u0131 g\u00f6r\u00fcnt\u00fcl\u00fc mesaj\u0131nda yar\u0131n idrak edilecek Ramazan Bayram\u0131'n\u0131 kutlad\u0131.\nBayramlar\u0131n m\u00fcminler i\u00e7in sevincin, co\u015fkunun, muhabbetin en yo\u011fun ya\u015fand\u0131\u011f\u0131 zamanlar oldu\u011funa i\u015faret eden Erba\u015f, bayram namaz\u0131n\u0131n da bu heyecan\u0131n ba\u015flang\u0131c\u0131n\u0131 olu\u015fturdu\u011funu vurgulad\u0131.\nKovid-19 nedeniyle zor ve hassas zamanlar\u0131n ya\u015fand\u0131\u011f\u0131na dikkati \u00e7eken Erba\u015f, al\u0131nan tedbirler kapsam\u0131nda, camilerde bayram namaz\u0131 k\u0131l\u0131namayaca\u011f\u0131n\u0131 hat\u0131rlatt\u0131.\nAli Erba\u015f, \u0130slam'a g\u00f6re insan hayat\u0131n\u0131n ve sa\u011fl\u0131\u011f\u0131n\u0131n her \u015feyden daha \u00f6nemli ve \u00f6ncelikli oldu\u011funu dile getirdi.\n\"Bayram namaz\u0131 vaktinde minarelerden tekbir sesleri y\u00fckselecek\"Camilerden uzak kalman\u0131n h\u00fczn\u00fcn\u00fc azaltmak amac\u0131yla bayram\u0131n ilk g\u00fcn\u00fcnde \u00fclke genelinde, her ilin bayram namaz\u0131 vaktinde minarelerden tekbir seslerinin y\u00fckselece\u011fini bildiren Erba\u015f, kendisinin de Ankara'da bayram hutbesi irat edece\u011fini belirtti.\nBayram co\u015fkusunun ya\u015fanabilmesi i\u00e7in \u00f6nceki bayramlarda oldu\u011fu gibi aile fertleriyle, \u00e7ocuklarla beraber t\u00fcm haz\u0131rl\u0131klar\u0131n yap\u0131labilece\u011fini anlatan Erba\u015f, \u015funlar\u0131 kaydetti:\"Sabah namaz\u0131n\u0131n ard\u0131ndan g\u00fcne\u015fin y\u00fckseldi\u011fi bayram namaz\u0131 vaktine kadar heyecanla, dualarla, zikirlerle bekleyelim.\nBayram namaz\u0131 vaktinde minarelerden okunan tekbirlere e\u015flik ederek bayram sevincine ve co\u015fkusuna kat\u0131lal\u0131m.\nDiyanet TV'nin ve bir\u00e7ok televizyon kanal\u0131n\u0131n sabah 06.00'dan itibaren canl\u0131 yay\u0131nlayaca\u011f\u0131 bayram hutbesini dinleyelim.\nDileyen evinde bayram namaz\u0131n\u0131 dileyen de nafile niyetiyle iki ya da d\u00f6rt rekat ku\u015fluk namaz\u0131 k\u0131labilir.\nB\u00f6ylece bayram namaz\u0131 vaktinin bereketinden ve bayram\u0131n g\u00fczelli\u011finden ailemizle beraber en iyi \u015fekilde istifade edelim.\nBu bayram\u0131n h\u00fcz\u00fcnl\u00fc g\u00f6n\u00fcllerin sevince d\u00f6n\u00fc\u015fmesine vesile olmas\u0131n\u0131 y\u00fcce Rabbimizden niyaz ediyorum.\"\nD\u0130YANET \u0130\u015eLER\u0130 KURULUNDAN BAYRAM NAMAZI A\u00c7IKLAMASIDin \u0130\u015fleri Y\u00fcksek Kurulu Kovid-19 tedbirleri dolay\u0131s\u0131yla Bayram namaz\u0131 ile ilgili a\u00e7\u0131klama yapt\u0131\u0130slam\u2019da farz olan oru\u00e7 ve hac ibadetlerinin tamamlanmas\u0131yla Ramazan ve Kurban olmak \u00fczere iki din\u00ee bayram kabul edilmi\u015f ve her ikisi i\u00e7in de bayram namazlar\u0131 me\u015fru k\u0131l\u0131nm\u0131\u015ft\u0131r.\nPeygamber (s.a.s.)\nve ashab\u0131n\u0131n (r.a.) tatbikat\u0131na g\u00f6re kendine \u00f6zg\u00fc ilave tekbirleriyle birlikte iki\u015fer rek\u00e2t olan bayram namazlar\u0131 daima geni\u015f alanlarda ve cemaatle k\u0131l\u0131nm\u0131\u015f, ard\u0131ndan da bayram hutbesi irad edilmi\u015f ve bu hususta bir icma olu\u015fmu\u015ftur.\n\u00d6te taraftan f\u0131k\u0131h mezhepleri, bayram namaz\u0131n\u0131n h\u00fckm\u00fc ve bu ibadetin tek ba\u015f\u0131na k\u0131l\u0131n\u0131p k\u0131l\u0131nmayaca\u011f\u0131 konusunda farkl\u0131 g\u00f6r\u00fc\u015fler serdetmi\u015ftir.\nKendilerine cuma namaz\u0131 farz olan kimselere bayram namaz\u0131 k\u0131lmak Hanef\u00eeler\u2019e g\u00f6re v\u00e2cip, \u015e\u00e2fi\u00eeler\u2019e g\u00f6re s\u00fcnnettir.\nHanef\u00ee mezhebine g\u00f6re bayram namaz\u0131n\u0131n sahih olmas\u0131 i\u00e7in hutbe d\u0131\u015f\u0131nda Cuma namaz\u0131nda aranan \u015fartlar\u0131n yerine gelmesi gerekti\u011finden, bayram namaz\u0131n\u0131n cemaatle k\u0131l\u0131nmas\u0131 \u015fartt\u0131r.\nHerhangi bir sebepten dolay\u0131 bayram namaz\u0131n\u0131 cemaatle k\u0131lamayan kimsenin bunu kaza etmesi gerekmedi\u011fi gibi bu ki\u015finin tek ba\u015f\u0131na bayram namaz\u0131n\u0131 k\u0131lmas\u0131 da gerekmez.\nBayram namaz\u0131n\u0131 camide cemaatle k\u0131lamayanlar\u0131n, evlerinde iki veya d\u00f6rt rek\u00e2t olarak duh\u00e2/i\u015frak (ku\u015fluk) namaz\u0131 niyetiyle nafile namaz k\u0131lmalar\u0131 m\u00fcstehabt\u0131r.\n\u015eafi\u00ee mezhebine g\u00f6re de bayram namaz\u0131n\u0131n bir yerde ve topluca k\u0131l\u0131nmas\u0131 esast\u0131r.\nBununla birlikte de\u011fi\u015fik sebeplerle cemaate kat\u0131lamayanlar\u0131n m\u00fcnferit olarak k\u0131lmas\u0131 da caizdir.\nBuna g\u00f6re cemaate kat\u0131lmayan ki\u015filer, kad\u0131nlar, \u00e7ocuklar ve yolcular evlerinde m\u00fcnferiden bayram namaz\u0131n\u0131 k\u0131labilirler.\nBayram namazlar\u0131n\u0131 s\u00fcnnet olarak g\u00f6ren \u015eafiilere g\u00f6re yaln\u0131z ba\u015f\u0131na k\u0131lacak kimsenin hutbe okumas\u0131 \u015fart de\u011fildir.\nNetice itibariyle Bayram namazlar\u0131 oru\u00e7 ve hac gibi uzun s\u00fcreli ve yo\u011fun ibadetlerin tamamlanmas\u0131n\u0131n sevin\u00e7 ve co\u015fkusunu ya\u015famak \u00fczere hep birlikte cemaatle k\u0131l\u0131nan ve M\u00fcsl\u00fcmanlar\u0131n vahdetini g\u00f6steren \u00e7ok \u00f6nemli ibadetlerdir.\nAncak salg\u0131n, bula\u015f\u0131c\u0131 hastal\u0131k, karantina uygulamalar\u0131 gibi sebeplerle bu namaz\u0131n camilerde veya musallalarda cemaatle k\u0131l\u0131nmas\u0131 imkan\u0131n\u0131n olmad\u0131\u011f\u0131 zamanlarda, M\u00fcsl\u00fcmanlar\u0131n yukar\u0131da a\u00e7\u0131klanan g\u00f6r\u00fc\u015fler do\u011frultusunda ibadet hayatlar\u0131na y\u00f6n vermeleri m\u00fcmk\u00fcnd\u00fcr.\nNitekim bu y\u0131l da maalesef millet\u00e7e b\u00fcy\u00fck m\u00fccadele verdi\u011fimiz Kovid-19 salg\u0131n\u0131 sebebiyle camilerimizde bayram namaz\u0131 k\u0131l\u0131namayacakt\u0131r.\nDiyanet \u0130\u015fleri Ba\u015fkanl\u0131\u011f\u0131 Ramazan Bayram\u0131n\u0131n ilk g\u00fcn\u00fcnde her ilin kendi bayram namaz\u0131 saatinde minarelerden bayram g\u00fcnlerinin \u015fi\u00e2r\u0131ndan olan tekbirler getirmek suretiyle bayram co\u015fkusunun ya\u015fanmas\u0131na ve herkesin bulundu\u011fu yerde bu sevince kat\u0131lmas\u0131na y\u00f6nelik bir uygulama yapacakt\u0131r.\nHalk\u0131m\u0131z\u0131n da t\u0131pk\u0131 \u00f6nceki bayramlarda oldu\u011fu gibi gerekli temizli\u011fini ve di\u011fer haz\u0131rl\u0131klar\u0131n\u0131 yapmas\u0131, giyim ku\u015fam\u0131na \u00f6zen g\u00f6stermesi ve g\u00fcne\u015fin y\u00fckseldi\u011fi o bayram namaz\u0131 vaktini heyecanla, dualarla, zikirlerle beklemesi uygun olacakt\u0131r.\nB\u00f6ylece bayram namaz\u0131n\u0131 cemaatle k\u0131lamaman\u0131n h\u00fczn\u00fcn\u00fc, bayram namaz\u0131 vaktine sa\u011f salim ula\u015fm\u0131\u015f olman\u0131n sevinci ve \u015f\u00fckr\u00fc ile Allah\u2019\u0131n huzuruna durarak giderebilecektir.\nMinarelerden okunan tekbirlere e\u015flik ederek o g\u00fcn\u00fcn bayram g\u00fcn\u00fc oldu\u011funu ailesiyle birlikte idrak edecektir.\nYukar\u0131da a\u00e7\u0131kland\u0131\u011f\u0131 gibi dileyen karde\u015flerimiz bayram namaz\u0131 niyetiyle, dileyenler de duha/i\u015frak (ku\u015fluk) namaz\u0131 niyetiyle namaz k\u0131labileceklerdir.\nKamuoyuna sayg\u0131yla duyurulur",
    "article_html": "",
    "meta_description": "Yar\u0131n Ramazan Bayram\u0131'n\u0131n 1. g\u00fcn\u00fc olarak idrak edilecek. Her sene bayram namaz\u0131 k\u0131l\u0131narak bayram \u00e7o\u015fkusu ya\u015fan\u0131r. Bu sene bayram namaz\u0131 camilerde de\u011fil evlerde nafile ve ku\u015fluk namaz\u0131 olarak k\u0131l\u0131nacak. Vatanda\u015flar Ramazan Bayram\u0131 namaz\u0131 saat ka\u00e7ta sorusunu merak ediyorlar. \u0130stanbul, Ankara, \u0130zmir ve di\u011fer illerde Ramazan Bayram\u0131 namaz\u0131 saat ka\u00e7ta? \u0130l il bayram namaz vakitleri",
    "meta_lang": "tr"
}