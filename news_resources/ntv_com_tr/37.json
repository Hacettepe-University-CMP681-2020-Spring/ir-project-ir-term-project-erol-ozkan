{
    "article_id": "543d08a1973e4970b9f3d95a8e2dbb25.1590265661.8359997",
    "title": "T\u00fcrk bilim insan\u0131 nadir g\u00f6r\u00fclen epilepsi \u00e7e\u015fidinin yeni bir genini belirledi",
    "authors": [],
    "canonical_link": "https://www.ntv.com.tr/teknoloji/turk-bilim-insaninadir-gorulen-epilepsi-cesidinin-yeni-bir-genini-belirledi,3kQzZw52KECGrVmZvzZSPA",
    "url": "http://ntv.com.tr/teknoloji/turk-bilim-insaninadir-gorulen-epilepsi-cesidinin-yeni-bir-genini-belirledi,3kQzZw52KECGrVmZvzZSPA",
    "top_img": "https://cdn1.ntv.com.tr/gorsel/bIvdADFVuEeBSyCBM3w9qw.jpg?width=1080&mode=crop&scale=both",
    "meta_img": "https://cdn1.ntv.com.tr/gorsel/bIvdADFVuEeBSyCBM3w9qw.jpg?width=1080&mode=crop&scale=both",
    "movies": [],
    "text": "T\u00fcrk bilim insan\u0131 Prof. Dr. Cengiz Dilber, d\u00fcnyada bug\u00fcne kadar 12 hastada g\u00f6r\u00fclen bir epilepsi \u00e7e\u015fidine ait yeni bir gen te\u015fhis etti.\n\n\n\nKahramanmara\u015f S\u00fct\u00e7\u00fc \u0130mam \u00dcniversitesi (KS\u00dc) E\u011fitim, Sa\u011fl\u0131k ve Ara\u015ft\u0131rma Hastanesinde bir d\u00f6nem ba\u015fhekimlik de yapan Prof. Dr. Dilber, epilepsi hastal\u0131\u011f\u0131na ili\u015fkin \u00e7al\u0131\u015fmalar\u0131n\u0131 burada s\u00fcrd\u00fcr\u00fcyor.\n\n\n\nT\u00dcB\u0130TAK'\u0131n da deste\u011fiyle 2016'da yapt\u0131\u011f\u0131 bilimsel \u00e7al\u0131\u015fmayla, 1995'te, d\u00fcnyada sadece Finlandiya'da 2 ki\u015fide tan\u0131 konulan ve bundan dolay\u0131 literat\u00fcre \"kuzey epilepsi\" olarak giren hastal\u0131\u011f\u0131, T\u00fcrkiye'de ilk kez Kahramanmara\u015f'ta 5 \u00e7ocukta te\u015fhis eden Dilber, \u015fimdi epilepsinin yeni bir genini daha buldu.\n\n\n\n\u00c7ocuk N\u00f6roloji Uzman\u0131 Prof. Dr. Cengiz Dilber, yapt\u0131\u011f\u0131 a\u00e7\u0131klamada, epilepsinin nedenlerini ve genetik temellerini ara\u015ft\u0131rd\u0131klar\u0131n\u0131 ifade ederek, bulduklar\u0131 hastal\u0131klar\u0131n tedavi edilebilirli\u011fine bakt\u0131klar\u0131n\u0131 s\u00f6yledi.\n\n\n\nSon \u00e7al\u0131\u015fmada da akraba i\u00e7i evlilik bulunan ailede 3 yeni vaka tan\u0131mlad\u0131klar\u0131n\u0131 dile getiren Dilber, \u015f\u00f6yle devam etti:\n\n\n\n\"Bunlar da epilepsiye sebep olan bir gene ba\u011fl\u0131 vakalar. Aile i\u00e7i evliliklerden dolay\u0131 iki tanesi ikiz, biri de kuzenleri. Bunlarda yeni bir epilepsi genini g\u00f6stermi\u015f olduk. Daha \u00f6nce \u00fclkemizde T\u00dcB\u0130TAK destekli yapm\u0131\u015f oldu\u011fumuz 'kuzey epilepsi' geni ara\u015ft\u0131rmas\u0131ndan sonra bu konularda hem epilepsiyi \u00e7ok iyi biliyoruz hem de bunlara neden olan durumlar\u0131 ara\u015ft\u0131rabiliyoruz. Y\u0131llar\u0131n tecr\u00fcbesine dayanarak epilepsiye sebep olan bir gen var m\u0131, diye bakt\u0131k. Bunlar\u0131n \u00e7ok farkl\u0131 bir hastal\u0131k grubu oldu\u011funu anlad\u0131k. Bu hastal\u0131klar\u0131n\u0131n, d\u00fcnya literat\u00fcr\u00fcnde de \u00e7ok fazla olmad\u0131\u011f\u0131n\u0131 g\u00f6rd\u00fck. Bu y\u00f6nde ara\u015ft\u0131rmalar\u0131m\u0131z\u0131 derinle\u015ftirerek genetik analizler yapt\u0131k. Bir hastaya genetik analiz yapt\u0131ktan sonra di\u011ferlerinde de ayn\u0131 hastal\u0131k oldu\u011funu d\u00fc\u015f\u00fcnerek 3 hastay\u0131 da tan\u0131mlad\u0131k.\"\n\n\n\nDilber, te\u015fhis koyduklar\u0131 3 hastan\u0131n bu alanda \u00f6nemli oldu\u011funu vurgulayarak, \"D\u00fcnyada bug\u00fcne kadar yay\u0131nlanm\u0131\u015f 12 hasta vard\u0131. Biz 3 hasta daha bulunca d\u00fcnyadaki vaka say\u0131s\u0131 15'e \u00e7\u0131kt\u0131.\" dedi.",
    "keywords": [
        "\u00e7ok",
        "prof",
        "bu",
        "dilber",
        "yeni",
        "\u00e7e\u015fidinin",
        "genini",
        "t\u00fcrk",
        "bilim",
        "epilepsi",
        "g\u00f6r\u00fclen",
        "ve",
        "nadir",
        "bir",
        "da",
        "te\u015fhis",
        "insan\u0131"
    ],
    "meta_keywords": [
        ""
    ],
    "publish_date": null,
    "summary": "T\u00fcrk bilim insan\u0131 Prof. Dr. Cengiz Dilber, d\u00fcnyada bug\u00fcne kadar 12 hastada g\u00f6r\u00fclen bir epilepsi \u00e7e\u015fidine ait yeni bir gen te\u015fhis etti.\nKahramanmara\u015f S\u00fct\u00e7\u00fc \u0130mam \u00dcniversitesi (KS\u00dc) E\u011fitim, Sa\u011fl\u0131k ve Ara\u015ft\u0131rma Hastanesinde bir d\u00f6nem ba\u015fhekimlik de yapan Prof. Dr. Dilber, epilepsi hastal\u0131\u011f\u0131na ili\u015fkin \u00e7al\u0131\u015fmalar\u0131n\u0131 burada s\u00fcrd\u00fcr\u00fcyor.\nT\u00dcB\u0130TAK'\u0131n da deste\u011fiyle 2016'da yapt\u0131\u011f\u0131 bilimsel \u00e7al\u0131\u015fmayla, 1995'te, d\u00fcnyada sadece Finlandiya'da 2 ki\u015fide tan\u0131 konulan ve bundan dolay\u0131 literat\u00fcre \"kuzey epilepsi\" olarak giren hastal\u0131\u011f\u0131, T\u00fcrkiye'de ilk kez Kahramanmara\u015f'ta 5 \u00e7ocukta te\u015fhis eden Dilber, \u015fimdi epilepsinin yeni bir genini daha buldu.\n\u00c7ocuk N\u00f6roloji Uzman\u0131 Prof. Dr. Cengiz Dilber, yapt\u0131\u011f\u0131 a\u00e7\u0131klamada, epilepsinin nedenlerini ve genetik temellerini ara\u015ft\u0131rd\u0131klar\u0131n\u0131 ifade ederek, bulduklar\u0131 hastal\u0131klar\u0131n tedavi edilebilirli\u011fine bakt\u0131klar\u0131n\u0131 s\u00f6yledi.\nSon \u00e7al\u0131\u015fmada da akraba i\u00e7i evlilik bulunan ailede 3 yeni vaka tan\u0131mlad\u0131klar\u0131n\u0131 dile getiren Dilber, \u015f\u00f6yle devam etti:\"Bunlar da epilepsiye sebep olan bir gene ba\u011fl\u0131 vakalar.\nAile i\u00e7i evliliklerden dolay\u0131 iki tanesi ikiz, biri de kuzenleri.\nBunlarda yeni bir epilepsi genini g\u00f6stermi\u015f olduk.\nDaha \u00f6nce \u00fclkemizde T\u00dcB\u0130TAK destekli yapm\u0131\u015f oldu\u011fumuz 'kuzey epilepsi' geni ara\u015ft\u0131rmas\u0131ndan sonra bu konularda hem epilepsiyi \u00e7ok iyi biliyoruz hem de bunlara neden olan durumlar\u0131 ara\u015ft\u0131rabiliyoruz.\nY\u0131llar\u0131n tecr\u00fcbesine dayanarak epilepsiye sebep olan bir gen var m\u0131, diye bakt\u0131k.\nBunlar\u0131n \u00e7ok farkl\u0131 bir hastal\u0131k grubu oldu\u011funu anlad\u0131k.\nBu hastal\u0131klar\u0131n\u0131n, d\u00fcnya literat\u00fcr\u00fcnde de \u00e7ok fazla olmad\u0131\u011f\u0131n\u0131 g\u00f6rd\u00fck.\nBu y\u00f6nde ara\u015ft\u0131rmalar\u0131m\u0131z\u0131 derinle\u015ftirerek genetik analizler yapt\u0131k.\nBir hastaya genetik analiz yapt\u0131ktan sonra di\u011ferlerinde de ayn\u0131 hastal\u0131k oldu\u011funu d\u00fc\u015f\u00fcnerek 3 hastay\u0131 da tan\u0131mlad\u0131k.\"\nDilber, te\u015fhis koyduklar\u0131 3 hastan\u0131n bu alanda \u00f6nemli oldu\u011funu vurgulayarak, \"D\u00fcnyada bug\u00fcne kadar yay\u0131nlanm\u0131\u015f 12 hasta vard\u0131.\nBiz 3 hasta daha bulunca d\u00fcnyadaki vaka say\u0131s\u0131 15'e \u00e7\u0131kt\u0131.\"",
    "article_html": "",
    "meta_description": "Kahramanmara\u015f'ta, epilepsi ile ilgili \u00e7al\u0131\u015fmalar\u0131yla tan\u0131nan \u00c7ocuk N\u00f6roloji Uzman\u0131 Prof. Dr. Cengiz Dilber, d\u00fcnyada sadece 12 ki\u015fide bulunan bir epilepsi \u00e7e\u015fidine ait yeni bir gen belirledi.",
    "meta_lang": "tr"
}