{
    "article_id": "d3a714e372046dd5edb8c01c94941100.1590265669.8072257",
    "title": "\u00d6zel tiyatrolar\u0131n kay\u0131t i\u015flemleri y\u00f6netmelikle belirlendi",
    "authors": [],
    "canonical_link": "https://www.ntv.com.tr/sanat/ozel-tiyatrolarin-kayit-islemleri-yonetmelikle-belirlendi,U7jP0dgLu0ScR9PBAHj_IQ",
    "url": "http://ntv.com.tr/sanat/ozel-tiyatrolarin-kayit-islemleri-yonetmelikle-belirlendi,U7jP0dgLu0ScR9PBAHj_IQ",
    "top_img": "https://cdn1.ntv.com.tr/gorsel/Jb_Xlh5PZkGXX81DPNUAxw.jpg?width=1080&mode=crop&scale=both",
    "meta_img": "https://cdn1.ntv.com.tr/gorsel/Jb_Xlh5PZkGXX81DPNUAxw.jpg?width=1080&mode=crop&scale=both",
    "movies": [],
    "text": "Y\u00f6netmelik kapsam\u0131nda, \u00f6zel sekt\u00f6r ile ileti\u015fim ve i\u015f birli\u011fini geli\u015ftirmek \u00fczere \u00f6zel tiyatrolar\u0131n Bakanl\u0131k\u00e7a olu\u015fturulan sisteme kay\u0131t edilmesine dair i\u015flemlere ili\u015fkin usul ve esaslar\u0131 ve \u00f6zel tiyatrolar\u0131n kay\u0131t i\u015flemlerine ili\u015fkin h\u00fck\u00fcmleri belirlenecek. \u00d6zel tiyatrolar\u0131n Bakanl\u0131k\u00e7a tutulacak sisteme kaydedilmeleri esas olacak.\n\nBA\u015eVURULAR ELEKTRON\u0130K ORTAMDA YAPILACAK\n\n\n\n\u00d6zel tiyatrolar, G\u00fczel Sanatlar Genel M\u00fcd\u00fcrl\u00fc\u011f\u00fc'n\u00fcn internet sitesinde yay\u0131mlanan formu doldurarak, istenen di\u011fer bilgi ve belgeler ile Genel M\u00fcd\u00fcrl\u00fc\u011fe kay\u0131t ba\u015fvurusunda bulunacak. Genel M\u00fcd\u00fcrl\u00fc\u011f\u00fcn internet sitesinde belirtilmesi halinde ba\u015fvurular elektronik ortamda yap\u0131lacak.\n\n\n\n\n\nGerekli bilgi ve belgeleri eksiksiz olarak ibraz eden \u00f6zel tiyatrolar\u0131n kay\u0131t i\u015flemi ger\u00e7ekle\u015ftirilecek. Bilgi ve belgeleri eksik teslim eden veya yap\u0131lan inceleme neticesinde \u00f6zel tiyatro niteli\u011fi ta\u015f\u0131mad\u0131\u011f\u0131 tespit edilen ba\u015fvuru sahiplerinin kay\u0131t talepleri reddedilecek ve durum ilgililere yaz\u0131l\u0131 veya elektronik ortamda bildirilecek.\n\n\n\nEksik bilgi ve belgelerini tamamlayanlar tekrar ba\u015fvuru yapabilecek. Sisteme kaydedilen \u00f6zel tiyatrolar, ilk kay\u0131t olduklar\u0131 y\u0131l\u0131 takip eden her y\u0131l 1-31 Ocak tarihleri aras\u0131nda kay\u0131tlar\u0131n\u0131 yenileyecek. Kayd\u0131n\u0131 yenilemeyenlerin kay\u0131tlar\u0131 sistemden silinecek.\n\nBA\u015eVURU FORMU DI\u015eINDA \u0130STENENLER\n\n\u00d6zel tiyatrolardan ba\u015fvuru formu haricinde \u015fu bilgiler istenecek:\n\n\n\n- Ticaret odas\u0131ndan son bir ay i\u00e7erisinde al\u0131nm\u0131\u015f, ba\u015fvuru sahibinin ad\u0131, adresi, faaliyet konusu, i\u015fe ba\u015flama tarihi ve tescil tarihi bilgilerinin yer ald\u0131\u011f\u0131 Sicil Tasdiknamesi ve Faaliyet Belgesi belgeleri.\n\n\n\n- Ba\u015fvuran ki\u015finin ba\u015fvuru sahibi \u00f6zel tiyatro ad\u0131na yetkili oldu\u011funu g\u00f6steren imza sirk\u00fcs\u00fcn\u00fcn bir \u00f6rne\u011fi.\n\n\n\n- M\u00fclkiyeti kendisine ait mekan\u0131 tiyatro salonu olarak kullanan \u00f6zel tiyatrolar i\u00e7in bu mekan\u0131n tapu \u00f6rne\u011fi, bir y\u0131ldan az olmamak kayd\u0131yla kiralam\u0131\u015f oldu\u011fu yeri tiyatro salonu olarak kullanan \u00f6zel tiyatrolar i\u00e7in kira s\u00f6zle\u015fmesi \u00f6rne\u011fi.\n\n\n\n- \u00d6zel tiyatronun \u00e7al\u0131\u015ft\u0131rd\u0131\u011f\u0131 sigortal\u0131 personel bilgileri.\n\n\n\nGeleneksel tiyatrolar ise G\u00fczel Sanatlar Genel M\u00fcd\u00fcrl\u00fc\u011f\u00fc'n\u00fcn internet sitesinden veya sistemden temin edilecek ba\u015fvuru formu ve Bakanl\u0131k Ara\u015ft\u0131rma ve E\u011fitim Genel M\u00fcd\u00fcrl\u00fc\u011f\u00fcnce verilen Sanat\u00e7\u0131 Tan\u0131t\u0131m Kart\u0131n\u0131n bir \u00f6rne\u011fi ile ba\u015fvuru yapacak.\n\n\n\n\n\nBakanl\u0131k, \u00f6zel tiyatrolar\u0131n ibraz etti\u011fi belgelerin do\u011frulu\u011funun ve ba\u015fvuruda bulunan \u00f6zel tiyatrolar\u0131n ger\u00e7ekten ilgili alanda faaliyet g\u00f6sterip g\u00f6stermedi\u011finin inceleme ve denetimini yapmaya yetkili olacak.\n\n\n\n\u00d6zel tiyatrolar\u0131n, inceleme ve denetleme kapsam\u0131nda Bakanl\u0131k\u00e7a kendilerinden istenen bilgi ve belgeleri, bu talebin kendilerine ula\u015ft\u0131\u011f\u0131 tarihten itibaren en ge\u00e7 15 i\u015f g\u00fcn\u00fc i\u00e7erisinde Bakanl\u0131kta olacak \u015fekilde teslim etmeleri zorunlu olacak.\n\n\n\n\n\nBakanl\u0131k\u00e7a istenen belgeleri ge\u00e7erli bir mazereti olmaks\u0131z\u0131n s\u00fcresi i\u00e7erisinde g\u00f6ndermeyen, yap\u0131lan inceleme ve denetim neticesinde ger\u00e7e\u011fe ayk\u0131r\u0131 bilgi ve belge sundu\u011fu anla\u015f\u0131lan ya da ilgili alanda faaliyet g\u00f6stermedi\u011fi tespit edilen \u00f6zel tiyatrolar\u0131n kay\u0131tlar\u0131 sistemden silinecek ve belgeleri Bakanl\u0131k\u00e7a iptal edilecek.\n\nBA\u015eVURANLAR S\u0130STEME KAYDED\u0130LD\u0130\n\n\n\nBa\u015fvuru i\u00e7in gerekli bilgi ve belgeleri eksiksiz sunarak, kayd\u0131 yap\u0131lan \u00f6zel tiyatrolara Bakanl\u0131k\u00e7a haz\u0131rlanan bir belge verilecek.Tiyatro salonu bulunan \u00f6zel tiyatrolar, bu belgeyi salona gelenlerin g\u00f6rebilece\u011fi bir yerde bulundururlar, salonu bulunmayanlar ise istendi\u011finde ibraz etmek \u00fczere muhafaza edecek.\n\n\n\n\n\nBelgenin kaybolmas\u0131 ya da herhangi bir nedenle zarar g\u00f6rmesi halinde ilgili \u00f6zel tiyatronun, durumu beyan eden dilek\u00e7esi ile talep etmesi \u00fczerine belge tekrar d\u00fczenlenerek ilgiliye verilecek.\n\n\n\n\n\n\u00d6zel Tiyatrolar\u0131n Projelerine Yap\u0131lacak Yard\u0131mlara \u0130li\u015fkin Y\u00f6netmelik uyar\u0131nca 2020-2021 sanat sezonunda profesyonel tiyatrolar kategorisinde yard\u0131m talebinde bulunan \u00f6zel tiyatrolar bu y\u0131l i\u00e7in y\u00f6netmelik kapsam\u0131nda sisteme kaydedilmi\u015f say\u0131lacak.\n\n\n\n\n\n",
    "keywords": [
        "tiyatrolar\u0131n",
        "belirlendi",
        "belgeleri",
        "i\u015flemleri",
        "tiyatrolar",
        "ba\u015fvuru",
        "ve",
        "bir",
        "genel",
        "y\u00f6netmelikle",
        "\u00f6zel",
        "kay\u0131t",
        "bilgi"
    ],
    "meta_keywords": [
        ""
    ],
    "publish_date": null,
    "summary": "Y\u00f6netmelik kapsam\u0131nda, \u00f6zel sekt\u00f6r ile ileti\u015fim ve i\u015f birli\u011fini geli\u015ftirmek \u00fczere \u00f6zel tiyatrolar\u0131n Bakanl\u0131k\u00e7a olu\u015fturulan sisteme kay\u0131t edilmesine dair i\u015flemlere ili\u015fkin usul ve esaslar\u0131 ve \u00f6zel tiyatrolar\u0131n kay\u0131t i\u015flemlerine ili\u015fkin h\u00fck\u00fcmleri belirlenecek.\n\u00d6zel tiyatrolar\u0131n Bakanl\u0131k\u00e7a tutulacak sisteme kaydedilmeleri esas olacak.\nBA\u015eVURULAR ELEKTRON\u0130K ORTAMDA YAPILACAK\u00d6zel tiyatrolar, G\u00fczel Sanatlar Genel M\u00fcd\u00fcrl\u00fc\u011f\u00fc'n\u00fcn internet sitesinde yay\u0131mlanan formu doldurarak, istenen di\u011fer bilgi ve belgeler ile Genel M\u00fcd\u00fcrl\u00fc\u011fe kay\u0131t ba\u015fvurusunda bulunacak.\nGenel M\u00fcd\u00fcrl\u00fc\u011f\u00fcn internet sitesinde belirtilmesi halinde ba\u015fvurular elektronik ortamda yap\u0131lacak.\nGerekli bilgi ve belgeleri eksiksiz olarak ibraz eden \u00f6zel tiyatrolar\u0131n kay\u0131t i\u015flemi ger\u00e7ekle\u015ftirilecek.\nBilgi ve belgeleri eksik teslim eden veya yap\u0131lan inceleme neticesinde \u00f6zel tiyatro niteli\u011fi ta\u015f\u0131mad\u0131\u011f\u0131 tespit edilen ba\u015fvuru sahiplerinin kay\u0131t talepleri reddedilecek ve durum ilgililere yaz\u0131l\u0131 veya elektronik ortamda bildirilecek.\nEksik bilgi ve belgelerini tamamlayanlar tekrar ba\u015fvuru yapabilecek.\nSisteme kaydedilen \u00f6zel tiyatrolar, ilk kay\u0131t olduklar\u0131 y\u0131l\u0131 takip eden her y\u0131l 1-31 Ocak tarihleri aras\u0131nda kay\u0131tlar\u0131n\u0131 yenileyecek.\nKayd\u0131n\u0131 yenilemeyenlerin kay\u0131tlar\u0131 sistemden silinecek.\nBA\u015eVURU FORMU DI\u015eINDA \u0130STENENLER\u00d6zel tiyatrolardan ba\u015fvuru formu haricinde \u015fu bilgiler istenecek:- Ticaret odas\u0131ndan son bir ay i\u00e7erisinde al\u0131nm\u0131\u015f, ba\u015fvuru sahibinin ad\u0131, adresi, faaliyet konusu, i\u015fe ba\u015flama tarihi ve tescil tarihi bilgilerinin yer ald\u0131\u011f\u0131 Sicil Tasdiknamesi ve Faaliyet Belgesi belgeleri.\n- Ba\u015fvuran ki\u015finin ba\u015fvuru sahibi \u00f6zel tiyatro ad\u0131na yetkili oldu\u011funu g\u00f6steren imza sirk\u00fcs\u00fcn\u00fcn bir \u00f6rne\u011fi.\n- M\u00fclkiyeti kendisine ait mekan\u0131 tiyatro salonu olarak kullanan \u00f6zel tiyatrolar i\u00e7in bu mekan\u0131n tapu \u00f6rne\u011fi, bir y\u0131ldan az olmamak kayd\u0131yla kiralam\u0131\u015f oldu\u011fu yeri tiyatro salonu olarak kullanan \u00f6zel tiyatrolar i\u00e7in kira s\u00f6zle\u015fmesi \u00f6rne\u011fi.\n- \u00d6zel tiyatronun \u00e7al\u0131\u015ft\u0131rd\u0131\u011f\u0131 sigortal\u0131 personel bilgileri.\nGeleneksel tiyatrolar ise G\u00fczel Sanatlar Genel M\u00fcd\u00fcrl\u00fc\u011f\u00fc'n\u00fcn internet sitesinden veya sistemden temin edilecek ba\u015fvuru formu ve Bakanl\u0131k Ara\u015ft\u0131rma ve E\u011fitim Genel M\u00fcd\u00fcrl\u00fc\u011f\u00fcnce verilen Sanat\u00e7\u0131 Tan\u0131t\u0131m Kart\u0131n\u0131n bir \u00f6rne\u011fi ile ba\u015fvuru yapacak.\nBakanl\u0131k, \u00f6zel tiyatrolar\u0131n ibraz etti\u011fi belgelerin do\u011frulu\u011funun ve ba\u015fvuruda bulunan \u00f6zel tiyatrolar\u0131n ger\u00e7ekten ilgili alanda faaliyet g\u00f6sterip g\u00f6stermedi\u011finin inceleme ve denetimini yapmaya yetkili olacak.\n\u00d6zel tiyatrolar\u0131n, inceleme ve denetleme kapsam\u0131nda Bakanl\u0131k\u00e7a kendilerinden istenen bilgi ve belgeleri, bu talebin kendilerine ula\u015ft\u0131\u011f\u0131 tarihten itibaren en ge\u00e7 15 i\u015f g\u00fcn\u00fc i\u00e7erisinde Bakanl\u0131kta olacak \u015fekilde teslim etmeleri zorunlu olacak.\nBakanl\u0131k\u00e7a istenen belgeleri ge\u00e7erli bir mazereti olmaks\u0131z\u0131n s\u00fcresi i\u00e7erisinde g\u00f6ndermeyen, yap\u0131lan inceleme ve denetim neticesinde ger\u00e7e\u011fe ayk\u0131r\u0131 bilgi ve belge sundu\u011fu anla\u015f\u0131lan ya da ilgili alanda faaliyet g\u00f6stermedi\u011fi tespit edilen \u00f6zel tiyatrolar\u0131n kay\u0131tlar\u0131 sistemden silinecek ve belgeleri Bakanl\u0131k\u00e7a iptal edilecek.\nBA\u015eVURANLAR S\u0130STEME KAYDED\u0130LD\u0130Ba\u015fvuru i\u00e7in gerekli bilgi ve belgeleri eksiksiz sunarak, kayd\u0131 yap\u0131lan \u00f6zel tiyatrolara Bakanl\u0131k\u00e7a haz\u0131rlanan bir belge verilecek.Tiyatro salonu bulunan \u00f6zel tiyatrolar, bu belgeyi salona gelenlerin g\u00f6rebilece\u011fi bir yerde bulundururlar, salonu bulunmayanlar ise istendi\u011finde ibraz etmek \u00fczere muhafaza edecek.\nBelgenin kaybolmas\u0131 ya da herhangi bir nedenle zarar g\u00f6rmesi halinde ilgili \u00f6zel tiyatronun, durumu beyan eden dilek\u00e7esi ile talep etmesi \u00fczerine belge tekrar d\u00fczenlenerek ilgiliye verilecek.\n\u00d6zel Tiyatrolar\u0131n Projelerine Yap\u0131lacak Yard\u0131mlara \u0130li\u015fkin Y\u00f6netmelik uyar\u0131nca 2020-2021 sanat sezonunda profesyonel tiyatrolar kategorisinde yard\u0131m talebinde bulunan \u00f6zel tiyatrolar bu y\u0131l i\u00e7in y\u00f6netmelik kapsam\u0131nda sisteme kaydedilmi\u015f say\u0131lacak.",
    "article_html": "",
    "meta_description": "\u00d6zel Tiyatrolar\u0131n Kay\u0131t \u0130\u015flemlerine Dair Y\u00f6netmelik bug\u00fcnk\u00fc Resmi Gazete'de yay\u0131mlanarak y\u00fcr\u00fcrl\u00fc\u011fe girdi.",
    "meta_lang": "tr"
}