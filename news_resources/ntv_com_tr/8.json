{
    "article_id": "3723132241be22ac96ad29a30273a4c5.1590265527.688825",
    "title": "Almanya'da kilisedeki ayinde 40 ki\u015fiye vir\u00fcs bula\u015ft\u0131",
    "authors": [],
    "canonical_link": "https://www.ntv.com.tr/dunya/almanyada-kilisedeki-ayinde-40-kisiye-virus-bulasti,Qxm-qLQ3UEy65TyRGva20g",
    "url": "http://ntv.com.tr/dunya/almanyada-kilisedeki-ayinde-40-kisiye-virus-bulasti,Qxm-qLQ3UEy65TyRGva20g",
    "top_img": "https://cdn1.ntv.com.tr/gorsel/2cTLH2lzeUGg7fChT_ZSmw.jpg?width=1080&mode=crop&scale=both",
    "meta_img": "https://cdn1.ntv.com.tr/gorsel/2cTLH2lzeUGg7fChT_ZSmw.jpg?width=1080&mode=crop&scale=both",
    "movies": [],
    "text": "Alman bas\u0131n\u0131n\u0131n haberlerine g\u00f6re, R\u00f6delheim il\u00e7esindeki Evangeliums-Christen-Baptisten Kilisesi'nde 10 May\u0131s'ta ayin d\u00fczenlendi.\n\n\n\nFrankfurt Sa\u011fl\u0131k Dairesi, d\u00fcn ayine kat\u0131lan 40'den fazla ki\u015fide Covid-19 tespit edildi\u011fi bilgisini payla\u015ft\u0131.\n\n\n\nKilise derne\u011finin y\u00f6neticisi Wladimir Pritzkau, Kovid-19 tespit edilen ki\u015filerin \u00e7o\u011funun evde karantinada bulundu\u011funu, 6 ki\u015finin de hastanede tedavi g\u00f6rd\u00fc\u011f\u00fcn\u00fc ifade ederek, ayin s\u0131ras\u0131nda t\u00fcm tedbirlere uyuldu\u011funu savundu.\n\n\n\nAyine ka\u00e7 ki\u015finin kat\u0131ld\u0131\u011f\u0131n\u0131 tam olarak s\u00f6yleyemeyece\u011fini belirten Pritzkau, kilisedeki t\u00fcm faaliyetlerin iptal edildi\u011fini, ayinleri internet \u00fczerinden yapt\u0131klar\u0131n\u0131 kaydetti.\n\n\n\nHaunau Belediyesi'nden yap\u0131lan a\u00e7\u0131klamada da kilisede vir\u00fcs bula\u015fan 16 ki\u015finin Hanau kentinde ya\u015fad\u0131\u011f\u0131 belirtildi.\n\n\n\nBu nedenle vir\u00fcs\u00fcn yay\u0131lmas\u0131n\u0131n \u00f6n\u00fcne ge\u00e7mek i\u00e7in daha \u00f6nce M\u00fcsl\u00fcman cemiyetlere yar\u0131n bayram namaz\u0131n\u0131 Herbert-Dr\u00f6se Stad\u0131'nda k\u0131l\u0131nmas\u0131 i\u00e7in verilen izinin geri al\u0131nd\u0131\u011f\u0131 kaydedildi.\n\n\n\nAyine ba\u015fka b\u00f6lgelerden de ki\u015filerin kat\u0131lmas\u0131 y\u00fcz\u00fcnden Wettrau, Hochtaunuskreis ve Mainz\u2013Kinz-Kreis b\u00f6lgelerinde ya\u015fayanlar\u0131n da dikkatli olmas\u0131 y\u00f6n\u00fcnde uyar\u0131lar yap\u0131ld\u0131.\n\n\n\nAlmanya'da Covid-19'un yay\u0131lmas\u0131n\u0131 \u00f6nlemek i\u00e7in mart ortas\u0131nda toplu ibadetler yasaklanm\u0131\u015ft\u0131.\n\n\n\nSalg\u0131n\u0131n yay\u0131lma h\u0131z\u0131n\u0131n yava\u015flamas\u0131yla Hessen eyaletinde, 1 May\u0131s'tan itibaren belirli \u015fartlarda yeniden toplu ibadet yapma izni verilmi\u015fti.\n\n",
    "keywords": [
        "vir\u00fcs",
        "ki\u015finin",
        "ki\u015filerin",
        "tespit",
        "ki\u015fiye",
        "almanyada",
        "t\u00fcm",
        "40",
        "kilisedeki",
        "\u015fartlarda",
        "i\u00e7in",
        "ayin",
        "pritzkau",
        "da",
        "toplu",
        "bula\u015ft\u0131",
        "ayinde"
    ],
    "meta_keywords": [
        ""
    ],
    "publish_date": null,
    "summary": "Alman bas\u0131n\u0131n\u0131n haberlerine g\u00f6re, R\u00f6delheim il\u00e7esindeki Evangeliums-Christen-Baptisten Kilisesi'nde 10 May\u0131s'ta ayin d\u00fczenlendi.\nFrankfurt Sa\u011fl\u0131k Dairesi, d\u00fcn ayine kat\u0131lan 40'den fazla ki\u015fide Covid-19 tespit edildi\u011fi bilgisini payla\u015ft\u0131.\nKilise derne\u011finin y\u00f6neticisi Wladimir Pritzkau, Kovid-19 tespit edilen ki\u015filerin \u00e7o\u011funun evde karantinada bulundu\u011funu, 6 ki\u015finin de hastanede tedavi g\u00f6rd\u00fc\u011f\u00fcn\u00fc ifade ederek, ayin s\u0131ras\u0131nda t\u00fcm tedbirlere uyuldu\u011funu savundu.\nAyine ka\u00e7 ki\u015finin kat\u0131ld\u0131\u011f\u0131n\u0131 tam olarak s\u00f6yleyemeyece\u011fini belirten Pritzkau, kilisedeki t\u00fcm faaliyetlerin iptal edildi\u011fini, ayinleri internet \u00fczerinden yapt\u0131klar\u0131n\u0131 kaydetti.\nHaunau Belediyesi'nden yap\u0131lan a\u00e7\u0131klamada da kilisede vir\u00fcs bula\u015fan 16 ki\u015finin Hanau kentinde ya\u015fad\u0131\u011f\u0131 belirtildi.\nBu nedenle vir\u00fcs\u00fcn yay\u0131lmas\u0131n\u0131n \u00f6n\u00fcne ge\u00e7mek i\u00e7in daha \u00f6nce M\u00fcsl\u00fcman cemiyetlere yar\u0131n bayram namaz\u0131n\u0131 Herbert-Dr\u00f6se Stad\u0131'nda k\u0131l\u0131nmas\u0131 i\u00e7in verilen izinin geri al\u0131nd\u0131\u011f\u0131 kaydedildi.\nAyine ba\u015fka b\u00f6lgelerden de ki\u015filerin kat\u0131lmas\u0131 y\u00fcz\u00fcnden Wettrau, Hochtaunuskreis ve Mainz\u2013Kinz-Kreis b\u00f6lgelerinde ya\u015fayanlar\u0131n da dikkatli olmas\u0131 y\u00f6n\u00fcnde uyar\u0131lar yap\u0131ld\u0131.\nAlmanya'da Covid-19'un yay\u0131lmas\u0131n\u0131 \u00f6nlemek i\u00e7in mart ortas\u0131nda toplu ibadetler yasaklanm\u0131\u015ft\u0131.\nSalg\u0131n\u0131n yay\u0131lma h\u0131z\u0131n\u0131n yava\u015flamas\u0131yla Hessen eyaletinde, 1 May\u0131s'tan itibaren belirli \u015fartlarda yeniden toplu ibadet yapma izni verilmi\u015fti.",
    "article_html": "",
    "meta_description": "Almanya\u2019da Hessen eyaletinin Frankfurt kentindeki bir kilisede yap\u0131lan ayine kat\u0131lan 40'den fazla ki\u015fiye, yeni tip corona vir\u00fcs (Covid-19) bula\u015ft\u0131.",
    "meta_lang": "tr"
}