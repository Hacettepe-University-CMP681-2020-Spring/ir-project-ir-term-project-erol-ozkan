{
    "article_id": "ed0f6e8f99372f552d193a2305f38ac7.1590265679.3075757",
    "title": "Diyanet'in bayram namaz\u0131 tavsiyesi: Evde 'duha namaz\u0131' k\u0131l\u0131n",
    "authors": [],
    "canonical_link": "https://www.ntv.com.tr/turkiye/diyanetin-bayram-namazi-tavsiyesi-evde-duha-namazi-kilin,SRHc2ngTvU-0Pr3ppGHGeQ",
    "url": "http://ntv.com.tr/turkiye/diyanetin-bayram-namazi-tavsiyesi-evde-duha-namazi-kilin,SRHc2ngTvU-0Pr3ppGHGeQ",
    "top_img": "https://cdn1.ntv.com.tr/gorsel/2OziNof_tEqG3h3dLgbThA.jpg?width=1080&mode=crop&scale=both&v=1584090625550",
    "meta_img": "https://cdn1.ntv.com.tr/gorsel/2OziNof_tEqG3h3dLgbThA.jpg?width=1080&mode=crop&scale=both&v=1584090625550",
    "movies": [],
    "text": "T\u00fcrkiye'de 81 ilde, Covid-19 salg\u0131n\u0131 nedeniyle arife g\u00fcn\u00fc ile birlikte Ramazan Bayram\u0131'nda 4 g\u00fcn soka\u011fa \u00e7\u0131kma k\u0131s\u0131tlamas\u0131 uygulanacak. Salg\u0131nla m\u00fccadele i\u00e7in al\u0131nan tedbirler kapsam\u0131nda camilerin kapal\u0131 olmas\u0131 ve soka\u011fa \u00e7\u0131kma k\u0131s\u0131tlamas\u0131 nedeniyle bayram sabah\u0131 camilerde ilk defa bayram namaz\u0131 k\u0131l\u0131namayacak. Din \u0130\u015fleri Y\u00fcksek Kurulu Ba\u015fkanvekili Zeki Sayar, salg\u0131n g\u00f6lgesinde yap\u0131lacak bayramla\u015fma ve bayram namaz\u0131na ili\u015fkin de\u011ferlendirme yapt\u0131.\n\n\n\n'BAYRAMI KISITLAMALARLA YA\u015eAYACA\u011eIZ'\n\n\n\nSayar, salg\u0131n nedeniyle camilerde Cuma ve teravih namazlar\u0131n\u0131n k\u0131l\u0131namad\u0131\u011f\u0131n\u0131 hat\u0131rlatarak, \"\u015eimdi bayrama geliyoruz. Bayram ne\u015fe ve sevin\u00e7 g\u00fcn\u00fcd\u00fcr. Bayramlar hakikaten hem dini hayat\u0131m\u0131zda hem toplumsal hayat\u0131m\u0131zda \u00e7ok \u00f6nemli yeri olan, payla\u015fman\u0131n, b\u00f6l\u00fc\u015fmenin, sevginin, karde\u015fli\u011fin, dayan\u0131\u015fman\u0131n ya\u015fand\u0131\u011f\u0131, dostlar\u0131n birbirleriyle g\u00f6r\u00fc\u015ft\u00fc\u011f\u00fc, darg\u0131nlar\u0131n bar\u0131\u015ft\u0131\u011f\u0131 \u00e7ok \u00f6nemli zaman dilimleri. Bunlar\u0131 yine ya\u015famaya \u00e7al\u0131\u015faca\u011f\u0131z; ama baz\u0131 k\u0131s\u0131tlamalarla ya\u015fayaca\u011f\u0131z\" dedi.\n\n'B\u0130R ARAYA GELMEKTEN KA\u00c7INALIM'\n\n\n\n\u0130slam dininin insan hayat\u0131n\u0131 ve insan sa\u011fl\u0131\u011f\u0131n\u0131 her \u015feyin \u00f6n\u00fcne koydu\u011funu vurgulayan Sayar, \"Bilim insanlar\u0131 bu salg\u0131n\u0131n bir an \u00f6nce ortadan kalkmas\u0131 i\u00e7in uyulmas\u0131 gereken temel kurallar\u0131 s\u00f6yl\u00fcyorlar. Maske takmak, sosyal mesafeyi korumak, hijyenik \u015fartlara dikkat etmek. Bunlar ayn\u0131 \u015fekilde dinimizin de emirleridir. Bayramda evvela bunlara dikkat etmeliyiz. Bayramla\u015fmalar, s\u0131la-i rahim \u00e7ok \u00f6nemlidir; ama m\u00fcmk\u00fcnse bu y\u0131l bunlar\u0131 uzaktan telefonla veya ba\u015fka vas\u0131talarla dostlar\u0131m\u0131z\u0131, yak\u0131nlar\u0131m\u0131z\u0131, b\u00fcy\u00fcklerimizi b\u00f6yle ziyaret edelim. Kom\u015fular\u0131m\u0131zla hakeza ayn\u0131 \u015fekilde. Bayram\u0131 b\u00f6yle ge\u00e7irmeye \u00e7al\u0131\u015fal\u0131m. Yani bayramda bir araya gelmek, ziyafet vermek, hakikaten bunlardan ka\u00e7\u0131nal\u0131m. Hazreti Peygamber bir M\u00fcsl\u00fcman\u0131 tarif ederken 'di\u011fer insanlar\u0131n elinden, dilinden emniyette oldu\u011fu insand\u0131r' der. Buna dikkat etmeliyiz\" diye konu\u015ftu.\n\n\n\n'F\u0130\u0130L\u0130 UYGULAMA CEMAATLE KILINMASIDIR'\n\n\n\nDin \u0130\u015fleri Y\u00fcksek Kurulu\u2019nun bayram namaz\u0131 ile ilgili g\u00f6r\u00fc\u015f\u00fcn\u00fc de a\u00e7\u0131klayan Zeki Sayar, Hz. Peygamberin uygulamas\u0131na bak\u0131ld\u0131\u011f\u0131nda bayram namaz\u0131na \u00e7ok \u00f6nem verdi\u011fini anlatarak, \"Peygamber Efendimiz bayramda \u00e7ocuklar\u0131n, gen\u00e7lerin, han\u0131mlar\u0131n bayram namaz\u0131na i\u015ftirakini istemi\u015f ve bunu temin etmi\u015f ve bayram namazlar\u0131 daha \u00e7ok sahrada 'namazgah' dedi\u011fimiz yerlerde k\u0131l\u0131nm\u0131\u015f, Hazreti Peygamber\u2019den bug\u00fcne de fiili uygulama bayram namazlar\u0131n\u0131n Cuma namazlar\u0131nda oldu\u011fu gibi hep cemaatle k\u0131l\u0131nmas\u0131d\u0131r\" dedi.\n\n\n\n'BAYRAM NAMAZI YER\u0130NE DUHA NAMAZI'\n\n\n\nHanefi mezhebine g\u00f6re Cuma namaz\u0131nda aranan \u015fartlar\u0131n bayram namaz\u0131 i\u00e7in de s\u00f6z konusu oldu\u011funa i\u015faret eden Sayar, \"Yani Hanefi mezhebinde bayram namaz\u0131 vaciptir, mutlaka cemaatle camide k\u0131l\u0131nmas\u0131 gerekir. Bu mezhebe g\u00f6re insanlar\u0131n evlerinde tek ba\u015f\u0131na veya bir araya gelerek cemaatle bayram namaz\u0131 k\u0131lmalar\u0131 uygun de\u011fildir. Dolay\u0131s\u0131yla M\u00fcsl\u00fcman karde\u015flerimize tavsiyemiz bayram g\u00fcn\u00fc erkenden kalkmalar\u0131d\u0131r. Sabah namaz\u0131ndan sonra Kur'an-\u0131 Kerim okuyarak, tekbir, tehlil getirerek, zikir fikir yaparak beklerler. Sonra bizim kerahat vakti dedi\u011fimiz yani bayram namaz\u0131n\u0131n k\u0131l\u0131nma vakti girince evlerinde 2 rekat veya 4 rekat Allah r\u0131zas\u0131 i\u00e7in 'duha namaz\u0131' k\u0131larlar. 'Ku\u015fluk duha namaz\u0131' zaten her zaman k\u0131l\u0131nan bir namazd\u0131r, yani nafile namazlardan birisidir. Onu k\u0131labilirler, dua ederler, bunu tavsiye ediyoruz. B\u00f6ylece bayram\u0131 ihya etmi\u015f olurlar\" diye konu\u015ftu.\n\n\n\nSayar, \u015eafi mezhebinde de as\u0131l olan yine bayram namaz\u0131n\u0131n cemaatle camide k\u0131l\u0131nmas\u0131 oldu\u011funu, farkl\u0131 bir g\u00f6r\u00fc\u015f olarak bu mezhebin i\u00e7tihad\u0131n\u0131n bayram namaz\u0131n\u0131 ka\u00e7\u0131ran insanlar\u0131n evlerinde tek ba\u015f\u0131na veya cemaat olarak da bayram namaz\u0131n\u0131 k\u0131labilece\u011fi y\u00f6n\u00fcnde oldu\u011funu kaydetti. Sayar, \"\u0130steyen karde\u015flerimiz, \u00f6zellikle \u015eafi mezhebine mensup olan karde\u015flerimiz bu g\u00f6r\u00fc\u015fle de amel edebilirler\" dedi.\n\n\n\n'F\u0130TRE, BAYRAMDAN \u00d6NCE VER\u0130LMEL\u0130'\n\n\n\nBayramda yard\u0131mla\u015fman\u0131n da \u00f6nemli oldu\u011funu ifade eden Sayar, M\u00fcsl\u00fcmanlar\u0131n Ramazan ay\u0131nda vermesi gereken f\u0131tr sadakas\u0131na (fitre) dikkat \u00e7ekerek, \"Bunun mutlaka Ramazan Bayram\u0131\u2019ndan \u00f6nce verilmesi gerekir. \u015eimdi verilebilir, bunun miktar\u0131n\u0131 Din \u0130\u015fleri Y\u00fcksek Kurulu 27 lira olarak belirledi. Bu \u015fu manaya gelmiyor; herkes 27 lira olarak fitresini verecek. Hay\u0131r, bu asgari miktard\u0131r. M\u00fcsl\u00fcmanlar kendi bir g\u00fcnl\u00fck masraflar\u0131 neyse onun kar\u015f\u0131l\u0131\u011f\u0131n\u0131 f\u0131tr sadakas\u0131 olarak bayram namaz\u0131ndan \u00f6nce vermeleri gerekir. Veremezlerse bayramdan sonra da verirler, ama biraz daha noksan olmu\u015f olur\" bilgisini payla\u015ft\u0131.\n\nV\u0130DEO: 65 YA\u015e \u00dcST\u00dcNE MEMLEKET \u0130ZN\u0130",
    "keywords": [
        "\u00e7ok",
        "cemaatle",
        "bu",
        "evde",
        "namaz\u0131",
        "sayar",
        "duha",
        "bayram",
        "tavsiyesi",
        "olarak",
        "k\u0131l\u0131n",
        "ve",
        "bir",
        "\u00f6nce",
        "diyanetin"
    ],
    "meta_keywords": [
        ""
    ],
    "publish_date": null,
    "summary": "T\u00fcrkiye'de 81 ilde, Covid-19 salg\u0131n\u0131 nedeniyle arife g\u00fcn\u00fc ile birlikte Ramazan Bayram\u0131'nda 4 g\u00fcn soka\u011fa \u00e7\u0131kma k\u0131s\u0131tlamas\u0131 uygulanacak.\nSalg\u0131nla m\u00fccadele i\u00e7in al\u0131nan tedbirler kapsam\u0131nda camilerin kapal\u0131 olmas\u0131 ve soka\u011fa \u00e7\u0131kma k\u0131s\u0131tlamas\u0131 nedeniyle bayram sabah\u0131 camilerde ilk defa bayram namaz\u0131 k\u0131l\u0131namayacak.\nDin \u0130\u015fleri Y\u00fcksek Kurulu Ba\u015fkanvekili Zeki Sayar, salg\u0131n g\u00f6lgesinde yap\u0131lacak bayramla\u015fma ve bayram namaz\u0131na ili\u015fkin de\u011ferlendirme yapt\u0131.\n'BAYRAMI KISITLAMALARLA YA\u015eAYACA\u011eIZ'Sayar, salg\u0131n nedeniyle camilerde Cuma ve teravih namazlar\u0131n\u0131n k\u0131l\u0131namad\u0131\u011f\u0131n\u0131 hat\u0131rlatarak, \"\u015eimdi bayrama geliyoruz.\nBayram ne\u015fe ve sevin\u00e7 g\u00fcn\u00fcd\u00fcr.\nBayramlar hakikaten hem dini hayat\u0131m\u0131zda hem toplumsal hayat\u0131m\u0131zda \u00e7ok \u00f6nemli yeri olan, payla\u015fman\u0131n, b\u00f6l\u00fc\u015fmenin, sevginin, karde\u015fli\u011fin, dayan\u0131\u015fman\u0131n ya\u015fand\u0131\u011f\u0131, dostlar\u0131n birbirleriyle g\u00f6r\u00fc\u015ft\u00fc\u011f\u00fc, darg\u0131nlar\u0131n bar\u0131\u015ft\u0131\u011f\u0131 \u00e7ok \u00f6nemli zaman dilimleri.\nBunlar\u0131 yine ya\u015famaya \u00e7al\u0131\u015faca\u011f\u0131z; ama baz\u0131 k\u0131s\u0131tlamalarla ya\u015fayaca\u011f\u0131z\" dedi.\n'B\u0130R ARAYA GELMEKTEN KA\u00c7INALIM'\u0130slam dininin insan hayat\u0131n\u0131 ve insan sa\u011fl\u0131\u011f\u0131n\u0131 her \u015feyin \u00f6n\u00fcne koydu\u011funu vurgulayan Sayar, \"Bilim insanlar\u0131 bu salg\u0131n\u0131n bir an \u00f6nce ortadan kalkmas\u0131 i\u00e7in uyulmas\u0131 gereken temel kurallar\u0131 s\u00f6yl\u00fcyorlar.\nMaske takmak, sosyal mesafeyi korumak, hijyenik \u015fartlara dikkat etmek.\nBunlar ayn\u0131 \u015fekilde dinimizin de emirleridir.\nBayramda evvela bunlara dikkat etmeliyiz.\nBayramla\u015fmalar, s\u0131la-i rahim \u00e7ok \u00f6nemlidir; ama m\u00fcmk\u00fcnse bu y\u0131l bunlar\u0131 uzaktan telefonla veya ba\u015fka vas\u0131talarla dostlar\u0131m\u0131z\u0131, yak\u0131nlar\u0131m\u0131z\u0131, b\u00fcy\u00fcklerimizi b\u00f6yle ziyaret edelim.\nKom\u015fular\u0131m\u0131zla hakeza ayn\u0131 \u015fekilde.\nBayram\u0131 b\u00f6yle ge\u00e7irmeye \u00e7al\u0131\u015fal\u0131m.\nYani bayramda bir araya gelmek, ziyafet vermek, hakikaten bunlardan ka\u00e7\u0131nal\u0131m.\nHazreti Peygamber bir M\u00fcsl\u00fcman\u0131 tarif ederken 'di\u011fer insanlar\u0131n elinden, dilinden emniyette oldu\u011fu insand\u0131r' der.\nBuna dikkat etmeliyiz\" diye konu\u015ftu.\n'F\u0130\u0130L\u0130 UYGULAMA CEMAATLE KILINMASIDIR'Din \u0130\u015fleri Y\u00fcksek Kurulu\u2019nun bayram namaz\u0131 ile ilgili g\u00f6r\u00fc\u015f\u00fcn\u00fc de a\u00e7\u0131klayan Zeki Sayar, Hz.\nPeygamberin uygulamas\u0131na bak\u0131ld\u0131\u011f\u0131nda bayram namaz\u0131na \u00e7ok \u00f6nem verdi\u011fini anlatarak, \"Peygamber Efendimiz bayramda \u00e7ocuklar\u0131n, gen\u00e7lerin, han\u0131mlar\u0131n bayram namaz\u0131na i\u015ftirakini istemi\u015f ve bunu temin etmi\u015f ve bayram namazlar\u0131 daha \u00e7ok sahrada 'namazgah' dedi\u011fimiz yerlerde k\u0131l\u0131nm\u0131\u015f, Hazreti Peygamber\u2019den bug\u00fcne de fiili uygulama bayram namazlar\u0131n\u0131n Cuma namazlar\u0131nda oldu\u011fu gibi hep cemaatle k\u0131l\u0131nmas\u0131d\u0131r\" dedi.\n'BAYRAM NAMAZI YER\u0130NE DUHA NAMAZI'Hanefi mezhebine g\u00f6re Cuma namaz\u0131nda aranan \u015fartlar\u0131n bayram namaz\u0131 i\u00e7in de s\u00f6z konusu oldu\u011funa i\u015faret eden Sayar, \"Yani Hanefi mezhebinde bayram namaz\u0131 vaciptir, mutlaka cemaatle camide k\u0131l\u0131nmas\u0131 gerekir.\nBu mezhebe g\u00f6re insanlar\u0131n evlerinde tek ba\u015f\u0131na veya bir araya gelerek cemaatle bayram namaz\u0131 k\u0131lmalar\u0131 uygun de\u011fildir.\nDolay\u0131s\u0131yla M\u00fcsl\u00fcman karde\u015flerimize tavsiyemiz bayram g\u00fcn\u00fc erkenden kalkmalar\u0131d\u0131r.\nSabah namaz\u0131ndan sonra Kur'an-\u0131 Kerim okuyarak, tekbir, tehlil getirerek, zikir fikir yaparak beklerler.\nSonra bizim kerahat vakti dedi\u011fimiz yani bayram namaz\u0131n\u0131n k\u0131l\u0131nma vakti girince evlerinde 2 rekat veya 4 rekat Allah r\u0131zas\u0131 i\u00e7in 'duha namaz\u0131' k\u0131larlar.\n'Ku\u015fluk duha namaz\u0131' zaten her zaman k\u0131l\u0131nan bir namazd\u0131r, yani nafile namazlardan birisidir.\nOnu k\u0131labilirler, dua ederler, bunu tavsiye ediyoruz.\nB\u00f6ylece bayram\u0131 ihya etmi\u015f olurlar\" diye konu\u015ftu.\nSayar, \u015eafi mezhebinde de as\u0131l olan yine bayram namaz\u0131n\u0131n cemaatle camide k\u0131l\u0131nmas\u0131 oldu\u011funu, farkl\u0131 bir g\u00f6r\u00fc\u015f olarak bu mezhebin i\u00e7tihad\u0131n\u0131n bayram namaz\u0131n\u0131 ka\u00e7\u0131ran insanlar\u0131n evlerinde tek ba\u015f\u0131na veya cemaat olarak da bayram namaz\u0131n\u0131 k\u0131labilece\u011fi y\u00f6n\u00fcnde oldu\u011funu kaydetti.\nSayar, \"\u0130steyen karde\u015flerimiz, \u00f6zellikle \u015eafi mezhebine mensup olan karde\u015flerimiz bu g\u00f6r\u00fc\u015fle de amel edebilirler\" dedi.\n'F\u0130TRE, BAYRAMDAN \u00d6NCE VER\u0130LMEL\u0130'Bayramda yard\u0131mla\u015fman\u0131n da \u00f6nemli oldu\u011funu ifade eden Sayar, M\u00fcsl\u00fcmanlar\u0131n Ramazan ay\u0131nda vermesi gereken f\u0131tr sadakas\u0131na (fitre) dikkat \u00e7ekerek, \"Bunun mutlaka Ramazan Bayram\u0131\u2019ndan \u00f6nce verilmesi gerekir.\n\u015eimdi verilebilir, bunun miktar\u0131n\u0131 Din \u0130\u015fleri Y\u00fcksek Kurulu 27 lira olarak belirledi.\nBu \u015fu manaya gelmiyor; herkes 27 lira olarak fitresini verecek.\nHay\u0131r, bu asgari miktard\u0131r.\nM\u00fcsl\u00fcmanlar kendi bir g\u00fcnl\u00fck masraflar\u0131 neyse onun kar\u015f\u0131l\u0131\u011f\u0131n\u0131 f\u0131tr sadakas\u0131 olarak bayram namaz\u0131ndan \u00f6nce vermeleri gerekir.\nVeremezlerse bayramdan sonra da verirler, ama biraz daha noksan olmu\u015f olur\" bilgisini payla\u015ft\u0131.\nV\u0130DEO: 65 YA\u015e \u00dcST\u00dcNE MEMLEKET \u0130ZN\u0130",
    "article_html": "",
    "meta_description": "Diyanet \u0130\u015fleri Ba\u015fkanl\u0131\u011f\u0131 Din \u0130\u015fleri Y\u00fcksek Kurulu Ba\u015fkanvekili Zeki Sayar, bayram namaz\u0131n\u0131n Cuma namaz\u0131 gibi camide cemaatle k\u0131l\u0131nan bir namaz oldu\u011funu ve evde k\u0131l\u0131namayaca\u011f\u0131n\u0131 s\u00f6yledi. Sayar,",
    "meta_lang": "tr"
}