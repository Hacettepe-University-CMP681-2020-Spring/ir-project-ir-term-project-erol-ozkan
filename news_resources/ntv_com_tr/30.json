{
    "article_id": "b67aefa39d4764e70c753ee733f7a60f.1590265646.3992996",
    "title": "Frans\u0131z \u015feften Ramazan Bayram\u0131\u2019na \u00f6zel evde \u015feker tarifi",
    "authors": [],
    "canonical_link": "https://www.ntv.com.tr/yasam/fransiz-seften-ramazan-bayramina-ozel-evde-seker-tarifi,Fw-qp_RusEWu0B7QCWy6TA",
    "url": "http://ntv.com.tr/yasam/fransiz-seften-ramazan-bayramina-ozel-evde-seker-tarifi,Fw-qp_RusEWu0B7QCWy6TA",
    "top_img": "https://cdn1.ntv.com.tr/gorsel/99D2QnseiU-Yv2AFy_n3Mw.jpg?width=1080&mode=crop&scale=both",
    "meta_img": "https://cdn1.ntv.com.tr/gorsel/99D2QnseiU-Yv2AFy_n3Mw.jpg?width=1080&mode=crop&scale=both",
    "movies": [],
    "text": "Ramazan Bayram\u0131 ak\u0131llara rengarenk \u015fekerler ve \u00e7ikolatalar\u0131 getiriyor. D\u00fcnyay\u0131 etkisi alt\u0131na alan koronavir\u00fcs bayram al\u0131\u015fkanl\u0131klar\u0131nda da de\u011fi\u015fikliklere sebep oldu. Kimi insanlar gelene\u011fi bozmamak i\u00e7in ikraml\u0131k \u015fekerlemeler al\u0131rken, kimisi de bu \u015fekerlemeleri evde yapman\u0131n yolunu ara\u015ft\u0131r\u0131yor.\n\nMarketlerde, kuruyemi\u015f\u00e7ilerde, pazarlarda sat\u0131lan ve herkesin elleriyle se\u00e7ip po\u015fetlere doldurdu\u011fu \u015fekerlerin risk oldu\u011funu d\u00fc\u015f\u00fcnenler i\u00e7in \u0130stinye \u00dcniversitesi Gastronomi B\u00f6l\u00fcm\u00fc\u2019nde ba\u015f \u015fef olarak e\u011fitim veren \u00fcnl\u00fc Frans\u0131z \u015fef Franck Bruwier, evde yap\u0131labilecek ve son derece kolay \u00e7ikolata ve \u015feker tariflerini payla\u015ft\u0131.\n\n\u00dcnl\u00fc \u015fef Bruwier, \u201cBayram i\u00e7in evde \u00e7ikolata yapmak kolay. Herkese iyi bayramlar\u2019 diyerek, \u00e7ilekli, kirazl\u0131, domatesli karamel ve kay\u0131s\u0131, \u00fcz\u00fcm, ceviz ile susamdan olu\u015fan \u00e7ikolata yapt\u0131.\n\n\n\n\u0130STEN\u0130LEN HER MALZEME \u0130LE PRAT\u0130K KARAMEL TAR\u0130F\u0130\n\n\n\n\u015eef Bruwier; \u00e7ilek, kiraz, domates, badem, ceviz veya istenilen her malzemenin i\u00e7inde yer alabilece\u011fi karamel tarifi verdi. Bu basit ve meyvelerden de faydalan\u0131larak yap\u0131lan \u015fekerlemenin re\u00e7etesi \u015fu \u015fekilde:\n\n\u201c200 gram \u015fekerin i\u00e7ine 100 gram su eklenerek; alt\u0131n rengine gelene kadar pi\u015firiliyor. Daha sonra kullan\u0131lmak istenilen malzemeler tek tek, bir k\u00fcrdan yard\u0131m\u0131yla ya da saplar\u0131ndan tutularak karamelin i\u00e7ine ard\u0131ndan da susama bat\u0131r\u0131larak servis edilebilir\u201d\n\nMEYVE VE KURUYEM\u0130\u015e ZENG\u0130N\u0130 \u00c7\u0130KOLATA TAR\u0130F\u0130\n\n\n\nTatl\u0131 ihtiyac\u0131n\u0131 kar\u015f\u0131lamak i\u00e7in en s\u0131k tercih edilen \u00e7ikolata i\u00e7in ise, \u015fefin tarifi \u015f\u00f6yle: \u201c200 gram bitter \u00e7ikolata; 20 gram kay\u0131s\u0131 ve \u00fcz\u00fcm, 20 gram f\u0131nd\u0131k, ceviz, badem ve susam kullanarak meyve ve kuruyemi\u015f zengini \u00e7ikolata yapabiliriz. Bunun i\u00e7in \u00e7ikolatay\u0131 k\u0131s\u0131k ate\u015fte yava\u015f\u00e7a eritiyoruz. Ard\u0131ndan pi\u015firme ka\u011f\u0131d\u0131n\u0131n \u00fczerine d\u00f6k\u00fcp \u00fczerine kullanmak istedi\u011fimiz malzemeleri keserek ekliyoruz. Buzdolab\u0131nda bu \u00e7ikolatan\u0131n 20 dakika kadar donmas\u0131n\u0131 bekliyoruz. Donmu\u015f \u00e7ikolatay\u0131 elimizle ya da ka\u015f\u0131k yard\u0131m\u0131yla k\u0131r\u0131p, servis edebiliriz\u201d",
    "keywords": [
        "frans\u0131z",
        "gram",
        "bu",
        "\u015feker",
        "evde",
        "ramazan",
        "\u00e7ikolata",
        "tarifi",
        "\u015fef",
        "i\u00e7in",
        "ve",
        "bayram\u0131na",
        "\u015feften",
        "\u00f6zel",
        "da",
        "karamel",
        "ceviz"
    ],
    "meta_keywords": [
        ""
    ],
    "publish_date": null,
    "summary": "Ramazan Bayram\u0131 ak\u0131llara rengarenk \u015fekerler ve \u00e7ikolatalar\u0131 getiriyor.\nD\u00fcnyay\u0131 etkisi alt\u0131na alan koronavir\u00fcs bayram al\u0131\u015fkanl\u0131klar\u0131nda da de\u011fi\u015fikliklere sebep oldu.\nKimi insanlar gelene\u011fi bozmamak i\u00e7in ikraml\u0131k \u015fekerlemeler al\u0131rken, kimisi de bu \u015fekerlemeleri evde yapman\u0131n yolunu ara\u015ft\u0131r\u0131yor.\nMarketlerde, kuruyemi\u015f\u00e7ilerde, pazarlarda sat\u0131lan ve herkesin elleriyle se\u00e7ip po\u015fetlere doldurdu\u011fu \u015fekerlerin risk oldu\u011funu d\u00fc\u015f\u00fcnenler i\u00e7in \u0130stinye \u00dcniversitesi Gastronomi B\u00f6l\u00fcm\u00fc\u2019nde ba\u015f \u015fef olarak e\u011fitim veren \u00fcnl\u00fc Frans\u0131z \u015fef Franck Bruwier, evde yap\u0131labilecek ve son derece kolay \u00e7ikolata ve \u015feker tariflerini payla\u015ft\u0131.\n\u00dcnl\u00fc \u015fef Bruwier, \u201cBayram i\u00e7in evde \u00e7ikolata yapmak kolay.\nHerkese iyi bayramlar\u2019 diyerek, \u00e7ilekli, kirazl\u0131, domatesli karamel ve kay\u0131s\u0131, \u00fcz\u00fcm, ceviz ile susamdan olu\u015fan \u00e7ikolata yapt\u0131.\n\u0130STEN\u0130LEN HER MALZEME \u0130LE PRAT\u0130K KARAMEL TAR\u0130F\u0130\u015eef Bruwier; \u00e7ilek, kiraz, domates, badem, ceviz veya istenilen her malzemenin i\u00e7inde yer alabilece\u011fi karamel tarifi verdi.\nBu basit ve meyvelerden de faydalan\u0131larak yap\u0131lan \u015fekerlemenin re\u00e7etesi \u015fu \u015fekilde:\u201c200 gram \u015fekerin i\u00e7ine 100 gram su eklenerek; alt\u0131n rengine gelene kadar pi\u015firiliyor.\nDaha sonra kullan\u0131lmak istenilen malzemeler tek tek, bir k\u00fcrdan yard\u0131m\u0131yla ya da saplar\u0131ndan tutularak karamelin i\u00e7ine ard\u0131ndan da susama bat\u0131r\u0131larak servis edilebilir\u201dMEYVE VE KURUYEM\u0130\u015e ZENG\u0130N\u0130 \u00c7\u0130KOLATA TAR\u0130F\u0130Tatl\u0131 ihtiyac\u0131n\u0131 kar\u015f\u0131lamak i\u00e7in en s\u0131k tercih edilen \u00e7ikolata i\u00e7in ise, \u015fefin tarifi \u015f\u00f6yle: \u201c200 gram bitter \u00e7ikolata; 20 gram kay\u0131s\u0131 ve \u00fcz\u00fcm, 20 gram f\u0131nd\u0131k, ceviz, badem ve susam kullanarak meyve ve kuruyemi\u015f zengini \u00e7ikolata yapabiliriz.\nBunun i\u00e7in \u00e7ikolatay\u0131 k\u0131s\u0131k ate\u015fte yava\u015f\u00e7a eritiyoruz.\nArd\u0131ndan pi\u015firme ka\u011f\u0131d\u0131n\u0131n \u00fczerine d\u00f6k\u00fcp \u00fczerine kullanmak istedi\u011fimiz malzemeleri keserek ekliyoruz.\nBuzdolab\u0131nda bu \u00e7ikolatan\u0131n 20 dakika kadar donmas\u0131n\u0131 bekliyoruz.\nDonmu\u015f \u00e7ikolatay\u0131 elimizle ya da ka\u015f\u0131k yard\u0131m\u0131yla k\u0131r\u0131p, servis edebiliriz\u201d",
    "article_html": "",
    "meta_description": "Corona vir\u00fcs salg\u0131n\u0131 nedeniyle bu bayram buruk ge\u00e7ecek. Aile b\u00fcy\u00fckleri ziyaret edilemeyecek, el \u00f6p\u00fclemeyecek. Hal b\u00f6yle olunca yeni al\u0131\u015fkanl\u0131klar da beraberinde geldi. Bayram denilince akla ilk gelen tatl\u0131, \u015feker ve \u00e7ikolatadan mahrum kalmamak i\u00e7in Frans\u0131z \u015fef Franck Bruwier, evde kendi \u015feker ve \u00e7ikolatas\u0131n\u0131 yapmak isteyenlere pratik tarifler verdi.",
    "meta_lang": "tr"
}