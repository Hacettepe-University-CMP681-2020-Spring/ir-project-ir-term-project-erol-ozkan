{
    "article_id": "f80250abe431ddd77fa09ceb5d32f887.1590265684.803843",
    "title": "Kalp krizinin belirtileri nelerdir? Kalp krizi nedir, neden olur?",
    "authors": [],
    "canonical_link": "https://www.ntv.com.tr/saglik/kalp-krizinin-belirtileri-nelerdir-kalp-krizi-nedir-neden-olur,vW0hqGeH1kW1edC64CYh9w",
    "url": "http://ntv.com.tr/saglik/kalp-krizinin-belirtileri-nelerdir-kalp-krizi-nedir-neden-olur,vW0hqGeH1kW1edC64CYh9w",
    "top_img": "https://cdn1.ntv.com.tr/gorsel/Uh4AvyHuuUm6DIpcX6bOeQ.jpg?width=1080&mode=crop&scale=both",
    "meta_img": "https://cdn1.ntv.com.tr/gorsel/Uh4AvyHuuUm6DIpcX6bOeQ.jpg?width=1080&mode=crop&scale=both",
    "movies": [],
    "text": "D\u00fcnyada b\u00fct\u00fcn \u00f6l\u00fcmlerin %30\u2018undan fazlas\u0131 kalp hastal\u0131klar\u0131 nedeniyle meydana geliyor ve bu \u00f6l\u00fcmlerin \u00fc\u00e7te biri biri 70 ya\u015f alt\u0131 ki\u015filerde g\u00f6r\u00fcl\u00fcyor. T\u00dc\u0130K verilerine g\u00f6re, T\u00fcrkiye\u2019de kalp hastal\u0131klar\u0131n\u0131n g\u00f6r\u00fclme oran\u0131 %40\u2018\u0131n \u00fczerine \u00e7\u0131km\u0131\u015f durumda.\n\n\n\nKalp yetersizli\u011fi ve ritim bozuklu\u011fu, kalp-damar hastal\u0131klar\u0131n\u0131n hayat\u0131 tehdit eden sonu\u00e7lar\u0131 aras\u0131nda yer al\u0131yor. Ani geli\u015fen kalp krizinde ise kalbi besleyen \u00f6nemli bir damar\u0131n t\u0131kanmas\u0131 hayat\u0131 tehdit eden ritim bozuklu\u011funa sebebiyet vererek \u00f6l\u00fcme neden oluyor.\n\n\n\nDiyabet, y\u00fcksek tansiyon, y\u00fcksek kolesterol, kalp- damar hastal\u0131\u011f\u0131 riskini art\u0131ran fakt\u00f6rlerin ba\u015f\u0131nda geliyor. Son y\u0131llarda s\u0131kl\u0131\u011f\u0131 giderek artan obezite de \u00f6nemli bir risk fakt\u00f6r\u00fc. Sigara, madde ba\u011f\u0131ml\u0131l\u0131\u011f\u0131, a\u015f\u0131r\u0131 stres ve ailesel yatk\u0131nl\u0131k da riski art\u0131ran etkenler aras\u0131nda bulunuyor.\n\n\n\nKalp-damar hastal\u0131klar\u0131n\u0131n kad\u0131n-erkek kalplerini farkl\u0131 \u015fekilde etkileyebilece\u011fini belirten \u0130stanbul Dr. Siyami Ersek G\u00f6\u011f\u00fcs Kalp ve Damar Cerrahisi E\u011fitim ve Ara\u015ft\u0131rma Hastanesi Kardiyoloji Uzman\u0131 Prof. Dr. Ahmet Taha Alper, kalp hastal\u0131klar\u0131n\u0131n erkeklerde daha s\u0131k g\u00f6r\u00fcld\u00fc\u011f\u00fcn\u00fc ve gen\u00e7 ya\u015fta da ortaya \u00e7\u0131kt\u0131\u011f\u0131n\u0131 s\u00f6yl\u00fcyor.\n\n\n\nKADIN KALB\u0130 \u0130LE ERKEK KALB\u0130 HASTALI\u011eA DA FARKLI TEPK\u0130 VER\u0130YOR\n\n\n\nKad\u0131nl\u0131k hormonlar\u0131n\u0131n menopoz d\u00f6nemine kadar kad\u0131nlar\u0131 kalp-damar hastal\u0131klar\u0131ndan korudu\u011funu ancak menopoz sonras\u0131nda riskin erkeklerle e\u015fitlendi\u011fini aktaran Dr. Alper, \"Kalp krizi \u015fikayetleri a\u00e7\u0131s\u0131ndan kad\u0131n ve erkekte ciddi fark\u0131l\u0131klar s\u00f6z konusudur. Erkeklerin \u015fikayetleri daha belirgin ve net \u015fikayetler iken kad\u0131nlardaki \u015fikayetler daha m\u00fcphemdir. Kad\u0131nlarda g\u00f6\u011f\u00fcs a\u011fr\u0131s\u0131 \u015fekli farkl\u0131d\u0131r ve bulant\u0131, kusma gibi kalp hastal\u0131\u011f\u0131na \u00f6zel olmayan \u015fikayetler daha s\u0131kt\u0131r\u201c diyor.\n\n\n\nSon y\u0131llarda \u00f6zellikle gen\u00e7 ya\u015flarda meydana gelen ani kalp \u00f6l\u00fcmlerine de\u011finerek her ani \u00f6l\u00fcm\u00fcn kalp krizi olarak de\u011ferlendirilmemesi gerekti\u011fini s\u00f6yleyen ve \"\u00d6zellikle 30 ya\u015f alt\u0131nda ortaya \u00e7\u0131kan ani \u00f6l\u00fcmlerde kalbin elektriksel sistemini etkileyen genetik hastal\u0131klar \u00f6nemli rol oynar. Ailede \u00e7ok erken ya\u015fta ani \u00f6l\u00fcm ya\u015fanm\u0131\u015fsa bu ki\u015filerin birinci derece yak\u0131nlar\u0131na kalp hastal\u0131klar\u0131 a\u00e7\u0131s\u0131ndan tarama yapmak \u00f6nemlidir. Genetik hastal\u0131klar d\u0131\u015f\u0131nda erken ya\u015flardaki ani \u00f6l\u00fcmlerde kalp krizleri rol oynayabilir. Yo\u011fun sigara kullan\u0131m\u0131, madde ba\u011f\u0131ml\u0131l\u0131\u011f\u0131 ve stres erken ya\u015f grubunda \u00f6nemli risk fakt\u00f6rleridir\u201c diyen Kardiyolog Prof. Dr. Ahmet Taha Alper, kalp krizi ile ilgili s\u0131k sorulan sorular\u0131 ntv.com.tr okuyucular\u0131 i\u00e7in \u015f\u00f6yle yan\u0131tl\u0131yor:\n\n\n\nKalp krizi nedir?\n\n\n\nKalp krizi kalbi besleyen atar damarlardan herhangi birinin ani bir \u015fekilde t\u0131kamas\u0131 ile ortaya \u00e7\u0131kan bir durumdur.\n\n\n\nKalp krizi neden olur?\n\n\n\nRisk fakt\u00f6rleri mevcudiyetinde kalbi besleyen atardamar duvar\u0131nda hasta alanlar ortaya \u00e7\u0131kar. Biz bunlara basit\u00e7e plaklar diyoruz. Bu plaklarda ortaya \u00e7\u0131kan y\u0131rt\u0131lmalar p\u0131ht\u0131la\u015fma h\u00fccrelerinin aktiflenmesine ve pla\u011f\u0131n oldu\u011fu b\u00f6lgenin b\u00fct\u00fcn\u00fcyle t\u0131kanmas\u0131na neden olur.\n\n\n\nKalp krizi belirtileri nelerdir, kalp krizi nas\u0131l anla\u015f\u0131l\u0131r?\n\n\n\nKalp krizinin en \u00f6nemli belirtisi yay\u0131lma \u00f6zelli\u011fi g\u00f6steren bask\u0131 tarz\u0131nda g\u00f6\u011f\u00fcs a\u011fr\u0131s\u0131d\u0131r. Bunun d\u0131\u015f\u0131nda nefes darl\u0131\u011f\u0131, halsizlik gibi \u015fikayetler olabilir. Daha nadiren bulant\u0131, kusma hatta ishal gibi bulgularla hasta acile ba\u015fvurabilir. \u015eikayetlere ek olarak elektrokardiyografi (EKG) ve kalp enzimleri tan\u0131 konulmas\u0131nda \u00f6nemlidir. Tan\u0131 g\u00fc\u00e7l\u00fc\u011f\u00fc \u00e7ekilen hastalarda hekim kalp ultrasonografisi veya anjiografi gibi tetkiklere ba\u015fvurabilir.\n\n\n\nKalp krizi ne kadar s\u00fcrer?\n\n\n\nKalp krizinin iyile\u015fme s\u00fcresi yap\u0131lan m\u00fcdahale t\u00fcr\u00fcne g\u00f6re de\u011fi\u015febilir. Erken m\u00fcdahale ile damar a\u00e7\u0131kl\u0131\u011f\u0131 sa\u011flanm\u0131\u015f hastalarda ilk iyile\u015fme d\u00f6nemi birka\u00e7 g\u00fcnd\u00fcr. Ge\u00e7 kal\u0131nm\u0131\u015f vakalarda hastanede yat\u0131\u015f s\u00fcresi uzayabilir. Ayr\u0131ca kalbin kendini b\u00fct\u00fcn\u00fcyle tamir etme s\u00fcreci aylar\u0131 bulabilir.\n\n\n\nGizli kalp krizi nedir?\n\n\n\nHalk dilinde gizli kalp krizi tabiri daha \u00e7ok \u015fikayet olu\u015fturmadan geli\u015fmi\u015f krizler i\u00e7in kullan\u0131l\u0131r. Vucudumuzda herhangi bir hastal\u0131k s\u00fcrecinde ortaya \u00e7\u0131kan \u015fikayetleri alg\u0131lamam\u0131z sinir sistemi arac\u0131l\u0131\u011f\u0131yla olur. \u015eeker hastal\u0131\u011f\u0131 gibi sinir sistemi harabiyeti yapan hastal\u0131klar bu \u015fikayetlerin alg\u0131lanmas\u0131n\u0131 engeller. B\u00f6ylece hasta hi\u00e7bir \u015fikayet olmadan kalp krizi ge\u00e7irebilir.\n\n\n\nSa\u011fl\u0131kl\u0131 bir kalbe sahip olmak i\u00e7in yap\u0131lmas\u0131 gerekenler nelerdir?\n\n\n\nKalp hastal\u0131\u011f\u0131 geli\u015fiminde temel risk fakt\u00f6rleri olan tansiyon y\u00fcksekli\u011fi, \u015feker hastal\u0131\u011f\u0131, kolesterol y\u00fcksekli\u011fi ve a\u015f\u0131r\u0131 kilonun tedavisi esast\u0131r. Ayr\u0131ca d\u00fczenli egzersiz ve hareketli ya\u015fam, a\u015f\u0131r\u0131 kalorili beslenmemek, d\u00fczenli uyku uyumak, tuz k\u0131s\u0131tlamas\u0131 yapmak ve stres kontrol\u00fc sa\u011flamak kalp hastal\u0131klar\u0131ndan koruyan fakt\u00f6rlerdir.\n\n\n\nV\u0130DEO: KALP KR\u0130Z\u0130 ANINDA NE YAPILMALI? (21.11.2018)\n\n",
    "keywords": [
        "ani",
        "olur",
        "nelerdir",
        "krizinin",
        "krizi",
        "daha",
        "\u015fikayetler",
        "ve",
        "neden",
        "bir",
        "nedir",
        "gibi",
        "belirtileri",
        "kalp",
        "\u00f6nemli",
        "ortaya"
    ],
    "meta_keywords": [
        ""
    ],
    "publish_date": null,
    "summary": "D\u00fcnyada b\u00fct\u00fcn \u00f6l\u00fcmlerin %30\u2018undan fazlas\u0131 kalp hastal\u0131klar\u0131 nedeniyle meydana geliyor ve bu \u00f6l\u00fcmlerin \u00fc\u00e7te biri biri 70 ya\u015f alt\u0131 ki\u015filerde g\u00f6r\u00fcl\u00fcyor.\nT\u00dc\u0130K verilerine g\u00f6re, T\u00fcrkiye\u2019de kalp hastal\u0131klar\u0131n\u0131n g\u00f6r\u00fclme oran\u0131 %40\u2018\u0131n \u00fczerine \u00e7\u0131km\u0131\u015f durumda.\nKalp yetersizli\u011fi ve ritim bozuklu\u011fu, kalp-damar hastal\u0131klar\u0131n\u0131n hayat\u0131 tehdit eden sonu\u00e7lar\u0131 aras\u0131nda yer al\u0131yor.\nAni geli\u015fen kalp krizinde ise kalbi besleyen \u00f6nemli bir damar\u0131n t\u0131kanmas\u0131 hayat\u0131 tehdit eden ritim bozuklu\u011funa sebebiyet vererek \u00f6l\u00fcme neden oluyor.\nDiyabet, y\u00fcksek tansiyon, y\u00fcksek kolesterol, kalp- damar hastal\u0131\u011f\u0131 riskini art\u0131ran fakt\u00f6rlerin ba\u015f\u0131nda geliyor.\nSon y\u0131llarda s\u0131kl\u0131\u011f\u0131 giderek artan obezite de \u00f6nemli bir risk fakt\u00f6r\u00fc.\nSigara, madde ba\u011f\u0131ml\u0131l\u0131\u011f\u0131, a\u015f\u0131r\u0131 stres ve ailesel yatk\u0131nl\u0131k da riski art\u0131ran etkenler aras\u0131nda bulunuyor.\nKalp-damar hastal\u0131klar\u0131n\u0131n kad\u0131n-erkek kalplerini farkl\u0131 \u015fekilde etkileyebilece\u011fini belirten \u0130stanbul Dr. Siyami Ersek G\u00f6\u011f\u00fcs Kalp ve Damar Cerrahisi E\u011fitim ve Ara\u015ft\u0131rma Hastanesi Kardiyoloji Uzman\u0131 Prof. Dr. Ahmet Taha Alper, kalp hastal\u0131klar\u0131n\u0131n erkeklerde daha s\u0131k g\u00f6r\u00fcld\u00fc\u011f\u00fcn\u00fc ve gen\u00e7 ya\u015fta da ortaya \u00e7\u0131kt\u0131\u011f\u0131n\u0131 s\u00f6yl\u00fcyor.\nKADIN KALB\u0130 \u0130LE ERKEK KALB\u0130 HASTALI\u011eA DA FARKLI TEPK\u0130 VER\u0130YORKad\u0131nl\u0131k hormonlar\u0131n\u0131n menopoz d\u00f6nemine kadar kad\u0131nlar\u0131 kalp-damar hastal\u0131klar\u0131ndan korudu\u011funu ancak menopoz sonras\u0131nda riskin erkeklerle e\u015fitlendi\u011fini aktaran Dr. Alper, \"Kalp krizi \u015fikayetleri a\u00e7\u0131s\u0131ndan kad\u0131n ve erkekte ciddi fark\u0131l\u0131klar s\u00f6z konusudur.\nErkeklerin \u015fikayetleri daha belirgin ve net \u015fikayetler iken kad\u0131nlardaki \u015fikayetler daha m\u00fcphemdir.\nKad\u0131nlarda g\u00f6\u011f\u00fcs a\u011fr\u0131s\u0131 \u015fekli farkl\u0131d\u0131r ve bulant\u0131, kusma gibi kalp hastal\u0131\u011f\u0131na \u00f6zel olmayan \u015fikayetler daha s\u0131kt\u0131r\u201c diyor.\nSon y\u0131llarda \u00f6zellikle gen\u00e7 ya\u015flarda meydana gelen ani kalp \u00f6l\u00fcmlerine de\u011finerek her ani \u00f6l\u00fcm\u00fcn kalp krizi olarak de\u011ferlendirilmemesi gerekti\u011fini s\u00f6yleyen ve \"\u00d6zellikle 30 ya\u015f alt\u0131nda ortaya \u00e7\u0131kan ani \u00f6l\u00fcmlerde kalbin elektriksel sistemini etkileyen genetik hastal\u0131klar \u00f6nemli rol oynar.\nAilede \u00e7ok erken ya\u015fta ani \u00f6l\u00fcm ya\u015fanm\u0131\u015fsa bu ki\u015filerin birinci derece yak\u0131nlar\u0131na kalp hastal\u0131klar\u0131 a\u00e7\u0131s\u0131ndan tarama yapmak \u00f6nemlidir.\nGenetik hastal\u0131klar d\u0131\u015f\u0131nda erken ya\u015flardaki ani \u00f6l\u00fcmlerde kalp krizleri rol oynayabilir.\nYo\u011fun sigara kullan\u0131m\u0131, madde ba\u011f\u0131ml\u0131l\u0131\u011f\u0131 ve stres erken ya\u015f grubunda \u00f6nemli risk fakt\u00f6rleridir\u201c diyen Kardiyolog Prof. Dr. Ahmet Taha Alper, kalp krizi ile ilgili s\u0131k sorulan sorular\u0131 ntv.com.tr okuyucular\u0131 i\u00e7in \u015f\u00f6yle yan\u0131tl\u0131yor:Kalp krizi nedir?\nKalp krizi kalbi besleyen atar damarlardan herhangi birinin ani bir \u015fekilde t\u0131kamas\u0131 ile ortaya \u00e7\u0131kan bir durumdur.\nKalp krizi neden olur?\nRisk fakt\u00f6rleri mevcudiyetinde kalbi besleyen atardamar duvar\u0131nda hasta alanlar ortaya \u00e7\u0131kar.\nBiz bunlara basit\u00e7e plaklar diyoruz.\nBu plaklarda ortaya \u00e7\u0131kan y\u0131rt\u0131lmalar p\u0131ht\u0131la\u015fma h\u00fccrelerinin aktiflenmesine ve pla\u011f\u0131n oldu\u011fu b\u00f6lgenin b\u00fct\u00fcn\u00fcyle t\u0131kanmas\u0131na neden olur.\nKalp krizi belirtileri nelerdir, kalp krizi nas\u0131l anla\u015f\u0131l\u0131r?\nKalp krizinin en \u00f6nemli belirtisi yay\u0131lma \u00f6zelli\u011fi g\u00f6steren bask\u0131 tarz\u0131nda g\u00f6\u011f\u00fcs a\u011fr\u0131s\u0131d\u0131r.\nBunun d\u0131\u015f\u0131nda nefes darl\u0131\u011f\u0131, halsizlik gibi \u015fikayetler olabilir.\nDaha nadiren bulant\u0131, kusma hatta ishal gibi bulgularla hasta acile ba\u015fvurabilir.\n\u015eikayetlere ek olarak elektrokardiyografi (EKG) ve kalp enzimleri tan\u0131 konulmas\u0131nda \u00f6nemlidir.\nTan\u0131 g\u00fc\u00e7l\u00fc\u011f\u00fc \u00e7ekilen hastalarda hekim kalp ultrasonografisi veya anjiografi gibi tetkiklere ba\u015fvurabilir.\nKalp krizi ne kadar s\u00fcrer?\nKalp krizinin iyile\u015fme s\u00fcresi yap\u0131lan m\u00fcdahale t\u00fcr\u00fcne g\u00f6re de\u011fi\u015febilir.\nErken m\u00fcdahale ile damar a\u00e7\u0131kl\u0131\u011f\u0131 sa\u011flanm\u0131\u015f hastalarda ilk iyile\u015fme d\u00f6nemi birka\u00e7 g\u00fcnd\u00fcr.\nGe\u00e7 kal\u0131nm\u0131\u015f vakalarda hastanede yat\u0131\u015f s\u00fcresi uzayabilir.\nAyr\u0131ca kalbin kendini b\u00fct\u00fcn\u00fcyle tamir etme s\u00fcreci aylar\u0131 bulabilir.\nGizli kalp krizi nedir?\nHalk dilinde gizli kalp krizi tabiri daha \u00e7ok \u015fikayet olu\u015fturmadan geli\u015fmi\u015f krizler i\u00e7in kullan\u0131l\u0131r.\nVucudumuzda herhangi bir hastal\u0131k s\u00fcrecinde ortaya \u00e7\u0131kan \u015fikayetleri alg\u0131lamam\u0131z sinir sistemi arac\u0131l\u0131\u011f\u0131yla olur.\n\u015eeker hastal\u0131\u011f\u0131 gibi sinir sistemi harabiyeti yapan hastal\u0131klar bu \u015fikayetlerin alg\u0131lanmas\u0131n\u0131 engeller.\nB\u00f6ylece hasta hi\u00e7bir \u015fikayet olmadan kalp krizi ge\u00e7irebilir.\nSa\u011fl\u0131kl\u0131 bir kalbe sahip olmak i\u00e7in yap\u0131lmas\u0131 gerekenler nelerdir?\nKalp hastal\u0131\u011f\u0131 geli\u015fiminde temel risk fakt\u00f6rleri olan tansiyon y\u00fcksekli\u011fi, \u015feker hastal\u0131\u011f\u0131, kolesterol y\u00fcksekli\u011fi ve a\u015f\u0131r\u0131 kilonun tedavisi esast\u0131r.\nAyr\u0131ca d\u00fczenli egzersiz ve hareketli ya\u015fam, a\u015f\u0131r\u0131 kalorili beslenmemek, d\u00fczenli uyku uyumak, tuz k\u0131s\u0131tlamas\u0131 yapmak ve stres kontrol\u00fc sa\u011flamak kalp hastal\u0131klar\u0131ndan koruyan fakt\u00f6rlerdir.\nV\u0130DEO: KALP KR\u0130Z\u0130 ANINDA NE YAPILMALI?\n(21.11.2018)",
    "article_html": "",
    "meta_description": "Y\u0131lda 18 milyon insan\u0131 \u00f6ld\u00fcren kalp hastal\u0131klar\u0131 d\u00fcnyada ve T\u00fcrkiye\u2019de bir numaral\u0131 \u00f6l\u00fcm nedeni. Kad\u0131n va erkek kalbini farkl\u0131 \u015fekilde etkileyebilen kalp-damar hastal\u0131klar\u0131 her ya\u015fta g\u00f6r\u00fclebiliyor ancak risk 50 ya\u015f\u0131ndan sonra art\u0131yor. Sadece 50 ya\u015f \u00fczerindekileri de\u011fil, gen\u00e7 kalpleri de vuran kalp krizi ise kalp-damar hastal\u0131klar\u0131 nedeniyle geli\u015fen \u00f6l\u00fcmlerin \u00f6nemli bir b\u00f6l\u00fcm\u00fcnden sorumlu.",
    "meta_lang": "tr"
}