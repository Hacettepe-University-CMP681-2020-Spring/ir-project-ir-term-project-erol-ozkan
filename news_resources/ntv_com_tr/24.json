{
    "article_id": "fa15165a096346ce45b2b78248d7ae1e.1590265636.9471135",
    "title": "Amerikan ara\u00e7 kiralama \u015firketi Hertz konkordato ba\u015fvurusu yapt\u0131",
    "authors": [],
    "canonical_link": "https://www.ntv.com.tr/ekonomi/amerikan-arac-kiralama-sirketi-hertz-konkordato-basvurusu-yapti,Ycqi25DGyEyL_qIo1HT7Ow",
    "url": "http://ntv.com.tr/ekonomi/amerikan-arac-kiralama-sirketi-hertz-konkordato-basvurusu-yapti,Ycqi25DGyEyL_qIo1HT7Ow",
    "top_img": "https://cdn1.ntv.com.tr/gorsel/IZL5sMxSWUGH3jw1C8zF6Q.jpg?width=1080&mode=crop&scale=both",
    "meta_img": "https://cdn1.ntv.com.tr/gorsel/IZL5sMxSWUGH3jw1C8zF6Q.jpg?width=1080&mode=crop&scale=both",
    "movies": [],
    "text": "ABD'nin ara\u00e7 kiralama firmalar\u0131ndan Hertz, yeni tip corona vir\u00fcs (Covid-19) salg\u0131n\u0131n\u0131n ekonomik etkileri sonucu konkordato ba\u015fvurusunda bulundu\u011funu duyurdu.\n\n\n\n\u015eirketten yap\u0131lan a\u00e7\u0131klamada, Covid-19 salg\u0131n\u0131n\u0131n seyahat sekt\u00f6r\u00fcndeki ani ve dramatik etkilerinin \u015firketin gelirleri ile gelecekteki rezervasyonlar\u0131nda ani bir d\u00fc\u015f\u00fc\u015fe neden oldu\u011fu bildirildi.\n\n\n\n\u015eirketin t\u00fcm zorunlu olmayan harcamalar\u0131n\u0131n \u00f6n\u00fcne ge\u00e7mek ve likiditesi korumak amac\u0131yla harekete ge\u00e7ti\u011fi belirtilen a\u00e7\u0131klamada, piyasadaki belirsizli\u011fin devam etti\u011fi kaydedildi.\n\n\n\nA\u00e7\u0131klamada, \u015firketin ve ABD ile Kanada'daki baz\u0131 i\u015ftiraklerinin konkordato ba\u015fvurusunda bulundu\u011fu aktar\u0131ld\u0131.\n\n\n\nHertz ve i\u015ftiraklerinin a\u00e7\u0131k kalmaya ve m\u00fc\u015fterilerine hizmete devam edece\u011finin belirtildi\u011fi a\u00e7\u0131klamada, t\u00fcm programlar\u0131n her zamanki gibi s\u00fcrece\u011finin beklendi\u011fi vurguland\u0131.\n\n\n\nA\u00e7\u0131klamada, Hertz'in Avrupa, Avustralya ve Yeni Zelanda'daki operasyonlar\u0131n\u0131n ABD'deki konkordato ba\u015fvurusuna dahil edilmedi\u011fi kaydedildi.\n\n\n\n\u00c7\u0130N'DE TEKRAR A\u00c7ILAN D\u0130SNEYLAND'IN B\u0130LETLER\u0130 3 DAK\u0130KADA T\u00dcKEND\u0130",
    "keywords": [
        "\u015firketin",
        "\u015firketi",
        "konkordato",
        "a\u00e7\u0131klamada",
        "ara\u00e7",
        "t\u00fcm",
        "yeni",
        "ba\u015fvurusu",
        "yapt\u0131",
        "devam",
        "ve",
        "ile",
        "i\u015ftiraklerinin",
        "kiralama",
        "amerikan",
        "salg\u0131n\u0131n\u0131n",
        "hertz"
    ],
    "meta_keywords": [
        ""
    ],
    "publish_date": null,
    "summary": "ABD'nin ara\u00e7 kiralama firmalar\u0131ndan Hertz, yeni tip corona vir\u00fcs (Covid-19) salg\u0131n\u0131n\u0131n ekonomik etkileri sonucu konkordato ba\u015fvurusunda bulundu\u011funu duyurdu.\n\u015eirketten yap\u0131lan a\u00e7\u0131klamada, Covid-19 salg\u0131n\u0131n\u0131n seyahat sekt\u00f6r\u00fcndeki ani ve dramatik etkilerinin \u015firketin gelirleri ile gelecekteki rezervasyonlar\u0131nda ani bir d\u00fc\u015f\u00fc\u015fe neden oldu\u011fu bildirildi.\n\u015eirketin t\u00fcm zorunlu olmayan harcamalar\u0131n\u0131n \u00f6n\u00fcne ge\u00e7mek ve likiditesi korumak amac\u0131yla harekete ge\u00e7ti\u011fi belirtilen a\u00e7\u0131klamada, piyasadaki belirsizli\u011fin devam etti\u011fi kaydedildi.\nA\u00e7\u0131klamada, \u015firketin ve ABD ile Kanada'daki baz\u0131 i\u015ftiraklerinin konkordato ba\u015fvurusunda bulundu\u011fu aktar\u0131ld\u0131.\nHertz ve i\u015ftiraklerinin a\u00e7\u0131k kalmaya ve m\u00fc\u015fterilerine hizmete devam edece\u011finin belirtildi\u011fi a\u00e7\u0131klamada, t\u00fcm programlar\u0131n her zamanki gibi s\u00fcrece\u011finin beklendi\u011fi vurguland\u0131.\nA\u00e7\u0131klamada, Hertz'in Avrupa, Avustralya ve Yeni Zelanda'daki operasyonlar\u0131n\u0131n ABD'deki konkordato ba\u015fvurusuna dahil edilmedi\u011fi kaydedildi.\n\u00c7\u0130N'DE TEKRAR A\u00c7ILAN D\u0130SNEYLAND'IN B\u0130LETLER\u0130 3 DAK\u0130KADA T\u00dcKEND\u0130",
    "article_html": "",
    "meta_description": "\u015eirketin ve ABD ile Kanada'daki baz\u0131 i\u015ftiraklerinin konkordato ba\u015fvurusunda bulundu\u011fu aktar\u0131l\u0131rken,\u00a0m\u00fc\u015fterilere hizmete devam edilece\u011fi\u00a0belirtildi.",
    "meta_lang": "tr"
}