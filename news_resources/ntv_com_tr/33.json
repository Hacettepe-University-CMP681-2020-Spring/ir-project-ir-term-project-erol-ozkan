{
    "article_id": "465668ee876bb5a7d622df7d5016a2c7.1590265648.9000971",
    "title": "Pompeo'dan \"Libya'daki krizin askeri \u00e7\u00f6z\u00fcm\u00fc yok\" a\u00e7\u0131klamas\u0131",
    "authors": [],
    "canonical_link": "https://www.ntv.com.tr/dunya/pompeodan-libyadaki-krizin-askeri-cozumu-yok-aciklamasi,Gr5A7S42gk2mQ0318wzQAA",
    "url": "http://ntv.com.tr/dunya/pompeodan-libyadaki-krizin-askeri-cozumu-yok-aciklamasi,Gr5A7S42gk2mQ0318wzQAA",
    "top_img": "https://cdn1.ntv.com.tr/gorsel/hU9vCixEPU60xEMD7muXCA.jpg?width=1080&mode=crop&scale=both",
    "meta_img": "https://cdn1.ntv.com.tr/gorsel/hU9vCixEPU60xEMD7muXCA.jpg?width=1080&mode=crop&scale=both",
    "movies": [],
    "text": "Libya Ba\u015fbakanl\u0131\u011f\u0131 Bas\u0131n Ofisinden yap\u0131lan yaz\u0131l\u0131 a\u00e7\u0131klamaya g\u00f6re, Serrac ve Pompeo, Libya'daki son geli\u015fmelere ili\u015fkin bir telefon g\u00f6r\u00fc\u015fmesi ger\u00e7ekle\u015ftirdi.\n\n\n\nG\u00f6r\u00fc\u015fmede \"Libya'daki krizin askeri \u00e7\u00f6z\u00fcm\u00fcn\u00fcn olmad\u0131\u011f\u0131n\u0131 ve tek \u00e7\u00f6z\u00fcm\u00fcn Berlin Konferans\u0131'n\u0131n sonu\u00e7lar\u0131na uygun \u015fekilde siyasi bir yol haritas\u0131ndan ge\u00e7ti\u011fini\" ifade eden Pompeo, ABD y\u00f6netiminin Libya'daki insanlar\u0131n \u00e7ekti\u011fi s\u0131k\u0131nt\u0131lar\u0131n sonland\u0131r\u0131lmas\u0131 ve \u00fclkede istikrar\u0131n sa\u011flanmas\u0131 konusundaki arzusunu dile getirdi.\n\n\n\nLibya Ba\u015fbakan\u0131 Serrac da ABD'nin Libya'da g\u00fcvenlik ve istikrar\u0131 sa\u011flama konusundaki arzusunu takdir etti\u011fini s\u00f6yledi.\n\n\n\nSerrac \"Libya'daki h\u00fck\u00fcmet, kendisine mecbur edilen bir sava\u015f\u0131 veriyor. H\u00fck\u00fcmet, y\u00fczbinlerce insan\u0131 yerinden eden, altyap\u0131y\u0131 tahrip eden ve halk\u0131 \u00f6ld\u00fcren bir sald\u0131r\u0131y\u0131 p\u00fcsk\u00fcrt\u00fcyor.\" ifadelerini kulland\u0131.\n\n\n\nLibya ordusu, \u00fclkenin do\u011fusundaki gayrime\u015fru silahl\u0131 g\u00fc\u00e7lerin lideri Halife Hafter'e ba\u011fl\u0131 milislerin kar\u015f\u0131s\u0131nda son d\u00f6nemde \u00e7ok say\u0131da askeri ba\u015far\u0131ya imza atm\u0131\u015ft\u0131.\n\n\n\nHafter milislerini pazartesi g\u00fcn\u00fc \u00fclkenin bat\u0131s\u0131ndaki stratejik Vatiyye \u00dcss\u00fc'nden \u00e7\u0131karmay\u0131 ba\u015faran Libya ordusu, bat\u0131 b\u00f6lgelerindeki farkl\u0131 beldeleri Hafter milislerinden ar\u0131nd\u0131rmay\u0131 s\u00fcrd\u00fcr\u00fcyor.",
    "keywords": [
        "askeri",
        "libyadaki",
        "krizin",
        "eden",
        "pompeodan",
        "pompeo",
        "\u00fclkenin",
        "son",
        "a\u00e7\u0131klamas\u0131",
        "ve",
        "bir",
        "ordusu",
        "yok",
        "libya",
        "\u00e7\u00f6z\u00fcm\u00fc",
        "serrac"
    ],
    "meta_keywords": [
        ""
    ],
    "publish_date": null,
    "summary": "Libya Ba\u015fbakanl\u0131\u011f\u0131 Bas\u0131n Ofisinden yap\u0131lan yaz\u0131l\u0131 a\u00e7\u0131klamaya g\u00f6re, Serrac ve Pompeo, Libya'daki son geli\u015fmelere ili\u015fkin bir telefon g\u00f6r\u00fc\u015fmesi ger\u00e7ekle\u015ftirdi.\nG\u00f6r\u00fc\u015fmede \"Libya'daki krizin askeri \u00e7\u00f6z\u00fcm\u00fcn\u00fcn olmad\u0131\u011f\u0131n\u0131 ve tek \u00e7\u00f6z\u00fcm\u00fcn Berlin Konferans\u0131'n\u0131n sonu\u00e7lar\u0131na uygun \u015fekilde siyasi bir yol haritas\u0131ndan ge\u00e7ti\u011fini\" ifade eden Pompeo, ABD y\u00f6netiminin Libya'daki insanlar\u0131n \u00e7ekti\u011fi s\u0131k\u0131nt\u0131lar\u0131n sonland\u0131r\u0131lmas\u0131 ve \u00fclkede istikrar\u0131n sa\u011flanmas\u0131 konusundaki arzusunu dile getirdi.\nLibya Ba\u015fbakan\u0131 Serrac da ABD'nin Libya'da g\u00fcvenlik ve istikrar\u0131 sa\u011flama konusundaki arzusunu takdir etti\u011fini s\u00f6yledi.\nSerrac \"Libya'daki h\u00fck\u00fcmet, kendisine mecbur edilen bir sava\u015f\u0131 veriyor.\nH\u00fck\u00fcmet, y\u00fczbinlerce insan\u0131 yerinden eden, altyap\u0131y\u0131 tahrip eden ve halk\u0131 \u00f6ld\u00fcren bir sald\u0131r\u0131y\u0131 p\u00fcsk\u00fcrt\u00fcyor.\"\nifadelerini kulland\u0131.\nLibya ordusu, \u00fclkenin do\u011fusundaki gayrime\u015fru silahl\u0131 g\u00fc\u00e7lerin lideri Halife Hafter'e ba\u011fl\u0131 milislerin kar\u015f\u0131s\u0131nda son d\u00f6nemde \u00e7ok say\u0131da askeri ba\u015far\u0131ya imza atm\u0131\u015ft\u0131.\nHafter milislerini pazartesi g\u00fcn\u00fc \u00fclkenin bat\u0131s\u0131ndaki stratejik Vatiyye \u00dcss\u00fc'nden \u00e7\u0131karmay\u0131 ba\u015faran Libya ordusu, bat\u0131 b\u00f6lgelerindeki farkl\u0131 beldeleri Hafter milislerinden ar\u0131nd\u0131rmay\u0131 s\u00fcrd\u00fcr\u00fcyor.",
    "article_html": "",
    "meta_description": "ABD D\u0131\u015fi\u015fleri Bakan\u0131 Mike Pompeo, Libya Ba\u015fbakan\u0131 Fayiz es-Serrac ile ger\u00e7ekle\u015ftirdi\u011fi telefon g\u00f6r\u00fc\u015fmesinde,",
    "meta_lang": "tr"
}