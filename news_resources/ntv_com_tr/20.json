{
    "article_id": "814eb2a42af511af3e9f97cd2bc85fca.1590265632.954069",
    "title": "Biz Bize Yeteriz Kampanyas\u0131'nda 2 milyar lira a\u015f\u0131ld\u0131",
    "authors": [],
    "canonical_link": "https://www.ntv.com.tr/ekonomi/biz-bize-yeteriz-kampanyasinda-2-milyar-lira-asildi,kXmFVGFwXkavnMBJ7w5Tzw",
    "url": "http://ntv.com.tr/ekonomi/biz-bize-yeteriz-kampanyasinda-2-milyar-lira-asildi,kXmFVGFwXkavnMBJ7w5Tzw",
    "top_img": "https://cdn1.ntv.com.tr/gorsel/7cqqS2Di_kacuTbgd1_Yog.jpg?width=1080&mode=crop&scale=both",
    "meta_img": "https://cdn1.ntv.com.tr/gorsel/7cqqS2Di_kacuTbgd1_Yog.jpg?width=1080&mode=crop&scale=both",
    "movies": [],
    "text": "Aile, \u00c7al\u0131\u015fma ve Sosyal Hizmetler Bakan\u0131 Zehra Z\u00fcmr\u00fct Sel\u00e7uk, Covid-19 pandemisi s\u00fcrecinde ihtiya\u00e7 sahibi vatanda\u015flara destek amac\u0131yla 30 Mart\u2019ta Cumhurba\u015fkan\u0131 Recep Tayyip Erdo\u011fan\u2019\u0131n \u00f6nc\u00fcl\u00fc\u011f\u00fcnde ba\u015flat\u0131lan \u201cBiz Bize Yeteriz T\u00fcrkiyem\u201d ba\u015fl\u0131kl\u0131 milli dayan\u0131\u015fma kampanyas\u0131nda bug\u00fcne kadar toplam 2.030.380.771 TL topland\u0131\u011f\u0131n\u0131 a\u00e7\u0131klad\u0131.\n\n\n\nBakan Sel\u00e7uk, kampanya i\u00e7in vatanda\u015flar\u0131n toplam 6.405.225 sms att\u0131\u011f\u0131n\u0131 kaydetti.\n\n\n\nSalg\u0131n s\u00fcrecinde ekonomik ve sosyal destek paketleriyle vatanda\u015flara destek olundu\u011funu vurgulayan Bakan Sel\u00e7uk, bu milli dayan\u0131\u015fma kampanyas\u0131yla da ihtiya\u00e7 sahibi vatanda\u015flara ilave destekler sunulmas\u0131n\u0131n ama\u00e7land\u0131\u011f\u0131n\u0131 kaydetti.\n\n\n\nDevlet ve milletin bu zor d\u00f6nemde el ele vererek ihtiya\u00e7 sahibi vatanda\u015flar i\u00e7in \u00f6rnek dayan\u0131\u015fma sergiledi\u011fini ifade eden Bakan Sel\u00e7uk, \u201cKampanyaya katk\u0131da bulunan, destek veren y\u00fcce g\u00f6n\u00fcll\u00fc milletimizin her bir ferdine te\u015fekk\u00fcr ediyorum. Bu iyilik hareketine kampanya sona erinceye kadar deste\u011finizin devam etmesi \u00e7a\u011fr\u0131s\u0131nda bulunuyorum.\u201d dedi.\n\n\n\nAyr\u0131nt\u0131l\u0131 bilgiye kampanya i\u00e7in a\u00e7\u0131lan https://www.bizbizeyeteriz.gov.tr internet adresinden ula\u015f\u0131labiliyor.\n\n\n\nKampanyaya, KORONA yaz\u0131p 8119\u2019a k\u0131sa mesaj (SMS) at\u0131larak, mesaj ba\u015f\u0131na 10 lira ba\u011f\u0131\u015fta bulunulabiliyor.\n\n\n\nAyr\u0131ca, ba\u011f\u0131\u015f i\u00e7in Ziraat, Ziraat Kat\u0131l\u0131m, Vak\u0131flar ve Vak\u0131f Kat\u0131l\u0131m bankalar\u0131 ile Halkbank\u2019ta a\u00e7\u0131lan hesap numaralar\u0131 bulunuyor.\n\n\n\nKAMPANYAYA \u00d6ZEL, 'B\u0130Z B\u0130ZE YETER\u0130Z T\u00dcRK\u0130YEM' \u015eARKISI\n\n",
    "keywords": [
        "kampanya",
        "ihtiya\u00e7",
        "bu",
        "milyar",
        "sahibi",
        "destek",
        "yeteriz",
        "bize",
        "i\u00e7in",
        "lira",
        "ve",
        "kampanyas\u0131nda",
        "dayan\u0131\u015fma",
        "a\u015f\u0131ld\u0131",
        "sel\u00e7uk",
        "biz",
        "vatanda\u015flara"
    ],
    "meta_keywords": [
        ""
    ],
    "publish_date": null,
    "summary": "Aile, \u00c7al\u0131\u015fma ve Sosyal Hizmetler Bakan\u0131 Zehra Z\u00fcmr\u00fct Sel\u00e7uk, Covid-19 pandemisi s\u00fcrecinde ihtiya\u00e7 sahibi vatanda\u015flara destek amac\u0131yla 30 Mart\u2019ta Cumhurba\u015fkan\u0131 Recep Tayyip Erdo\u011fan\u2019\u0131n \u00f6nc\u00fcl\u00fc\u011f\u00fcnde ba\u015flat\u0131lan \u201cBiz Bize Yeteriz T\u00fcrkiyem\u201d ba\u015fl\u0131kl\u0131 milli dayan\u0131\u015fma kampanyas\u0131nda bug\u00fcne kadar toplam 2.030.380.771 TL topland\u0131\u011f\u0131n\u0131 a\u00e7\u0131klad\u0131.\nBakan Sel\u00e7uk, kampanya i\u00e7in vatanda\u015flar\u0131n toplam 6.405.225 sms att\u0131\u011f\u0131n\u0131 kaydetti.\nSalg\u0131n s\u00fcrecinde ekonomik ve sosyal destek paketleriyle vatanda\u015flara destek olundu\u011funu vurgulayan Bakan Sel\u00e7uk, bu milli dayan\u0131\u015fma kampanyas\u0131yla da ihtiya\u00e7 sahibi vatanda\u015flara ilave destekler sunulmas\u0131n\u0131n ama\u00e7land\u0131\u011f\u0131n\u0131 kaydetti.\nDevlet ve milletin bu zor d\u00f6nemde el ele vererek ihtiya\u00e7 sahibi vatanda\u015flar i\u00e7in \u00f6rnek dayan\u0131\u015fma sergiledi\u011fini ifade eden Bakan Sel\u00e7uk, \u201cKampanyaya katk\u0131da bulunan, destek veren y\u00fcce g\u00f6n\u00fcll\u00fc milletimizin her bir ferdine te\u015fekk\u00fcr ediyorum.\nBu iyilik hareketine kampanya sona erinceye kadar deste\u011finizin devam etmesi \u00e7a\u011fr\u0131s\u0131nda bulunuyorum.\u201d dedi.\nAyr\u0131nt\u0131l\u0131 bilgiye kampanya i\u00e7in a\u00e7\u0131lan https://www.bizbizeyeteriz.gov.tr internet adresinden ula\u015f\u0131labiliyor.\nKampanyaya, KORONA yaz\u0131p 8119\u2019a k\u0131sa mesaj (SMS) at\u0131larak, mesaj ba\u015f\u0131na 10 lira ba\u011f\u0131\u015fta bulunulabiliyor.\nAyr\u0131ca, ba\u011f\u0131\u015f i\u00e7in Ziraat, Ziraat Kat\u0131l\u0131m, Vak\u0131flar ve Vak\u0131f Kat\u0131l\u0131m bankalar\u0131 ile Halkbank\u2019ta a\u00e7\u0131lan hesap numaralar\u0131 bulunuyor.\nKAMPANYAYA \u00d6ZEL, 'B\u0130Z B\u0130ZE YETER\u0130Z T\u00dcRK\u0130YEM' \u015eARKISI",
    "article_html": "",
    "meta_description": "Bakan Sel\u00e7uk,\u00a0Biz Bize Yeteriz Kampanyas\u0131\u2019na destek miktar\u0131n\u0131n 2 milyar\u0131 liray\u0131 ge\u00e7ti\u011fini duyurdu.",
    "meta_lang": "tr"
}