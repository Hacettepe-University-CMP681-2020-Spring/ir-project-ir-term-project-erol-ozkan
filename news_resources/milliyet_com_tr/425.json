{
    "article_id": "f4efea82ed011ff040d3522006f3e41f.1590266134.2897315",
    "title": "5G teknolojisi hayat\u0131m\u0131zda neleri de\u011fi\u015ftirecek? \u0130\u015fte 5G hakk\u0131nda bilmeniz gerekenler!",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/5g-teknolojisi-hayatimizda-neleri-degistirecek-iste-5-hakkinda-bilmeniz-gerekenler-6118251",
    "url": "http://milliyet.com.tr/teknoloji/teknoloji-haberleri/5g-teknolojisi-hayatimizda-neleri-degistirecek-iste-5-hakkinda-bilmeniz-gerekenler-6118251",
    "top_img": "https://i2.milimaj.com/i/milliyet/75/0x0/5e15c0d355427e1b9c431e09.jpg",
    "meta_img": "https://i2.milimaj.com/i/milliyet/75/0x0/5e15c0d355427e1b9c431e09.jpg",
    "movies": [],
    "text": "Erdal KAPLANSEREN\n\n\n\nerdal@layka.com.tr\n\nTwitter: @Kaplanseren\n\nSon d\u00f6nemde en \u00e7ok konu\u015fulan teknoloji 5G internet, mobil ileti\u015fimi bir \u00fcst seviyeye ta\u015f\u0131yacak. K\u0131s\u0131tl\u0131 say\u0131da \u00fclkede yayg\u0131n olarak kullan\u0131lan 5G internetin 2023 y\u0131l\u0131na kadar 1 milyar kullan\u0131c\u0131ya sahip olaca\u011f\u0131 \u00f6ng\u00f6r\u00fcl\u00fcyor.\n\n5G ne kadar h\u0131zl\u0131?\n\n5G testlerine g\u00f6re ortalama h\u0131z saniyede 1,4 gigabit ki bu en h\u0131zl\u0131 4G ileti\u015fiminden 20 kat h\u0131zl\u0131 bir teknoloji ile kar\u015f\u0131 kar\u015f\u0131ya oldu\u011fumuzu g\u00f6steriyor. 5G ile 100 kat daha h\u0131zl\u0131 bir ileti\u015fim g\u00fcc\u00fc s\u00f6z konusu olacak. Y\u00fcksek \u00e7\u00f6z\u00fcn\u00fcrl\u00fckte bir videoyu indirmek bir dakikadan k\u0131sa s\u00fcrede m\u00fcmk\u00fcn olabilecek. \u0130nternet sitelerinin y\u00fcklenmesinde ya\u015fanan gecikme s\u00fcreleri yeni teknolojiler bar\u0131nd\u0131ran 5G ile 50 ila 100 milisaniyeden birka\u00e7 milisaniyeye inecek.\n\n5G teknolojisi ile neler de\u011fi\u015fecek?\n\n5G s\u00fcper h\u0131zl\u0131 bir mobil a\u011f imkan\u0131 sunmakla birlikte her t\u00fcrl\u00fc alanda olumlu etkiler yaratacak. mobil a\u011f servislerin kulland\u0131\u011f\u0131 enerji maliyetlerinde y\u00fczde 90\u2019a varan azalma s\u00f6z konusu olacak. Yapay zekan\u0131n kullan\u0131ld\u0131\u011f\u0131, hayat\u0131 kolayla\u015ft\u0131ran hemen her \u015feyin arkas\u0131ndaki g\u00fc\u00e7 5G deste\u011fi olacak.\n\n5G teknolojisi sayesinde; bir doktor, d\u00fcnyan\u0131n bir ucundaki bir hastay\u0131 anl\u0131k komutlar verebildi\u011fi robotlar sayesinde ameliyat edip tedavi edebilecek, anl\u0131k g\u00f6nderiler kolayca takip edilebilecek, sanal ger\u00e7eklik uygulamalar\u0131 rutin hayat\u0131n par\u00e7as\u0131 haline gelecek, canl\u0131 yay\u0131n kaliteleri 4K\\ 8K video kalitesinde olacak. SIM karts\u0131z telefon kullan\u0131m\u0131n\u0131 m\u00fcmk\u00fcn k\u0131lacak 5G teknolojisi \u00fcretim ve sanayiye de yeni bir boyut kazand\u0131racak.\n\n5G teknolojisi ne zaman gelecek?\n\nAk\u0131ll\u0131 \u015fehirler, evler, ara\u00e7lar i\u00e7in devrim niteli\u011findeki teknolojiyi herkes merakla bekliyor. 5G teknolojisinin ne zaman gelece\u011fine dair sorusu asl\u0131nda \u015fu soruyu yan\u0131tlamay\u0131 gerektiriyor: Mevcut telefonlar 5G i\u00e7in uygun mu? 5G teknolojisi, \u00e7o\u011fu telefonda olmayan bir anten ve al\u0131c\u0131 seti gerekiyor. Samsung Galaxy S10, LG V50 THINGQ, Xiaomi Mi Mix 3, Motorola Z3, Samsung Galaxy Fold, Huawei Mate 20 X, OPPO Reno, OnePlus7, NOKIA 10, Alcatel 7 telefonlar\u0131 5G deste\u011fi sunuyor. \u00dcreticilerin \u00fcr\u00fcn gam\u0131n\u0131 art\u0131rmas\u0131 bekleniyor. Elbette 5G i\u00e7in tek gereken telefon de\u011fil. Entegrasyon i\u015flemlerinin ba\u015far\u0131yla ger\u00e7ekle\u015fmesi ve altyap\u0131n\u0131n uygun hale getirilmesi gerekiyor. Bu ba\u011flamda 5G teknolojisi, 2021 y\u0131l\u0131 i\u00e7inde deneyimlenebilecek; fakat \u00fclke genelinde kullan\u0131m\u0131 i\u00e7in en iyi ihtimalle 2022 y\u0131l\u0131nda olacakt\u0131r.\n\n5G teknolojisinin riskleri var m\u0131?\n\n5G'deki radyasyon seviyesinin h\u00fccrelerimize zarar vermeyecek seviyede oldu\u011fu belirtiliyor; fakat yeni anten ve baz istasyonu kurulmas\u0131n\u0131n gereklili\u011fi endi\u015fe yarat\u0131yor. 5G teknolojisinin riskli oldu\u011funu veya olmad\u0131\u011f\u0131n\u0131 s\u00f6yleyebilecek ara\u015ft\u0131rmalar\u0131n yetersiz oldu\u011fu ortada.",
    "keywords": [
        "hayat\u0131m\u0131zda",
        "5g",
        "de\u011fi\u015ftirecek",
        "h\u0131zl\u0131",
        "bilmeniz",
        "gerekenler",
        "neleri",
        "yeni",
        "i\u00e7in",
        "olacak",
        "ve",
        "hakk\u0131nda",
        "bir",
        "i\u0307\u015fte",
        "ile",
        "teknolojisinin",
        "teknolojisi"
    ],
    "meta_keywords": [
        ""
    ],
    "publish_date": null,
    "summary": "Erdal KAPLANSERENerdal@layka.com.trTwitter: @KaplanserenSon d\u00f6nemde en \u00e7ok konu\u015fulan teknoloji 5G internet, mobil ileti\u015fimi bir \u00fcst seviyeye ta\u015f\u0131yacak.\nK\u0131s\u0131tl\u0131 say\u0131da \u00fclkede yayg\u0131n olarak kullan\u0131lan 5G internetin 2023 y\u0131l\u0131na kadar 1 milyar kullan\u0131c\u0131ya sahip olaca\u011f\u0131 \u00f6ng\u00f6r\u00fcl\u00fcyor.\n5G ne kadar h\u0131zl\u0131?\n5G testlerine g\u00f6re ortalama h\u0131z saniyede 1,4 gigabit ki bu en h\u0131zl\u0131 4G ileti\u015fiminden 20 kat h\u0131zl\u0131 bir teknoloji ile kar\u015f\u0131 kar\u015f\u0131ya oldu\u011fumuzu g\u00f6steriyor.\n5G ile 100 kat daha h\u0131zl\u0131 bir ileti\u015fim g\u00fcc\u00fc s\u00f6z konusu olacak.\nY\u00fcksek \u00e7\u00f6z\u00fcn\u00fcrl\u00fckte bir videoyu indirmek bir dakikadan k\u0131sa s\u00fcrede m\u00fcmk\u00fcn olabilecek.\n\u0130nternet sitelerinin y\u00fcklenmesinde ya\u015fanan gecikme s\u00fcreleri yeni teknolojiler bar\u0131nd\u0131ran 5G ile 50 ila 100 milisaniyeden birka\u00e7 milisaniyeye inecek.\n5G teknolojisi ile neler de\u011fi\u015fecek?\n5G s\u00fcper h\u0131zl\u0131 bir mobil a\u011f imkan\u0131 sunmakla birlikte her t\u00fcrl\u00fc alanda olumlu etkiler yaratacak.\nmobil a\u011f servislerin kulland\u0131\u011f\u0131 enerji maliyetlerinde y\u00fczde 90\u2019a varan azalma s\u00f6z konusu olacak.\nYapay zekan\u0131n kullan\u0131ld\u0131\u011f\u0131, hayat\u0131 kolayla\u015ft\u0131ran hemen her \u015feyin arkas\u0131ndaki g\u00fc\u00e7 5G deste\u011fi olacak.\n5G teknolojisi sayesinde; bir doktor, d\u00fcnyan\u0131n bir ucundaki bir hastay\u0131 anl\u0131k komutlar verebildi\u011fi robotlar sayesinde ameliyat edip tedavi edebilecek, anl\u0131k g\u00f6nderiler kolayca takip edilebilecek, sanal ger\u00e7eklik uygulamalar\u0131 rutin hayat\u0131n par\u00e7as\u0131 haline gelecek, canl\u0131 yay\u0131n kaliteleri 4K\\ 8K video kalitesinde olacak.\nSIM karts\u0131z telefon kullan\u0131m\u0131n\u0131 m\u00fcmk\u00fcn k\u0131lacak 5G teknolojisi \u00fcretim ve sanayiye de yeni bir boyut kazand\u0131racak.\n5G teknolojisi ne zaman gelecek?\nAk\u0131ll\u0131 \u015fehirler, evler, ara\u00e7lar i\u00e7in devrim niteli\u011findeki teknolojiyi herkes merakla bekliyor.\n5G teknolojisinin ne zaman gelece\u011fine dair sorusu asl\u0131nda \u015fu soruyu yan\u0131tlamay\u0131 gerektiriyor: Mevcut telefonlar 5G i\u00e7in uygun mu?\n5G teknolojisi, \u00e7o\u011fu telefonda olmayan bir anten ve al\u0131c\u0131 seti gerekiyor.\nSamsung Galaxy S10, LG V50 THINGQ, Xiaomi Mi Mix 3, Motorola Z3, Samsung Galaxy Fold, Huawei Mate 20 X, OPPO Reno, OnePlus7, NOKIA 10, Alcatel 7 telefonlar\u0131 5G deste\u011fi sunuyor.\n\u00dcreticilerin \u00fcr\u00fcn gam\u0131n\u0131 art\u0131rmas\u0131 bekleniyor.\nElbette 5G i\u00e7in tek gereken telefon de\u011fil.\nEntegrasyon i\u015flemlerinin ba\u015far\u0131yla ger\u00e7ekle\u015fmesi ve altyap\u0131n\u0131n uygun hale getirilmesi gerekiyor.\nBu ba\u011flamda 5G teknolojisi, 2021 y\u0131l\u0131 i\u00e7inde deneyimlenebilecek; fakat \u00fclke genelinde kullan\u0131m\u0131 i\u00e7in en iyi ihtimalle 2022 y\u0131l\u0131nda olacakt\u0131r.\n5G teknolojisinin riskleri var m\u0131?\n5G'deki radyasyon seviyesinin h\u00fccrelerimize zarar vermeyecek seviyede oldu\u011fu belirtiliyor; fakat yeni anten ve baz istasyonu kurulmas\u0131n\u0131n gereklili\u011fi endi\u015fe yarat\u0131yor.\n5G teknolojisinin riskli oldu\u011funu veya olmad\u0131\u011f\u0131n\u0131 s\u00f6yleyebilecek ara\u015ft\u0131rmalar\u0131n yetersiz oldu\u011fu ortada.",
    "article_html": "",
    "meta_description": "\u0130lk defa G\u00fcney Kore\u2019nin ge\u00e7ti\u011fi 5G teknolojisi, \u00fclkemizde de merakla bekleniyor. Yeni nesil kablosuz telefon teknolojisi olan 5G hakk\u0131nda merak\u0131m\u0131z\u0131 peki\u015ftiren geli\u015fmeler g\u00fcndeme gelmeye devam ediyor. Veri al\u0131\u015f-veri\u015f h\u0131z\u0131nda ve ileti\u015fim cihazlar\u0131nda devrim yaratacak bu teknoloji hakk\u0131nda en \u00e7ok merak edilen sorular\u0131 cevaplad\u0131k.",
    "meta_lang": "tr"
}