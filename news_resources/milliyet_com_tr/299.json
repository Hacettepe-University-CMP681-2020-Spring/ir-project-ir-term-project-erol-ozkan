{
    "article_id": "58ec6d8fb511bfecf112e14011e707e6.1590265965.474686",
    "title": "Mirsad T\u00fcrkcan: \"Cengizler, \u00c7a\u011flarlar, Enesler \u00e7\u0131kmas\u0131 laz\u0131m\"",
    "authors": [],
    "canonical_link": "https://www.milliyet.com.tr/skorer/mirsad-turkcan-cengizler-caglarlar-enesler-cikmasi-lazim-6218489",
    "url": "http://milliyet.com.tr/skorer/mirsad-turkcan-cengizler-caglarlar-enesler-cikmasi-lazim-6218489",
    "top_img": "https://i2.milimaj.com/i/milliyet/75/0x0/5ec878bd55427e1bc4ab1091.jpg",
    "meta_img": "https://i2.milimaj.com/i/milliyet/75/0x0/5ec878bd55427e1bc4ab1091.jpg",
    "movies": [],
    "text": "SENAD OK - R\u00d6PORTAJ\n\nPandemi s\u00fcrecinin t\u00fcm sekt\u00f6rlere a\u011f\u0131r darbe indirdi\u011fini aktaran T\u00fcrkcan, \u201cBu salg\u0131n ge\u00e7sin gerisi kolay. Bir\u00e7ok i\u015f alan\u0131 do\u011fal olarak olumsuz etkilendi ama normal hayata d\u00f6nd\u00fc\u011f\u00fcm\u00fczde en kolay toparlayacak sekt\u00f6r bana g\u00f6re futbol olacak. Art\u0131k s\u00fcre\u00e7ten sonra b\u00fcy\u00fck paralar\u0131n harcanmas\u0131 zor\u201d diye konu\u015ftu\n\nCengiz \u00dcnder, Zeki \u00c7elik ve Ozan Tufan gibi milli futbolcular\u0131m\u0131z\u0131n temsilcili\u011fini yapan ve son y\u0131llarda bir\u00e7ok uluslararas\u0131 transferde de \u00f6nemli rol oynayan Mirsad T\u00fcrkcan, ya\u015fanan koronavir\u00fcs s\u00fcrecinin spor d\u00fcnyas\u0131na yans\u0131mas\u0131n\u0131 Milliyet\u2019e de\u011ferlendirdi.\n\n\u00d6ncelikle sa\u011fl\u0131\u011f\u0131n en \u00f6nemli konu oldu\u011funu ifade eden T\u00fcrkcan, \u201c\u00d6nce sa\u011fl\u0131k. Bu salg\u0131n bitsin, pandemi kalks\u0131n gerisi kolay. Bir\u00e7ok sekt\u00f6r do\u011fal olarak etkilendi ama normal hayata d\u00f6nd\u00fc\u011f\u00fcm\u00fczde en kolay toparlayacak sekt\u00f6r futbol olacak. \u0130nsanlar s\u0131k\u0131l\u0131yor. Bu y\u00fczden normal hayat\u0131m\u0131za d\u00f6nd\u00fc\u011f\u00fcm\u00fczde futbola ve spora yine b\u00fcy\u00fck bir ilgi olacak. Ama tek dile\u011fim \u015fu anda bu pandemi ve salg\u0131n\u0131n bir an \u00f6nce bitmesi. Bu s\u00fcre\u00e7ten sonra da art\u0131k b\u00fcy\u00fck paralar\u0131n harcanmas\u0131 zor. Oyuncu yeti\u015ftirip bunlar\u0131 yurt d\u0131\u015f\u0131na satmam\u0131z gerekiyor. Art\u0131k ekonomik olarak Avrupa ile ba\u015f edemeyiz\u201d dedi.\n\n\n\nLiglerin durdurulmas\u0131 nedeniyle kul\u00fcplerin b\u00fcy\u00fck gelir kayb\u0131na u\u011frad\u0131\u011f\u0131na vurgu yapan Mirsad T\u00fcrkcan, \u201cSalg\u0131n ve pandemi ne kadar az s\u00fcrerse o kadar \u00f6nemli olacak spor ve futbol i\u00e7in. Futbol sponsorluklardan \u00f6nemli gelirler elde ediyor. Bunun yan\u0131 s\u0131ra bilet ve forma sat\u0131\u015flar\u0131 da b\u00fct\u00e7elerde \u00f6nemli yer tutuyor. \u0130nsan sa\u011fl\u0131\u011f\u0131 \u00e7ok \u00f6nemli. Bu konu halledildikten sonra do\u011fal olarak ekonomik bir s\u0131k\u0131nt\u0131 ya\u015fayacak t\u00fcm sekt\u00f6rler. Zaten darbe ald\u0131 ekonomiler. Sonu\u00e7 olarak ne kadar k\u0131sa s\u00fcrerse d\u00fcnya i\u00e7in o kadar iyi olacak\u201d ifadelerini kulland\u0131.\n\nMirsad T\u00fcrkcan, bu s\u00fcre\u00e7te oyuncular\u0131n kontratlar\u0131, olas\u0131 \u00fccret indirimleri gibi konularla alakal\u0131 g\u00f6r\u00fc\u015flerini de a\u00e7\u0131klad\u0131. \u201cBaz\u0131 oyuncular\u0131n y\u0131ll\u0131k \u00fccretlerinde indirime gitti\u011fi konu\u015fuluyor Avrupa\u2019da ama bu bence daha tahmin d\u00fczeyinde. Ben kesin bir \u015fey oldu\u011funu d\u00fc\u015f\u00fcnm\u00fcyorum. Kul\u00fcpler de oyuncular da bence bir s\u00fcre bekler. Ondan sonra karar verilir\u201d yorumunu yapt\u0131.\n\n\u2018Bizim \u00fcretmemiz laz\u0131m\u2019\n\nMirsad T\u00fcrkcan\u2019a, Bayern M\u00fcnih eski ba\u015fkan\u0131 Uli H\u00f6enes\u2019in \u201cArt\u0131k futbol d\u00fcnyas\u0131nda 100 milyon euro bonservis bedeli verilemez\u201d demecini hat\u0131rlatt\u0131k ve bu salg\u0131n\u0131n zaten zor g\u00fcnler ge\u00e7iren kul\u00fcplerimizi ekonomik olarak nas\u0131l etkileyece\u011fini de sorduk:\n\n\u201cBence d\u00fcnya \u00e7ap\u0131nda tak\u0131mlar i\u00e7inde bir iki sene \u00f6yle durumlar s\u00f6z konusu olabilir. Ama bizim problemimiz ba\u015fka. Biz \u00fcretmiyoruz, yeti\u015ftirmiyoruz. Oyuncu yeti\u015ftirip satmam\u0131z laz\u0131m. \u00c7ok b\u00fcy\u00fck gelirleri var \u0130talyan, \u0130spanyol, \u0130ngiliz kul\u00fcplerinin. Bizim b\u00f6yle bir durumumuz yok. D\u00f6rt be\u015f kul\u00fcp y\u0131ld\u0131z oyuncu getirmek zorunda. Ama benim hep s\u00f6yledi\u011fim gibi yeni Cengizler, \u00c7a\u011flarlar, Enesler, Zekiler \u00e7\u0131kmas\u0131 laz\u0131m. Kul\u00fcplerimiz bu sayede ekstra gelir elde etsinler.\u201d\n\nKul\u00fcplerin daha \u00e7ok gen\u00e7 oyunculara yat\u0131r\u0131m yapmas\u0131 gerekti\u011fini de aktaran Mirsad T\u00fcrkcan, \u201cBu s\u00fcre\u00e7 bitti\u011finde de y\u0131ld\u0131zlar mutlaka gelecek. Seyirci sever y\u0131ld\u0131zlar\u0131. Bir y\u0131ld\u0131z isim al\u0131nabilir ama tak\u0131m\u0131n geri kalan\u0131nda kul\u00fcplerin kendi yeti\u015ftirece\u011fi oyuncular olmal\u0131. Art\u0131k Avrupa ile yar\u0131\u015famay\u0131z ekonomik olarak. Kendi \u00fclkemizden, Afrika\u2019dan ya da Balkanlar\u2019dan gen\u00e7 isimleri bulmam\u0131z, bu isimlere yat\u0131r\u0131m yap\u0131p yeti\u015ftirmemiz laz\u0131m. Bence bundan sonra \u00fcretime d\u00f6nmeliyiz\u201d ifadelerini kulland\u0131.\n\nManchester City'nin Anfield'da Liverpool'a Att\u0131\u011f\u0131 En G\u00fczel Goller",
    "keywords": [
        "sonra",
        "futbol",
        "t\u00fcrkcan",
        "bu",
        "\u00e7\u0131kmas\u0131",
        "laz\u0131m",
        "mirsad",
        "cengizler",
        "olacak",
        "olarak",
        "ve",
        "\u00e7a\u011flarlar",
        "bir",
        "enesler",
        "\u00f6nemli",
        "ama"
    ],
    "meta_keywords": [
        ""
    ],
    "publish_date": null,
    "summary": "SENAD OK - R\u00d6PORTAJPandemi s\u00fcrecinin t\u00fcm sekt\u00f6rlere a\u011f\u0131r darbe indirdi\u011fini aktaran T\u00fcrkcan, \u201cBu salg\u0131n ge\u00e7sin gerisi kolay.\nBir\u00e7ok i\u015f alan\u0131 do\u011fal olarak olumsuz etkilendi ama normal hayata d\u00f6nd\u00fc\u011f\u00fcm\u00fczde en kolay toparlayacak sekt\u00f6r bana g\u00f6re futbol olacak.\nArt\u0131k s\u00fcre\u00e7ten sonra b\u00fcy\u00fck paralar\u0131n harcanmas\u0131 zor\u201d diye konu\u015ftuCengiz \u00dcnder, Zeki \u00c7elik ve Ozan Tufan gibi milli futbolcular\u0131m\u0131z\u0131n temsilcili\u011fini yapan ve son y\u0131llarda bir\u00e7ok uluslararas\u0131 transferde de \u00f6nemli rol oynayan Mirsad T\u00fcrkcan, ya\u015fanan koronavir\u00fcs s\u00fcrecinin spor d\u00fcnyas\u0131na yans\u0131mas\u0131n\u0131 Milliyet\u2019e de\u011ferlendirdi.\n\u00d6ncelikle sa\u011fl\u0131\u011f\u0131n en \u00f6nemli konu oldu\u011funu ifade eden T\u00fcrkcan, \u201c\u00d6nce sa\u011fl\u0131k.\nBu salg\u0131n bitsin, pandemi kalks\u0131n gerisi kolay.\nBir\u00e7ok sekt\u00f6r do\u011fal olarak etkilendi ama normal hayata d\u00f6nd\u00fc\u011f\u00fcm\u00fczde en kolay toparlayacak sekt\u00f6r futbol olacak.\n\u0130nsanlar s\u0131k\u0131l\u0131yor.\nBu y\u00fczden normal hayat\u0131m\u0131za d\u00f6nd\u00fc\u011f\u00fcm\u00fczde futbola ve spora yine b\u00fcy\u00fck bir ilgi olacak.\nAma tek dile\u011fim \u015fu anda bu pandemi ve salg\u0131n\u0131n bir an \u00f6nce bitmesi.\nBu s\u00fcre\u00e7ten sonra da art\u0131k b\u00fcy\u00fck paralar\u0131n harcanmas\u0131 zor.\nOyuncu yeti\u015ftirip bunlar\u0131 yurt d\u0131\u015f\u0131na satmam\u0131z gerekiyor.\nArt\u0131k ekonomik olarak Avrupa ile ba\u015f edemeyiz\u201d dedi.\nLiglerin durdurulmas\u0131 nedeniyle kul\u00fcplerin b\u00fcy\u00fck gelir kayb\u0131na u\u011frad\u0131\u011f\u0131na vurgu yapan Mirsad T\u00fcrkcan, \u201cSalg\u0131n ve pandemi ne kadar az s\u00fcrerse o kadar \u00f6nemli olacak spor ve futbol i\u00e7in.\nFutbol sponsorluklardan \u00f6nemli gelirler elde ediyor.\nBunun yan\u0131 s\u0131ra bilet ve forma sat\u0131\u015flar\u0131 da b\u00fct\u00e7elerde \u00f6nemli yer tutuyor.\n\u0130nsan sa\u011fl\u0131\u011f\u0131 \u00e7ok \u00f6nemli.\nBu konu halledildikten sonra do\u011fal olarak ekonomik bir s\u0131k\u0131nt\u0131 ya\u015fayacak t\u00fcm sekt\u00f6rler.\nZaten darbe ald\u0131 ekonomiler.\nSonu\u00e7 olarak ne kadar k\u0131sa s\u00fcrerse d\u00fcnya i\u00e7in o kadar iyi olacak\u201d ifadelerini kulland\u0131.\nMirsad T\u00fcrkcan, bu s\u00fcre\u00e7te oyuncular\u0131n kontratlar\u0131, olas\u0131 \u00fccret indirimleri gibi konularla alakal\u0131 g\u00f6r\u00fc\u015flerini de a\u00e7\u0131klad\u0131.\n\u201cBaz\u0131 oyuncular\u0131n y\u0131ll\u0131k \u00fccretlerinde indirime gitti\u011fi konu\u015fuluyor Avrupa\u2019da ama bu bence daha tahmin d\u00fczeyinde.\nBen kesin bir \u015fey oldu\u011funu d\u00fc\u015f\u00fcnm\u00fcyorum.\nKul\u00fcpler de oyuncular da bence bir s\u00fcre bekler.\nOndan sonra karar verilir\u201d yorumunu yapt\u0131.\n\u2018Bizim \u00fcretmemiz laz\u0131m\u2019Mirsad T\u00fcrkcan\u2019a, Bayern M\u00fcnih eski ba\u015fkan\u0131 Uli H\u00f6enes\u2019in \u201cArt\u0131k futbol d\u00fcnyas\u0131nda 100 milyon euro bonservis bedeli verilemez\u201d demecini hat\u0131rlatt\u0131k ve bu salg\u0131n\u0131n zaten zor g\u00fcnler ge\u00e7iren kul\u00fcplerimizi ekonomik olarak nas\u0131l etkileyece\u011fini de sorduk:\u201cBence d\u00fcnya \u00e7ap\u0131nda tak\u0131mlar i\u00e7inde bir iki sene \u00f6yle durumlar s\u00f6z konusu olabilir.\nAma bizim problemimiz ba\u015fka.\nBiz \u00fcretmiyoruz, yeti\u015ftirmiyoruz.\nOyuncu yeti\u015ftirip satmam\u0131z laz\u0131m.\n\u00c7ok b\u00fcy\u00fck gelirleri var \u0130talyan, \u0130spanyol, \u0130ngiliz kul\u00fcplerinin.\nBizim b\u00f6yle bir durumumuz yok.\nD\u00f6rt be\u015f kul\u00fcp y\u0131ld\u0131z oyuncu getirmek zorunda.\nAma benim hep s\u00f6yledi\u011fim gibi yeni Cengizler, \u00c7a\u011flarlar, Enesler, Zekiler \u00e7\u0131kmas\u0131 laz\u0131m.\nKul\u00fcplerimiz bu sayede ekstra gelir elde etsinler.\u201dKul\u00fcplerin daha \u00e7ok gen\u00e7 oyunculara yat\u0131r\u0131m yapmas\u0131 gerekti\u011fini de aktaran Mirsad T\u00fcrkcan, \u201cBu s\u00fcre\u00e7 bitti\u011finde de y\u0131ld\u0131zlar mutlaka gelecek.\nSeyirci sever y\u0131ld\u0131zlar\u0131.\nBir y\u0131ld\u0131z isim al\u0131nabilir ama tak\u0131m\u0131n geri kalan\u0131nda kul\u00fcplerin kendi yeti\u015ftirece\u011fi oyuncular olmal\u0131.\nArt\u0131k Avrupa ile yar\u0131\u015famay\u0131z ekonomik olarak.\nKendi \u00fclkemizden, Afrika\u2019dan ya da Balkanlar\u2019dan gen\u00e7 isimleri bulmam\u0131z, bu isimlere yat\u0131r\u0131m yap\u0131p yeti\u015ftirmemiz laz\u0131m.\nBence bundan sonra \u00fcretime d\u00f6nmeliyiz\u201d ifadelerini kulland\u0131.\nManchester City'nin Anfield'da Liverpool'a Att\u0131\u011f\u0131 En G\u00fczel Goller",
    "article_html": "",
    "meta_description": "Parkelere veda ettikten sonra menajerlik yapmaya ba\u015flayan Mirsad T\u00fcrkcan, koronavir\u00fcs s\u00fcrecinin futbola etkilerini Milliyet\u2019e anlatt\u0131. T\u00fcrkcan, Art\u0131k Avrupa ile yar\u0131\u015famay\u0131z ekonomik olarak. Kendi \u00fclkemizden, Afrika\u2019dan ya da Balkanlar\u2019dan gen\u00e7 isimleri bulmam\u0131z, bu isimlere yat\u0131r\u0131m yap\u0131p yeti\u015ftirmemiz laz\u0131m.  dedi.",
    "meta_lang": "tr"
}