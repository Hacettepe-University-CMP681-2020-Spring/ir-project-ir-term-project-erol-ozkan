{
    "article_id": "b69a84da2abd29d21e4ee67448ce468b.1590265785.8783102",
    "title": "\u0130leti\u015fim Ba\u015fkanl\u0131\u011f\u0131, sosyal medyan\u0131n do\u011fru kullan\u0131ma ili\u015fkin kitap haz\u0131rlad\u0131",
    "authors": [],
    "canonical_link": "https://www.milliyet.com.tr/siyaset/iletisim-baskanligi-sosyal-medyanin-dogru-kullanima-iliskin-kitap-hazirladi-6217989",
    "url": "http://milliyet.com.tr/siyaset/iletisim-baskanligi-sosyal-medyanin-dogru-kullanima-iliskin-kitap-hazirladi-6217989",
    "top_img": "https://i2.milimaj.com/i/milliyet/75/0x0/5ec7a451adcdeb1d9cde8312.jpg",
    "meta_img": "https://i2.milimaj.com/i/milliyet/75/0x0/5ec7a451adcdeb1d9cde8312.jpg",
    "movies": [],
    "text": "\u0130leti\u015fim Ba\u015fkanl\u0131\u011f\u0131ndan yap\u0131lan a\u00e7\u0131klamaya g\u00f6re \"Sosyal Medya Kullan\u0131m K\u0131lavuzu\" kitab\u0131nda, dijital ileti\u015fimin en \u00f6nemli kanallar\u0131ndan biri olan sosyal medya t\u00fcm boyutlar\u0131yla ele al\u0131n\u0131yor.\n\nSosyal medyada dikkat edilmesi gereken hususlar \u00fczerinde durulan kitapta, sosyal medya okur yazarl\u0131\u011f\u0131n\u0131n \u00f6nemi vurgulan\u0131yor, bu mecradaki \"\u0131rk\u00e7\u0131l\u0131k, nefret ve \u00f6teki\" s\u00f6ylemine dikkat \u00e7ekiliyor.\n\n\"Kriz ortam\u0131nda sosyal medya kullan\u0131m\u0131 ve dezenformasyonla m\u00fccadele\", \"sosyal medya ve alg\u0131 y\u00f6netimi\", \"sosyal medya ba\u011f\u0131ml\u0131l\u0131\u011f\u0131\" ve \"sosyal medya hukuku\" da kitab\u0131n \u00f6nemli b\u00f6l\u00fcmlerini olu\u015fturuyor.\n\nDo\u011fru, sa\u011fl\u0131kl\u0131 ve g\u00fcvenli bir sosyal medya kullan\u0131m\u0131na ili\u015fkin \u00f6nerileri i\u00e7eren kitapta, ba\u015far\u0131l\u0131 bir kullan\u0131c\u0131 profilinin nas\u0131l olu\u015fturulaca\u011f\u0131 ile hesap ve veri g\u00fcvenli\u011finin nas\u0131l sa\u011flanaca\u011f\u0131 konular\u0131na dair ipu\u00e7lar\u0131 da yer al\u0131yor.\n\nSosyal medyan\u0131n tarih\u00e7esi ve teknik \u00f6zellikleri ile avantajlar\u0131 ve dezavantajlar\u0131na kadar bir\u00e7ok konuya de\u011finilen kitapta, temel sosyal medya terimlerine ili\u015fkin bir s\u00f6zl\u00fck b\u00f6l\u00fcm\u00fc de bulunuyor.\n\n\u0130leti\u015fim Ba\u015fkan\u0131 Fahrettin Altun, kitab\u0131n \u00f6n s\u00f6z\u00fcnde, ileti\u015fim teknolojileri ve ara\u00e7lar\u0131n\u0131n geli\u015fmesiyle, ileti\u015fim kurman\u0131n zahmetsiz hale geldi\u011fini, insano\u011flunun daha \u00f6nce hayal bile edilemeyen yeni bir tecr\u00fcbeyi ya\u015fad\u0131\u011f\u0131n\u0131 belirtti.\n\nH\u0131zla ilerleyen dijitalle\u015fmenin, sadece ileti\u015fimin bir par\u00e7as\u0131 olmad\u0131\u011f\u0131n\u0131, ticaretin, siyasetin, e\u011fitimin, k\u00fclt\u00fcr ve sanat\u0131n da bir arac\u0131 haline geldi\u011fini ifade eden Altun, b\u00f6ylesine muazzam bir g\u00fcc\u00fcn do\u011fru kullan\u0131lmas\u0131n\u0131n, do\u011fru ara\u00e7lar olu\u015fturmas\u0131n\u0131n, bunun sonucunda da insanl\u0131k i\u00e7in fayda \u00fcreten bir araca evrilmesinin \u00f6nemini vurgulad\u0131.\n\nSosyal medyan\u0131n etkili bir ara\u00e7 haline gelmesinin ayn\u0131 zamanda hayati bir riski de beraberinde getirdi\u011fine i\u015faret eden Altun, \"Her g\u00fcn, her saat, her dakika ve her saniye yeni bir bilginin ortaya d\u00f6k\u00fclmesi, var olan bilginin yeniden \u00fcretilmesi, olu\u015fan bu b\u00fcy\u00fck verinin iyi veya k\u00f6t\u00fc niyetli yakla\u015f\u0131mlarca kullan\u0131lmas\u0131 bu mecralar\u0131n nas\u0131l do\u011fru kullan\u0131labilece\u011fi gibi bir sorunu ortaya \u00e7\u0131kar\u0131yor.\" ifadesini kulland\u0131.\n\n\u0130leti\u015fim Ba\u015fkan\u0131 Altun, \u015f\u00f6yle devam etti:\n\n\"Sorular, bilindik. Acaba dijitalle\u015fme s\u00fcreci ve onun \u00fcr\u00fcnleri olan sosyal medya mecralar\u0131n\u0131 do\u011fru kullanabiliyor muyuz? Biz mi sosyal medyay\u0131 kullan\u0131yoruz yoksa o mu bizi \u015fekillendiriyor? Se\u00e7tiklerimiz ger\u00e7ekten bizim tercihlerimiz mi? Sosyal medyan\u0131n, aileden ba\u015flayarak t\u00fcm toplumsal ili\u015fkileri iyi bir \u015fekilde etkilemesi m\u00fcmk\u00fcn m\u00fc? Peki do\u011fru kullan\u0131m tam olarak nedir? Bu konuda evrensel de\u011ferler \u00fcretmek, pratik yasal \u00e7er\u00e7eveler ortaya koymak \u00e7\u00f6z\u00fcm olabilir mi? Yalan ve yanl\u0131\u015f bilgi \u00fcretimini durdurmak, alg\u0131 olu\u015fturmaya \u00e7al\u0131\u015fanlara kar\u015f\u0131 m\u00fccadele etmek, zihinlerimize sava\u015f a\u00e7an kesimlerin sald\u0131r\u0131lar\u0131ndan ka\u00e7\u0131nmak, k\u00fclt\u00fcrden k\u00fclt\u00fcre de\u011fi\u015fen etik ve ahlaki normlar ile evrensel kimi insani de\u011ferlerin genel kabul g\u00f6rmesini sa\u011flamak \u00e7ok mu zor?\"\n\n\"T\u00dcRK\u0130YE, \u00d6NC\u00dcL\u00dcK ETMEYE TAL\u0130PT\u0130R\"\n\nCumhurba\u015fkan\u0131 Recep Tayyip Erdo\u011fan'\u0131n liderli\u011finde uzun s\u00fcredir siyasetten medyaya, diplomasiden insana k\u00fcresel ve ulusal bir\u00e7ok alanda hakikatin, do\u011frunun, ahlaki ve etik olan\u0131n m\u00fccadelesinin verildi\u011fini aktaran Altun, bug\u00fcn T\u00fcrkiye'nin, k\u00fcresel alg\u0131 merkezleri taraf\u0131ndan \u00fcretilen manip\u00fclatif bilginin ve provokatif siyasetin kar\u015f\u0131s\u0131nda duran bir \u00fclke konumunda bulundu\u011funu belirtti.\n\nBilginin ve alg\u0131n\u0131n her g\u00fcn yeniden \u00fcretildi\u011fi sosyal medya mecralar\u0131n\u0131n bu nedenle hakikat merkezli olarak yeniden ele al\u0131nmas\u0131 gerekti\u011finin alt\u0131n\u0131 \u00e7izen Fahrettin Altun, \u015fu de\u011ferlendirmeyi yapt\u0131:\n\n\"Evrensel insani de\u011ferleri samimiyetle savunan ve bunun i\u00e7in reform \u00f6neren T\u00fcrkiye bu alana \u00f6nc\u00fcl\u00fck etmeye taliptir. K\u00fcresel e\u015fitsizlik ve adaletsizliklere kar\u015f\u0131 verilen m\u00fccadele, bug\u00fcn zihinlerde ve dijital ortamlar ile sosyal medya mecralar\u0131ndad\u0131r. T\u00fcrkiye, dijital d\u00fcnyada ve sosyal medyada da hakikatin savunuculu\u011funu yapmaya haz\u0131rd\u0131r.\"\n\n\"Hakikat \u00f6tesi olarak adland\u0131r\u0131lan bu d\u00f6nemde \u0130leti\u015fim Ba\u015fkanl\u0131\u011f\u0131 olarak temiz bilgi, temiz sosyal medya ve temiz ileti\u015fim i\u00e7in k\u00fcresel ve ulusal \u00e7er\u00e7evede \u00e7al\u0131\u015fmalar yapma hedefimize hepinizi ortak etmek isteriz. Ya\u015fas\u0131n hakikat.\" ifadesini kullanan Altun, \"Sosyal Medya Kullan\u0131m K\u0131lavuzu\" kitab\u0131yla internetin ve sosyal medya mecralar\u0131n\u0131 tarihsel perspektifinden teknik \u00f6zelliklerine kadar tam anlam\u0131yla do\u011fru anlamay\u0131 hedeflediklerini dile getirdi.\n\n\"Do\u011fru kullanmak i\u00e7in tan\u0131mak gerekir\" ilkesiyle kitapta sosyal medyan\u0131n her y\u00f6n\u00fcn\u00fc ele ald\u0131klar\u0131na dikkati \u00e7eken Altun, sosyal medyan\u0131n avantaj ve dezavantajlar\u0131n\u0131 ortaya koyan, insan ili\u015fkileri \u00fczerindeki etkilerini inceleyen, d\u00fcnyada bu alanla ilgili \u00f6nemli ara\u015ft\u0131rmalara at\u0131flar yapan, \u00f6neriler sunan, hesap g\u00fcvenli\u011fi konular\u0131ndan \u0131rk\u00e7\u0131l\u0131k, nefret s\u00f6ylemi ve etik de\u011ferlere kadar bir\u00e7ok konuya i\u015faret eden bir \u00e7al\u0131\u015fma haz\u0131rlad\u0131klar\u0131n\u0131 kaydetti.",
    "keywords": [
        "ba\u015fkanl\u0131\u011f\u0131",
        "haz\u0131rlad\u0131",
        "bu",
        "kitap",
        "medya",
        "medyan\u0131n",
        "i\u0307leti\u015fim",
        "altun",
        "ve",
        "ili\u015fkin",
        "bir",
        "ortaya",
        "kullan\u0131ma",
        "da",
        "do\u011fru",
        "sosyal"
    ],
    "meta_keywords": [
        ""
    ],
    "publish_date": null,
    "summary": "\u0130leti\u015fim Ba\u015fkanl\u0131\u011f\u0131ndan yap\u0131lan a\u00e7\u0131klamaya g\u00f6re \"Sosyal Medya Kullan\u0131m K\u0131lavuzu\" kitab\u0131nda, dijital ileti\u015fimin en \u00f6nemli kanallar\u0131ndan biri olan sosyal medya t\u00fcm boyutlar\u0131yla ele al\u0131n\u0131yor.\nSosyal medyada dikkat edilmesi gereken hususlar \u00fczerinde durulan kitapta, sosyal medya okur yazarl\u0131\u011f\u0131n\u0131n \u00f6nemi vurgulan\u0131yor, bu mecradaki \"\u0131rk\u00e7\u0131l\u0131k, nefret ve \u00f6teki\" s\u00f6ylemine dikkat \u00e7ekiliyor.\n\"Kriz ortam\u0131nda sosyal medya kullan\u0131m\u0131 ve dezenformasyonla m\u00fccadele\", \"sosyal medya ve alg\u0131 y\u00f6netimi\", \"sosyal medya ba\u011f\u0131ml\u0131l\u0131\u011f\u0131\" ve \"sosyal medya hukuku\" da kitab\u0131n \u00f6nemli b\u00f6l\u00fcmlerini olu\u015fturuyor.\nDo\u011fru, sa\u011fl\u0131kl\u0131 ve g\u00fcvenli bir sosyal medya kullan\u0131m\u0131na ili\u015fkin \u00f6nerileri i\u00e7eren kitapta, ba\u015far\u0131l\u0131 bir kullan\u0131c\u0131 profilinin nas\u0131l olu\u015fturulaca\u011f\u0131 ile hesap ve veri g\u00fcvenli\u011finin nas\u0131l sa\u011flanaca\u011f\u0131 konular\u0131na dair ipu\u00e7lar\u0131 da yer al\u0131yor.\nSosyal medyan\u0131n tarih\u00e7esi ve teknik \u00f6zellikleri ile avantajlar\u0131 ve dezavantajlar\u0131na kadar bir\u00e7ok konuya de\u011finilen kitapta, temel sosyal medya terimlerine ili\u015fkin bir s\u00f6zl\u00fck b\u00f6l\u00fcm\u00fc de bulunuyor.\n\u0130leti\u015fim Ba\u015fkan\u0131 Fahrettin Altun, kitab\u0131n \u00f6n s\u00f6z\u00fcnde, ileti\u015fim teknolojileri ve ara\u00e7lar\u0131n\u0131n geli\u015fmesiyle, ileti\u015fim kurman\u0131n zahmetsiz hale geldi\u011fini, insano\u011flunun daha \u00f6nce hayal bile edilemeyen yeni bir tecr\u00fcbeyi ya\u015fad\u0131\u011f\u0131n\u0131 belirtti.\nH\u0131zla ilerleyen dijitalle\u015fmenin, sadece ileti\u015fimin bir par\u00e7as\u0131 olmad\u0131\u011f\u0131n\u0131, ticaretin, siyasetin, e\u011fitimin, k\u00fclt\u00fcr ve sanat\u0131n da bir arac\u0131 haline geldi\u011fini ifade eden Altun, b\u00f6ylesine muazzam bir g\u00fcc\u00fcn do\u011fru kullan\u0131lmas\u0131n\u0131n, do\u011fru ara\u00e7lar olu\u015fturmas\u0131n\u0131n, bunun sonucunda da insanl\u0131k i\u00e7in fayda \u00fcreten bir araca evrilmesinin \u00f6nemini vurgulad\u0131.\nSosyal medyan\u0131n etkili bir ara\u00e7 haline gelmesinin ayn\u0131 zamanda hayati bir riski de beraberinde getirdi\u011fine i\u015faret eden Altun, \"Her g\u00fcn, her saat, her dakika ve her saniye yeni bir bilginin ortaya d\u00f6k\u00fclmesi, var olan bilginin yeniden \u00fcretilmesi, olu\u015fan bu b\u00fcy\u00fck verinin iyi veya k\u00f6t\u00fc niyetli yakla\u015f\u0131mlarca kullan\u0131lmas\u0131 bu mecralar\u0131n nas\u0131l do\u011fru kullan\u0131labilece\u011fi gibi bir sorunu ortaya \u00e7\u0131kar\u0131yor.\"\nifadesini kulland\u0131.\n\u0130leti\u015fim Ba\u015fkan\u0131 Altun, \u015f\u00f6yle devam etti:\"Sorular, bilindik.\nAcaba dijitalle\u015fme s\u00fcreci ve onun \u00fcr\u00fcnleri olan sosyal medya mecralar\u0131n\u0131 do\u011fru kullanabiliyor muyuz?\nBiz mi sosyal medyay\u0131 kullan\u0131yoruz yoksa o mu bizi \u015fekillendiriyor?\nSe\u00e7tiklerimiz ger\u00e7ekten bizim tercihlerimiz mi?\nSosyal medyan\u0131n, aileden ba\u015flayarak t\u00fcm toplumsal ili\u015fkileri iyi bir \u015fekilde etkilemesi m\u00fcmk\u00fcn m\u00fc?\nPeki do\u011fru kullan\u0131m tam olarak nedir?\nBu konuda evrensel de\u011ferler \u00fcretmek, pratik yasal \u00e7er\u00e7eveler ortaya koymak \u00e7\u00f6z\u00fcm olabilir mi?\nYalan ve yanl\u0131\u015f bilgi \u00fcretimini durdurmak, alg\u0131 olu\u015fturmaya \u00e7al\u0131\u015fanlara kar\u015f\u0131 m\u00fccadele etmek, zihinlerimize sava\u015f a\u00e7an kesimlerin sald\u0131r\u0131lar\u0131ndan ka\u00e7\u0131nmak, k\u00fclt\u00fcrden k\u00fclt\u00fcre de\u011fi\u015fen etik ve ahlaki normlar ile evrensel kimi insani de\u011ferlerin genel kabul g\u00f6rmesini sa\u011flamak \u00e7ok mu zor?\"\n\"T\u00dcRK\u0130YE, \u00d6NC\u00dcL\u00dcK ETMEYE TAL\u0130PT\u0130R\"Cumhurba\u015fkan\u0131 Recep Tayyip Erdo\u011fan'\u0131n liderli\u011finde uzun s\u00fcredir siyasetten medyaya, diplomasiden insana k\u00fcresel ve ulusal bir\u00e7ok alanda hakikatin, do\u011frunun, ahlaki ve etik olan\u0131n m\u00fccadelesinin verildi\u011fini aktaran Altun, bug\u00fcn T\u00fcrkiye'nin, k\u00fcresel alg\u0131 merkezleri taraf\u0131ndan \u00fcretilen manip\u00fclatif bilginin ve provokatif siyasetin kar\u015f\u0131s\u0131nda duran bir \u00fclke konumunda bulundu\u011funu belirtti.\nBilginin ve alg\u0131n\u0131n her g\u00fcn yeniden \u00fcretildi\u011fi sosyal medya mecralar\u0131n\u0131n bu nedenle hakikat merkezli olarak yeniden ele al\u0131nmas\u0131 gerekti\u011finin alt\u0131n\u0131 \u00e7izen Fahrettin Altun, \u015fu de\u011ferlendirmeyi yapt\u0131:\"Evrensel insani de\u011ferleri samimiyetle savunan ve bunun i\u00e7in reform \u00f6neren T\u00fcrkiye bu alana \u00f6nc\u00fcl\u00fck etmeye taliptir.\nK\u00fcresel e\u015fitsizlik ve adaletsizliklere kar\u015f\u0131 verilen m\u00fccadele, bug\u00fcn zihinlerde ve dijital ortamlar ile sosyal medya mecralar\u0131ndad\u0131r.\nT\u00fcrkiye, dijital d\u00fcnyada ve sosyal medyada da hakikatin savunuculu\u011funu yapmaya haz\u0131rd\u0131r.\"\n\"Hakikat \u00f6tesi olarak adland\u0131r\u0131lan bu d\u00f6nemde \u0130leti\u015fim Ba\u015fkanl\u0131\u011f\u0131 olarak temiz bilgi, temiz sosyal medya ve temiz ileti\u015fim i\u00e7in k\u00fcresel ve ulusal \u00e7er\u00e7evede \u00e7al\u0131\u015fmalar yapma hedefimize hepinizi ortak etmek isteriz.\nYa\u015fas\u0131n hakikat.\"\nifadesini kullanan Altun, \"Sosyal Medya Kullan\u0131m K\u0131lavuzu\" kitab\u0131yla internetin ve sosyal medya mecralar\u0131n\u0131 tarihsel perspektifinden teknik \u00f6zelliklerine kadar tam anlam\u0131yla do\u011fru anlamay\u0131 hedeflediklerini dile getirdi.\n\"Do\u011fru kullanmak i\u00e7in tan\u0131mak gerekir\" ilkesiyle kitapta sosyal medyan\u0131n her y\u00f6n\u00fcn\u00fc ele ald\u0131klar\u0131na dikkati \u00e7eken Altun, sosyal medyan\u0131n avantaj ve dezavantajlar\u0131n\u0131 ortaya koyan, insan ili\u015fkileri \u00fczerindeki etkilerini inceleyen, d\u00fcnyada bu alanla ilgili \u00f6nemli ara\u015ft\u0131rmalara at\u0131flar yapan, \u00f6neriler sunan, hesap g\u00fcvenli\u011fi konular\u0131ndan \u0131rk\u00e7\u0131l\u0131k, nefret s\u00f6ylemi ve etik de\u011ferlere kadar bir\u00e7ok konuya i\u015faret eden bir \u00e7al\u0131\u015fma haz\u0131rlad\u0131klar\u0131n\u0131 kaydetti.",
    "article_html": "",
    "meta_description": "Haberler - \u0130leti\u015fim Ba\u015fkanl\u0131\u011f\u0131nca, sosyal medyan\u0131n do\u011fru kullan\u0131ma y\u00f6nelik Sosyal Medya Kullan\u0131m K\u0131lavuzu adl\u0131 kitap haz\u0131rland\u0131.",
    "meta_lang": "tr"
}