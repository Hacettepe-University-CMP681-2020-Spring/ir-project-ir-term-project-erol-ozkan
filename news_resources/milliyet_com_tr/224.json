{
    "article_id": "5ffd717aebec66a38158d72b806ff2eb.1590265884.0194097",
    "title": "Cavcav'dan Fenerbah\u00e7e mesaj\u0131! 'Mutlu d\u00f6nmek istiyoruz'",
    "authors": [],
    "canonical_link": "https://www.milliyet.com.tr/skorer/cavcavdan-fenerbahce-mesaji-mutlu-donmek-istiyoruz-6091792",
    "url": "http://milliyet.com.tr/skorer/cavcavdan-fenerbahce-mesaji-mutlu-donmek-istiyoruz-6091792",
    "top_img": "https://i2.milimaj.com/i/milliyet/75/0x0/5de4e9615542810ffcf59ef9.jpg",
    "meta_img": "https://i2.milimaj.com/i/milliyet/75/0x0/5de4e9615542810ffcf59ef9.jpg",
    "movies": [],
    "text": "Cavcav, yapt\u0131\u011f\u0131 yaz\u0131l\u0131 a\u00e7\u0131klamada, 3-3 berabere kald\u0131klar\u0131 BtcTurk Yeni Malatyaspor ma\u00e7\u0131yla ilgili \"Cuma gecesi Malatyaspor ma\u00e7\u0131m\u0131zda futbolun g\u00fczelli\u011fi ad\u0131na her \u015fey sahada vard\u0131. Futbol oynamak isteyen iki tak\u0131m, iyi y\u00f6netim sergileyen hakemler, ya\u011fmura ra\u011fmen trib\u00fcnleri bo\u015f b\u0131rakmayan Gen\u00e7lerbirlikli ve Malatyal\u0131 taraftarlar... Hepimiz unutamayaca\u011f\u0131m\u0131z bir futbol gecesi ya\u015fad\u0131k.\" de\u011ferlendirmesinde bulundu.\n\nBTCT\u00fcrk Yeni Malatyaspor'un iyi bir tak\u0131m oldu\u011funa i\u015faret eden Cavcav, \u015f\u00f6yle devam etti:\n\n\"Sezon ba\u015f\u0131nda \u00fclkemizi Avrupa'da temsil etti, ligde iyi konumdalar ama bizim de her ge\u00e7en hafta \u00fczerine koydu\u011fumuz bir futbol vard\u0131. Bu iki iyi tak\u0131m\u0131n kar\u015f\u0131la\u015fmas\u0131nda g\u00fczel bir ma\u00e7 izledik. Ma\u00e7\u0131n hakemi Zorbay K\u00fc\u00e7\u00fck de ger\u00e7ekten do\u011fru i\u015fler yapt\u0131. Tempo bu kadar y\u00fcksek oldu ise kendisinin pay\u0131 b\u00fcy\u00fck. \u0130ki tarafa da neyi g\u00f6rd\u00fcyse \u00e7ald\u0131, g\u00f6remediklerinde de olmas\u0131 gerekeni yap\u0131p VAR'a uydu. Umar\u0131m kariyerine b\u00f6yle nice g\u00fczel ma\u00e7lar ekler. Hem kendi teknik ekip ve oyuncular\u0131m\u0131z\u0131 hem de rakibimizin teknik ekibini ve futbolcular\u0131n\u0131 kutlar\u0131m.\"\n\n\"Hocam\u0131z yapt\u0131\u011f\u0131 m\u00fcdahalelerle yine fark\u0131n\u0131 g\u00f6sterdi\"\n\nCavcav, teknik direkt\u00f6r Hamza Hamzao\u011flu'nun g\u00f6reve gelmesinin ard\u0131ndan \u00e7\u0131k\u0131\u015fa ge\u00e7tiklerini hat\u0131rlatarak, \"Tak\u0131m\u0131m\u0131z, oyununu her ge\u00e7en hafta geli\u015ftiriyor. Futbolumuzun \u00fczerine koyarak yolumuza devam ediyoruz. Hamza hoca ile 4 haftada ald\u0131\u011f\u0131m\u0131z 8 puan \u00f6zellikle \u00e7al\u0131\u015fman\u0131n, teknik ve taktik bilginin sonucu. Hocam\u0131z ma\u00e7ta yapt\u0131\u011f\u0131 m\u00fcdahalelerle yine fark\u0131n\u0131 g\u00f6sterdi.\" \u015feklinde g\u00f6r\u00fc\u015f belirtti.\n\nGen\u00e7lerbirli\u011fi'nin altyap\u0131s\u0131ndan yeti\u015fen ve BtcTurk Yeni Malatyaspor ma\u00e7\u0131nda uzatmalarda skoru belirleyen gol\u00fc atan Rahmetullah Beri\u015fbek'in performans\u0131na de\u011finen Cavcav, \u015funlar\u0131 kaydetti:\n\n\"Altyap\u0131m\u0131zdan yeti\u015fen gencimiz Rahmetullah'\u0131n en kritik anda oyuna girip tak\u0131m\u0131na kazand\u0131rd\u0131\u011f\u0131 puan geride kalan haftan\u0131n futbol hikayesidir. Gen\u00e7lerbirli\u011fi, gen\u00e7lerine, skor 5-0, 6-0'da de\u011fil, en kritik anlarda g\u00fcvenir. Kimi Berat gibi ilk 11'imizin de\u011fi\u015filmezi olur, kimi sonradan girdi\u011fi oyunda ma\u00e7\u0131n sonucunu belirler.\n\n\u00c7ocuklar\u0131m\u0131za g\u00fcvendi\u011fimizi, g\u00fcvenece\u011fimizi hep s\u00f6yledim. Rahmetullah da \u00e7\u0131kt\u0131 ve bu haftan\u0131n kahraman\u0131 oldu. Ma\u00e7 sonunda Rahmetullah, 'Her altyap\u0131 oyuncusu umar\u0131m bu duyguyu tadar. Gen\u00e7lerbirli\u011fi altyap\u0131s\u0131yla var.' dedi. Gen\u00e7 bir futbolcunun bu bilin\u00e7te, bizi en iyi \u00f6zetleyen c\u00fcmleleri kurmas\u0131 verdi\u011fimiz emeklerin bo\u015fa olmad\u0131\u011f\u0131n\u0131 g\u00f6steriyor. Umar\u0131m Rahmetullah gibi daha nicelerini izleriz.\"\n\nFenerbah\u00e7e ma\u00e7\u0131 de\u011ferlendirmesi\n\nCavcav, S\u00fcper Lig'in 14. haftas\u0131nda 6 Aral\u0131k Cuma g\u00fcn\u00fc deplasmanda Fenerbah\u00e7e ile oynayacaklar\u0131 kar\u015f\u0131la\u015fmay\u0131 da de\u011ferlendirdi.\n\nHaftan\u0131n a\u00e7\u0131l\u0131\u015f ma\u00e7\u0131na ili\u015fkin Cavcav, \"\u015eimdi rakip Fenerbah\u00e7e. Yeter ki biz sahada Gen\u00e7lerbirli\u011fi'ne yak\u0131\u015f\u0131r m\u00fccadeleyi verelim. Y\u00fckselen bir grafi\u011fimiz var. Bu grafi\u011fi devam ettirip Kas\u0131mpa\u015fa ma\u00e7\u0131ndaki gibi \u0130stanbul'dan mutlu d\u00f6nmek istiyoruz.\" ifadelerini kulland\u0131.",
    "keywords": [
        "d\u00f6nmek",
        "futbol",
        "bu",
        "iyi",
        "mesaj\u0131",
        "cavcav",
        "yeni",
        "istiyoruz",
        "rahmetullah",
        "ve",
        "bir",
        "teknik",
        "mutlu",
        "yapt\u0131\u011f\u0131",
        "cavcavdan",
        "fenerbah\u00e7e"
    ],
    "meta_keywords": [
        ""
    ],
    "publish_date": null,
    "summary": "Cavcav, yapt\u0131\u011f\u0131 yaz\u0131l\u0131 a\u00e7\u0131klamada, 3-3 berabere kald\u0131klar\u0131 BtcTurk Yeni Malatyaspor ma\u00e7\u0131yla ilgili \"Cuma gecesi Malatyaspor ma\u00e7\u0131m\u0131zda futbolun g\u00fczelli\u011fi ad\u0131na her \u015fey sahada vard\u0131.\nFutbol oynamak isteyen iki tak\u0131m, iyi y\u00f6netim sergileyen hakemler, ya\u011fmura ra\u011fmen trib\u00fcnleri bo\u015f b\u0131rakmayan Gen\u00e7lerbirlikli ve Malatyal\u0131 taraftarlar... Hepimiz unutamayaca\u011f\u0131m\u0131z bir futbol gecesi ya\u015fad\u0131k.\"\nde\u011ferlendirmesinde bulundu.\nBTCT\u00fcrk Yeni Malatyaspor'un iyi bir tak\u0131m oldu\u011funa i\u015faret eden Cavcav, \u015f\u00f6yle devam etti:\"Sezon ba\u015f\u0131nda \u00fclkemizi Avrupa'da temsil etti, ligde iyi konumdalar ama bizim de her ge\u00e7en hafta \u00fczerine koydu\u011fumuz bir futbol vard\u0131.\nBu iki iyi tak\u0131m\u0131n kar\u015f\u0131la\u015fmas\u0131nda g\u00fczel bir ma\u00e7 izledik.\nMa\u00e7\u0131n hakemi Zorbay K\u00fc\u00e7\u00fck de ger\u00e7ekten do\u011fru i\u015fler yapt\u0131.\nTempo bu kadar y\u00fcksek oldu ise kendisinin pay\u0131 b\u00fcy\u00fck.\n\u0130ki tarafa da neyi g\u00f6rd\u00fcyse \u00e7ald\u0131, g\u00f6remediklerinde de olmas\u0131 gerekeni yap\u0131p VAR'a uydu.\nUmar\u0131m kariyerine b\u00f6yle nice g\u00fczel ma\u00e7lar ekler.\nHem kendi teknik ekip ve oyuncular\u0131m\u0131z\u0131 hem de rakibimizin teknik ekibini ve futbolcular\u0131n\u0131 kutlar\u0131m.\"\n\"Hocam\u0131z yapt\u0131\u011f\u0131 m\u00fcdahalelerle yine fark\u0131n\u0131 g\u00f6sterdi\"Cavcav, teknik direkt\u00f6r Hamza Hamzao\u011flu'nun g\u00f6reve gelmesinin ard\u0131ndan \u00e7\u0131k\u0131\u015fa ge\u00e7tiklerini hat\u0131rlatarak, \"Tak\u0131m\u0131m\u0131z, oyununu her ge\u00e7en hafta geli\u015ftiriyor.\nFutbolumuzun \u00fczerine koyarak yolumuza devam ediyoruz.\nHamza hoca ile 4 haftada ald\u0131\u011f\u0131m\u0131z 8 puan \u00f6zellikle \u00e7al\u0131\u015fman\u0131n, teknik ve taktik bilginin sonucu.\nHocam\u0131z ma\u00e7ta yapt\u0131\u011f\u0131 m\u00fcdahalelerle yine fark\u0131n\u0131 g\u00f6sterdi.\"\n\u015feklinde g\u00f6r\u00fc\u015f belirtti.\nGen\u00e7lerbirli\u011fi'nin altyap\u0131s\u0131ndan yeti\u015fen ve BtcTurk Yeni Malatyaspor ma\u00e7\u0131nda uzatmalarda skoru belirleyen gol\u00fc atan Rahmetullah Beri\u015fbek'in performans\u0131na de\u011finen Cavcav, \u015funlar\u0131 kaydetti:\"Altyap\u0131m\u0131zdan yeti\u015fen gencimiz Rahmetullah'\u0131n en kritik anda oyuna girip tak\u0131m\u0131na kazand\u0131rd\u0131\u011f\u0131 puan geride kalan haftan\u0131n futbol hikayesidir.\nGen\u00e7lerbirli\u011fi, gen\u00e7lerine, skor 5-0, 6-0'da de\u011fil, en kritik anlarda g\u00fcvenir.\nKimi Berat gibi ilk 11'imizin de\u011fi\u015filmezi olur, kimi sonradan girdi\u011fi oyunda ma\u00e7\u0131n sonucunu belirler.\n\u00c7ocuklar\u0131m\u0131za g\u00fcvendi\u011fimizi, g\u00fcvenece\u011fimizi hep s\u00f6yledim.\nRahmetullah da \u00e7\u0131kt\u0131 ve bu haftan\u0131n kahraman\u0131 oldu.\nMa\u00e7 sonunda Rahmetullah, 'Her altyap\u0131 oyuncusu umar\u0131m bu duyguyu tadar.\nGen\u00e7lerbirli\u011fi altyap\u0131s\u0131yla var.'\nGen\u00e7 bir futbolcunun bu bilin\u00e7te, bizi en iyi \u00f6zetleyen c\u00fcmleleri kurmas\u0131 verdi\u011fimiz emeklerin bo\u015fa olmad\u0131\u011f\u0131n\u0131 g\u00f6steriyor.\nUmar\u0131m Rahmetullah gibi daha nicelerini izleriz.\"\nFenerbah\u00e7e ma\u00e7\u0131 de\u011ferlendirmesiCavcav, S\u00fcper Lig'in 14. haftas\u0131nda 6 Aral\u0131k Cuma g\u00fcn\u00fc deplasmanda Fenerbah\u00e7e ile oynayacaklar\u0131 kar\u015f\u0131la\u015fmay\u0131 da de\u011ferlendirdi.\nHaftan\u0131n a\u00e7\u0131l\u0131\u015f ma\u00e7\u0131na ili\u015fkin Cavcav, \"\u015eimdi rakip Fenerbah\u00e7e.\nYeter ki biz sahada Gen\u00e7lerbirli\u011fi'ne yak\u0131\u015f\u0131r m\u00fccadeleyi verelim.\nY\u00fckselen bir grafi\u011fimiz var.\nBu grafi\u011fi devam ettirip Kas\u0131mpa\u015fa ma\u00e7\u0131ndaki gibi \u0130stanbul'dan mutlu d\u00f6nmek istiyoruz.\"\nifadelerini kulland\u0131.",
    "article_html": "",
    "meta_description": "S\u00fcper Lig'de 4 ma\u00e7t\u0131r kaybetmeyen Gen\u00e7lerbirli\u011fi'nin kul\u00fcp ba\u015fkan\u0131 Murat Cavcav, Tak\u0131m\u0131m\u0131z, oyununu her ge\u00e7en hafta geli\u015ftiriyor.  Futbolumuzun \u00fczerine koyarak yolumuza devam ediyoruz. ifadelerini kulland\u0131.",
    "meta_lang": "tr"
}