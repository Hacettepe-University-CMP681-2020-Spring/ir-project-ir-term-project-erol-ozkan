{
    "article_id": "fd309d50f9587db1783df5e5aa80bc3f.1590265994.3931782",
    "title": "\u0130stanbul Valisi Ali Yerlikaya'dan Ramazan Bayram\u0131 mesaj\u0131",
    "authors": [],
    "canonical_link": "https://www.milliyet.com.tr/siyaset/istanbul-valisi-ali-yerlikayadan-ramazan-bayrami-mesaji-6218817",
    "url": "http://milliyet.com.tr/siyaset/istanbul-valisi-ali-yerlikayadan-ramazan-bayrami-mesaji-6218817",
    "top_img": "https://i2.milimaj.com/i/milliyet/75/0x0/5ec9508b55428412b0367289.jpg",
    "meta_img": "https://i2.milimaj.com/i/milliyet/75/0x0/5ec9508b55428412b0367289.jpg",
    "movies": [],
    "text": "Vali Yerlikaya, Twitter hesab\u0131ndan Ramazan Bayram\u0131 dolay\u0131s\u0131yla yapt\u0131\u011f\u0131 videolu payla\u015f\u0131mda, \u0130stanbullular\u0131n bayram\u0131n\u0131 tebrik etti.\n\nBir ay boyunca ramazan\u0131n manevi ikliminde nefeslenildi\u011fini anlatan Yerlikaya, \"H\u00fcrmet ve vefan\u0131n, birlik, dirlik ve karde\u015fli\u011fin en g\u00fczel \u00f6rneklerine tan\u0131kl\u0131k ettik. Hamdolsun, birbirimizi kollad\u0131k, birbirimizi g\u00f6zettik. Say\u0131n Cumhurba\u015fkan\u0131m\u0131z\u0131n ifade etti\u011fi gibi 'Biz T\u00fcrkiye'yiz, birbirimize yeteriz.' dedik, birbirimize yettik. Dudaklar\u0131m\u0131z\u0131 yeme, i\u00e7meye m\u00fch\u00fcrledi\u011fimiz gibi kem s\u00f6ze de kilitledik. Birbirimizi incitmemeye b\u00fcy\u00fck \u00f6zen g\u00f6sterdik.\" ifadelerini kulland\u0131.\n\nBu ramazan\u0131n salg\u0131n nedeniyle hi\u00e7 al\u0131\u015f\u0131k olunmayan bir \u015fekilde idrak edildi\u011fini belirten Yerlikaya, konu kom\u015fu, e\u015f, dost, maaile hep birlikte oturulan iftar sofralar\u0131ndan ve camilerde omuz omuza saf tutmaktan mahrum kal\u0131nd\u0131\u011f\u0131n\u0131 aktard\u0131.\n\nEvde kalarak ayr\u0131ca \u00e7etin bir s\u0131navdan ge\u00e7ildi\u011fini belirten Yerlikaya, \u015funlar\u0131 kaydetti:\n\n\"G\u00f6sterdi\u011finiz sab\u0131r ve anlay\u0131\u015fa \u015f\u00fckranlar\u0131m\u0131 sunuyor, bu zor g\u00fcnlerin bir an \u00f6nce ge\u00e7mesini diliyorum. \u015e\u00fck\u00fcrler olsun hayat yava\u015f yava\u015f normalle\u015fiyor. Bu s\u00fcre\u00e7te de tedbiri elden b\u0131rakm\u0131yor, kurallara tam riayet etmeye devam ediyoruz. Mahsun olmay\u0131n, her \u015fey d\u00fczelecek, her \u015fey yoluna girecek. \u0130stanbulumuza kavu\u015facak, Sultanahmet'te, Ey\u00fcp Sultan'da yedi tepeli \u015fehrimizin meydanlar\u0131nda yine bulu\u015faca\u011f\u0131z. Nice bayramlar\u0131 bayram gibi ya\u015fayaca\u011f\u0131z in\u015fallah. \u015e\u00fcphe yok, hayat eve s\u0131\u011far. Sevginin mekan\u0131 yok. Dua uzaklar\u0131 yak\u0131n eder, b\u00fct\u00fcn mesafeleri siler ge\u00e7er. Dualarda bulu\u015fal\u0131m, birbirimize dua edelim. Sizin, ailenizin ve t\u00fcm sevdiklerinizin bayram\u0131n\u0131 tebrik ediyorum. M\u00fcbarek bayram vatan\u0131m\u0131za, milletimize, g\u00f6n\u00fcl co\u011frafyam\u0131za, alemi \u0130slam'a ve t\u00fcm insanl\u0131\u011fa sa\u011fl\u0131k, huzur ve esenlikler getirsin. Bayram\u0131n\u0131z m\u00fcbarek olsun.\"",
    "keywords": [
        "birbirimizi",
        "mesaj\u0131",
        "valisi",
        "ali",
        "yerlikaya",
        "t\u00fcm",
        "yok",
        "yava\u015f",
        "ve",
        "bir",
        "gibi",
        "birbirimize",
        "ramazan",
        "yerlikayadan",
        "i\u0307stanbul",
        "bayram\u0131",
        "\u015fey"
    ],
    "meta_keywords": [
        ""
    ],
    "publish_date": null,
    "summary": "Vali Yerlikaya, Twitter hesab\u0131ndan Ramazan Bayram\u0131 dolay\u0131s\u0131yla yapt\u0131\u011f\u0131 videolu payla\u015f\u0131mda, \u0130stanbullular\u0131n bayram\u0131n\u0131 tebrik etti.\nBir ay boyunca ramazan\u0131n manevi ikliminde nefeslenildi\u011fini anlatan Yerlikaya, \"H\u00fcrmet ve vefan\u0131n, birlik, dirlik ve karde\u015fli\u011fin en g\u00fczel \u00f6rneklerine tan\u0131kl\u0131k ettik.\nHamdolsun, birbirimizi kollad\u0131k, birbirimizi g\u00f6zettik.\nSay\u0131n Cumhurba\u015fkan\u0131m\u0131z\u0131n ifade etti\u011fi gibi 'Biz T\u00fcrkiye'yiz, birbirimize yeteriz.'\ndedik, birbirimize yettik.\nDudaklar\u0131m\u0131z\u0131 yeme, i\u00e7meye m\u00fch\u00fcrledi\u011fimiz gibi kem s\u00f6ze de kilitledik.\nBirbirimizi incitmemeye b\u00fcy\u00fck \u00f6zen g\u00f6sterdik.\"\nifadelerini kulland\u0131.\nBu ramazan\u0131n salg\u0131n nedeniyle hi\u00e7 al\u0131\u015f\u0131k olunmayan bir \u015fekilde idrak edildi\u011fini belirten Yerlikaya, konu kom\u015fu, e\u015f, dost, maaile hep birlikte oturulan iftar sofralar\u0131ndan ve camilerde omuz omuza saf tutmaktan mahrum kal\u0131nd\u0131\u011f\u0131n\u0131 aktard\u0131.\nEvde kalarak ayr\u0131ca \u00e7etin bir s\u0131navdan ge\u00e7ildi\u011fini belirten Yerlikaya, \u015funlar\u0131 kaydetti:\"G\u00f6sterdi\u011finiz sab\u0131r ve anlay\u0131\u015fa \u015f\u00fckranlar\u0131m\u0131 sunuyor, bu zor g\u00fcnlerin bir an \u00f6nce ge\u00e7mesini diliyorum.\n\u015e\u00fck\u00fcrler olsun hayat yava\u015f yava\u015f normalle\u015fiyor.\nBu s\u00fcre\u00e7te de tedbiri elden b\u0131rakm\u0131yor, kurallara tam riayet etmeye devam ediyoruz.\nMahsun olmay\u0131n, her \u015fey d\u00fczelecek, her \u015fey yoluna girecek.\n\u0130stanbulumuza kavu\u015facak, Sultanahmet'te, Ey\u00fcp Sultan'da yedi tepeli \u015fehrimizin meydanlar\u0131nda yine bulu\u015faca\u011f\u0131z.\nNice bayramlar\u0131 bayram gibi ya\u015fayaca\u011f\u0131z in\u015fallah.\n\u015e\u00fcphe yok, hayat eve s\u0131\u011far.\nSevginin mekan\u0131 yok.\nDua uzaklar\u0131 yak\u0131n eder, b\u00fct\u00fcn mesafeleri siler ge\u00e7er.\nDualarda bulu\u015fal\u0131m, birbirimize dua edelim.\nSizin, ailenizin ve t\u00fcm sevdiklerinizin bayram\u0131n\u0131 tebrik ediyorum.\nM\u00fcbarek bayram vatan\u0131m\u0131za, milletimize, g\u00f6n\u00fcl co\u011frafyam\u0131za, alemi \u0130slam'a ve t\u00fcm insanl\u0131\u011fa sa\u011fl\u0131k, huzur ve esenlikler getirsin.\nBayram\u0131n\u0131z m\u00fcbarek olsun.\"",
    "article_html": "",
    "meta_description": "Son Dakika Haberler - \u0130stanbul Valisi Ali Yerlikaya, Ramazan Bayram\u0131'n\u0131n  vatana, millete, g\u00f6n\u00fcl co\u011frafyas\u0131na, \u0130slam alemine ve t\u00fcm insanl\u0131\u011fa sa\u011fl\u0131k, huzur  ve esenlikler getirmesini diledi.",
    "meta_lang": "tr"
}