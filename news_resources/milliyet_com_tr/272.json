{
    "article_id": "48dd98da959dc4c591d398304255a974.1590265925.5004346",
    "title": "\u201cS\u0131n\u0131rlar\u0131m\u0131 zorlayacak rolleri heyecanla bekliyorum!\u201d",
    "authors": [],
    "canonical_link": "https://www.milliyet.com.tr/pazar/sinirlarimi-zorlayacak-rolleri-heyecanla-bekliyorum-6165395",
    "url": "http://milliyet.com.tr/pazar/sinirlarimi-zorlayacak-rolleri-heyecanla-bekliyorum-6165395",
    "top_img": "https://i2.milimaj.com/i/milliyet/75/0x0/5e6c18b455427f1828f3a264.jpg",
    "meta_img": "https://i2.milimaj.com/i/milliyet/75/0x0/5e6c18b455427f1828f3a264.jpg",
    "movies": [],
    "text": "Oyunculuk hayalleriniz ne zaman ba\u015flad\u0131?\n\nOyuncu olmak, k\u00fc\u00e7\u00fck ya\u015flardan itibaren kan\u0131ma giren bir tutku\u2026 Kendimi ba\u015fka bir meslekte hayal edemiyordum, asl\u0131nda halen de edemiyorum.\n\nOyunculukla ilgili hedefleriniz neler?\n\n\u015eu s\u0131ralar kariyerim, \u00f6ncelik a\u00e7\u0131s\u0131ndan hayat\u0131m\u0131n birinci s\u0131ras\u0131nda yer al\u0131yor. Tamamen kariyerime odaklanm\u0131\u015f durumday\u0131m. Her ge\u00e7en g\u00fcn, bir \u00f6ncekinden daha fazla \u015fey \u00f6\u011frenerek ilerlemek istiyorum kariyerimde.\n\nBirlikte rol almay\u0131 \u00e7ok istedi\u011finiz bir isim var m\u0131?\n\nYa\u015f\u0131 ya da konumu ne olursa olsun \u00e7al\u0131\u015fan, geli\u015fen bir oyuncu, benim birlikte rol almak isteyece\u011fim oyuncudur. \u0130\u015fine olan sayg\u0131s\u0131 ve \u00f6zeni eksilmeden devam eden t\u00fcm oyunculara ben de sayg\u0131 ve hayranl\u0131k duyuyorum.\n\nYo\u011fun \u00e7ekim s\u00fcre\u00e7lerinizde kendinize zaman ay\u0131rabiliyor musunuz?\n\nBen evimde vakit ge\u00e7irmeyi \u00e7ok seviyorum. Buldu\u011fum her k\u0131sa zaman\u0131, sevdiklerimle evimde ya da evim gibi hissetti\u011fim yerlerde ge\u00e7iriyorum.\n\nMarka ile bulu\u015fman\u0131z nas\u0131l oldu?\n\nBlendax\u2019la bulu\u015fmam\u0131z, her gen\u00e7 k\u0131z\u0131n hayat\u0131ndaki gibi \u00e7ok daha \u00f6nceye dayan\u0131yor. O nedenle bu i\u015f birli\u011fi, benim i\u00e7in \u00e7ok keyifli ve bir o kadar da farkl\u0131 bir deneyim oldu. K\u00f6kl\u00fc bir ge\u00e7mi\u015fe sahip ve t\u00fcketici i\u00e7in \u00f6zel konumda bulunan bir markan\u0131n y\u00fcz\u00fc olman\u0131n sorumlulu\u011funu ta\u015f\u0131mak olduk\u00e7a gurur verici\u2026 Bu ailenin i\u00e7erisinde olmak, bana hayat\u0131m boyunca unutamayaca\u011f\u0131m bir mutluluk verdi.\n\nSa\u00e7 bak\u0131m\u0131n\u0131za dikkat eder misiniz? Sa\u00e7lar\u0131n\u0131z i\u00e7in bak\u0131m s\u0131rlar\u0131n\u0131z var m\u0131?\n\nSetlerde \u00e7ok y\u0131pranan ve \u015fehir ya\u015fant\u0131s\u0131ndan yorulan cildime ve sa\u00e7lar\u0131ma bakmay\u0131 \u00e7ok \u00f6nemsiyorum. Sad\u0131k oldu\u011fum baz\u0131 \u00fcr\u00fcnler var, aksatmadan onlar\u0131 kullan\u0131yorum. Sa\u00e7lar\u0131mla ilgili \u00f6zellikle \u015funu s\u00f6yleyebilirim; bu zamana kadar herhangi bir boya i\u015flemi yapt\u0131rmad\u0131m, sa\u00e7lar\u0131m\u0131n hep do\u011fal olmas\u0131n\u0131 istedim. Ben h\u00e2l\u00e2 en do\u011fal y\u00f6ntemlerle sa\u00e7lar\u0131ma bak\u0131m yapmaya gayret ediyorum ve \u015fampuan\u0131m\u0131 asla de\u011fi\u015ftirmiyorum.\n\n\u201cMucize Doktor\u201d dizisindeki karakterinizle \u00f6zde\u015fle\u015fti\u011finiz noktalar var m\u0131?\n\nNazl\u0131; mesle\u011fini seven, azimli, \u00e7al\u0131\u015fkan bir cerrahi asistan\u0131\u2026 \u00c7ocuklu\u011fundaki travmalar\u0131 y\u00fcz\u00fcnden insanlara g\u00fcvenini yitirmi\u015f, kendini \u00e7ok rahat a\u00e7amayan, temkinli davranan gen\u00e7 bir kad\u0131n. En g\u00fczel \u00f6zellikleri de \u00e7ok naif, sevecen bir karaktere, \u00f6n yarg\u0131s\u0131z ve hayata kar\u015f\u0131 h\u00e2l\u00e2 \u00e7ocuksu bir inanca sahip olmas\u0131. Nazl\u0131\u2019n\u0131n benim en sevdi\u011fim \u00f6zelli\u011fi ise vicdan\u0131n\u0131n sesini hep \u00f6n planda tutmas\u0131 olabilir. Ben karaktere g\u00f6re daha \u00e7ok mant\u0131\u011f\u0131yla hareket eden bir insan oldu\u011fum i\u00e7in, bu anlamda Nazl\u0131\u2019dan da \u00e7ok \u015fey \u00f6\u011freniyorum. Nazl\u0131\u2019n\u0131n mesle\u011findeki azmi ve her \u015feyden \u00f6nce vicdan\u0131n\u0131n sesini dinlemesi, bana kendi hayat ve kariyer yolumda da \u00e7ok \u015fey \u00f6\u011fretiyor. O y\u00fczden Nazl\u0131 ile olan yolculu\u011fum, \u015fu anda benim i\u00e7in \u00e7ok de\u011ferli.\n\nTiyatroda ya da ekranda en \u00e7ok canland\u0131rmak istedi\u011finiz karakter hangisi olurdu?\n\nBen san\u0131r\u0131m bu konuda biraz maymun i\u015ftahl\u0131y\u0131m. Her \u00e7e\u015fit karakteri oynayay\u0131m istiyorum. Ama \u00f6zellikle Sinem\u2019le \u00e7ok \u00f6zde\u015fle\u015fmeyen, s\u0131n\u0131rlar\u0131m\u0131 zorlayacak rolleri heyecanla bekliyorum.\n\n\u201cHayat\u0131mda hep varm\u0131\u015f\u201d\n\nBlendax, T\u00fcrkiye\u2019nin ilk \u015fampuan markas\u0131 oldu\u011fu i\u00e7in, hemen hemen herkesin bir \u015fekilde bu markayla bir an\u0131s\u0131 var. Sizin de var m\u0131?\n\nBu g\u00fczel proje i\u00e7in bir araya geldik, ama sizin de belirtti\u011finiz gibi hemen hemen herkesin bir \u015fekilde Blendax an\u0131s\u0131 vard\u0131r. Ben de bu projeye dahil olduktan sonra fark ettim ki Blendax asl\u0131nda benim de hayat\u0131mda hep varm\u0131\u015f. Mezuniyetimde, ilk balomda, en de\u011ferli anlar\u0131mda, en \u00f6nemli heyecanlar\u0131mda, sa\u00e7lar\u0131m\u0131 ve kendimi daha iyi hissetti\u011fim her an oradaym\u0131\u015f. Bu nedenle tan\u0131\u015ft\u0131\u011f\u0131m\u0131z g\u00fcn\u00fc hat\u0131rlam\u0131yorum, sanki bu marka hep hayat\u0131mdaym\u0131\u015f gibi hissediyorum. Kendimi bu marka ile yan yana g\u00f6rmek beni \u00e7ok mutlu ediyor.",
    "keywords": [
        "\u00e7ok",
        "bu",
        "var",
        "s\u0131n\u0131rlar\u0131m\u0131",
        "i\u00e7in",
        "benim",
        "ve",
        "bir",
        "hep",
        "heyecanla",
        "bekliyorum",
        "da",
        "rolleri",
        "en",
        "zorlayacak"
    ],
    "meta_keywords": [
        ""
    ],
    "publish_date": null,
    "summary": "Oyunculuk hayalleriniz ne zaman ba\u015flad\u0131?\nOyuncu olmak, k\u00fc\u00e7\u00fck ya\u015flardan itibaren kan\u0131ma giren bir tutku\u2026 Kendimi ba\u015fka bir meslekte hayal edemiyordum, asl\u0131nda halen de edemiyorum.\nOyunculukla ilgili hedefleriniz neler?\n\u015eu s\u0131ralar kariyerim, \u00f6ncelik a\u00e7\u0131s\u0131ndan hayat\u0131m\u0131n birinci s\u0131ras\u0131nda yer al\u0131yor.\nTamamen kariyerime odaklanm\u0131\u015f durumday\u0131m.\nHer ge\u00e7en g\u00fcn, bir \u00f6ncekinden daha fazla \u015fey \u00f6\u011frenerek ilerlemek istiyorum kariyerimde.\nBirlikte rol almay\u0131 \u00e7ok istedi\u011finiz bir isim var m\u0131?\nYa\u015f\u0131 ya da konumu ne olursa olsun \u00e7al\u0131\u015fan, geli\u015fen bir oyuncu, benim birlikte rol almak isteyece\u011fim oyuncudur.\n\u0130\u015fine olan sayg\u0131s\u0131 ve \u00f6zeni eksilmeden devam eden t\u00fcm oyunculara ben de sayg\u0131 ve hayranl\u0131k duyuyorum.\nYo\u011fun \u00e7ekim s\u00fcre\u00e7lerinizde kendinize zaman ay\u0131rabiliyor musunuz?\nBen evimde vakit ge\u00e7irmeyi \u00e7ok seviyorum.\nBuldu\u011fum her k\u0131sa zaman\u0131, sevdiklerimle evimde ya da evim gibi hissetti\u011fim yerlerde ge\u00e7iriyorum.\nMarka ile bulu\u015fman\u0131z nas\u0131l oldu?\nBlendax\u2019la bulu\u015fmam\u0131z, her gen\u00e7 k\u0131z\u0131n hayat\u0131ndaki gibi \u00e7ok daha \u00f6nceye dayan\u0131yor.\nO nedenle bu i\u015f birli\u011fi, benim i\u00e7in \u00e7ok keyifli ve bir o kadar da farkl\u0131 bir deneyim oldu.\nK\u00f6kl\u00fc bir ge\u00e7mi\u015fe sahip ve t\u00fcketici i\u00e7in \u00f6zel konumda bulunan bir markan\u0131n y\u00fcz\u00fc olman\u0131n sorumlulu\u011funu ta\u015f\u0131mak olduk\u00e7a gurur verici\u2026 Bu ailenin i\u00e7erisinde olmak, bana hayat\u0131m boyunca unutamayaca\u011f\u0131m bir mutluluk verdi.\nSa\u00e7 bak\u0131m\u0131n\u0131za dikkat eder misiniz?\nSa\u00e7lar\u0131n\u0131z i\u00e7in bak\u0131m s\u0131rlar\u0131n\u0131z var m\u0131?\nSetlerde \u00e7ok y\u0131pranan ve \u015fehir ya\u015fant\u0131s\u0131ndan yorulan cildime ve sa\u00e7lar\u0131ma bakmay\u0131 \u00e7ok \u00f6nemsiyorum.\nSad\u0131k oldu\u011fum baz\u0131 \u00fcr\u00fcnler var, aksatmadan onlar\u0131 kullan\u0131yorum.\nSa\u00e7lar\u0131mla ilgili \u00f6zellikle \u015funu s\u00f6yleyebilirim; bu zamana kadar herhangi bir boya i\u015flemi yapt\u0131rmad\u0131m, sa\u00e7lar\u0131m\u0131n hep do\u011fal olmas\u0131n\u0131 istedim.\nBen h\u00e2l\u00e2 en do\u011fal y\u00f6ntemlerle sa\u00e7lar\u0131ma bak\u0131m yapmaya gayret ediyorum ve \u015fampuan\u0131m\u0131 asla de\u011fi\u015ftirmiyorum.\n\u201cMucize Doktor\u201d dizisindeki karakterinizle \u00f6zde\u015fle\u015fti\u011finiz noktalar var m\u0131?\nNazl\u0131; mesle\u011fini seven, azimli, \u00e7al\u0131\u015fkan bir cerrahi asistan\u0131\u2026 \u00c7ocuklu\u011fundaki travmalar\u0131 y\u00fcz\u00fcnden insanlara g\u00fcvenini yitirmi\u015f, kendini \u00e7ok rahat a\u00e7amayan, temkinli davranan gen\u00e7 bir kad\u0131n.\nEn g\u00fczel \u00f6zellikleri de \u00e7ok naif, sevecen bir karaktere, \u00f6n yarg\u0131s\u0131z ve hayata kar\u015f\u0131 h\u00e2l\u00e2 \u00e7ocuksu bir inanca sahip olmas\u0131.\nNazl\u0131\u2019n\u0131n benim en sevdi\u011fim \u00f6zelli\u011fi ise vicdan\u0131n\u0131n sesini hep \u00f6n planda tutmas\u0131 olabilir.\nBen karaktere g\u00f6re daha \u00e7ok mant\u0131\u011f\u0131yla hareket eden bir insan oldu\u011fum i\u00e7in, bu anlamda Nazl\u0131\u2019dan da \u00e7ok \u015fey \u00f6\u011freniyorum.\nNazl\u0131\u2019n\u0131n mesle\u011findeki azmi ve her \u015feyden \u00f6nce vicdan\u0131n\u0131n sesini dinlemesi, bana kendi hayat ve kariyer yolumda da \u00e7ok \u015fey \u00f6\u011fretiyor.\nO y\u00fczden Nazl\u0131 ile olan yolculu\u011fum, \u015fu anda benim i\u00e7in \u00e7ok de\u011ferli.\nTiyatroda ya da ekranda en \u00e7ok canland\u0131rmak istedi\u011finiz karakter hangisi olurdu?\nBen san\u0131r\u0131m bu konuda biraz maymun i\u015ftahl\u0131y\u0131m.\nHer \u00e7e\u015fit karakteri oynayay\u0131m istiyorum.\nAma \u00f6zellikle Sinem\u2019le \u00e7ok \u00f6zde\u015fle\u015fmeyen, s\u0131n\u0131rlar\u0131m\u0131 zorlayacak rolleri heyecanla bekliyorum.\n\u201cHayat\u0131mda hep varm\u0131\u015f\u201dBlendax, T\u00fcrkiye\u2019nin ilk \u015fampuan markas\u0131 oldu\u011fu i\u00e7in, hemen hemen herkesin bir \u015fekilde bu markayla bir an\u0131s\u0131 var.\nSizin de var m\u0131?\nBu g\u00fczel proje i\u00e7in bir araya geldik, ama sizin de belirtti\u011finiz gibi hemen hemen herkesin bir \u015fekilde Blendax an\u0131s\u0131 vard\u0131r.\nBen de bu projeye dahil olduktan sonra fark ettim ki Blendax asl\u0131nda benim de hayat\u0131mda hep varm\u0131\u015f.\nMezuniyetimde, ilk balomda, en de\u011ferli anlar\u0131mda, en \u00f6nemli heyecanlar\u0131mda, sa\u00e7lar\u0131m\u0131 ve kendimi daha iyi hissetti\u011fim her an oradaym\u0131\u015f.\nBu nedenle tan\u0131\u015ft\u0131\u011f\u0131m\u0131z g\u00fcn\u00fc hat\u0131rlam\u0131yorum, sanki bu marka hep hayat\u0131mdaym\u0131\u015f gibi hissediyorum.\nKendimi bu marka ile yan yana g\u00f6rmek beni \u00e7ok mutlu ediyor.",
    "article_html": "",
    "meta_description": "T\u00fcrkiye\u2019nin ilk \u015fampuan markas\u0131 Blendax\u2019\u0131n yeni y\u00fcz\u00fc olan Sinem \u00dcnsal ile sa\u00e7 bak\u0131m\u0131n\u0131 ve yeni i\u015f birli\u011fini konu\u015ftuk",
    "meta_lang": "tr"
}