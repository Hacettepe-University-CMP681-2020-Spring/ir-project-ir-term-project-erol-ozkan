{
    "article_id": "9d1d6f0822aa392cbb7b7f9ab47a2ac1.1590266119.1012182",
    "title": "iPhone fiyatlar\u0131 d\u00fc\u015f\u00fcyor mu?",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/apple/iphone-fiyatlari-dusuyor-mu-6217856",
    "url": "http://milliyet.com.tr/teknoloji/teknoloji-haberleri/android/iphone-fiyatlari-dusuyor-mu-son-durum-ne-ucuza-iphone-nasil-alinir-iphone-se-2020-indirime-giriyor-6217856",
    "top_img": "https://i2.milimaj.com/i/milliyet/75/0x0/5ec78bff554284190856525b.jpg",
    "meta_img": "https://i2.milimaj.com/i/milliyet/75/0x0/5ec78bff554284190856525b.jpg",
    "movies": [],
    "text": "Ge\u00e7ti\u011fimiz haftalarda tan\u0131t\u0131lan ve k\u0131sa s\u00fcre sonra sat\u0131\u015fa sunulan iPhone SE 2020'nin fiyat\u0131nda indirime gidilmesi bekleniyor. Ortaya \u00e7\u0131kan raporlara g\u00f6re, iPhone SE 2020'nin fiyat\u0131nda yap\u0131lacak indirim, T\u00fcrkiye'de de ge\u00e7erli olacak. Peki, Apple iPhone SE 2020'nin fiyat\u0131nda ne kadarl\u0131k indirim yapacak? Bu sorunun cevab\u0131 haberimizde...\n\nApple iPhone SE 2020'nin fiyat\u0131nda indirim yapacak!\n\nAppleInsider'\u0131n yapt\u0131\u011f\u0131 haber sayesinde iPhone SE 2020 merakl\u0131lar\u0131 heyecanlanmaya ba\u015flad\u0131. \u00dclkemizde hen\u00fcz sat\u0131\u015fa sunulmayan yeni model, \u00e7\u0131kmadan indirime gidebilir. Bu durum \u015fu an i\u00e7in iddia olsa da, \u00f6ng\u00f6r\u00fclere g\u00f6re 399 dolara sat\u0131lan iPhone SE 2020'nin 50 dolarl\u0131k bir indirimle, 349 dolara sat\u0131laca\u011f\u0131 s\u00f6ylentileri g\u00fc\u00e7lenmeye ba\u015flad\u0131.\n\nApple'\u0131n yeni piyasaya sundu\u011fu iPhone SE 2020'nin fiyat\u0131nda indirime gitmeyi d\u00fc\u015f\u00fcnmesinin nedeni ise Google ile girdi\u011fi rekabet. Google yak\u0131n zamanda Google Pixel 4a isimli uygun fiyatl\u0131 bir ak\u0131ll\u0131 telefon modeli piyasaya sunacak. ORtaya \u00e7\u0131kan iddialara g\u00f6r Google'\u0131n bu ak\u0131ll\u0131 telefonu iPhone SE 2020'den 50 dolar daha d\u00fc\u015f\u00fck fiyatla piyasaya sunulacak. Ezeli rakibi ile rekabete devam etmek isteyen Apple ise bu nedenle iPhone SE 2020'nin fiyat\u0131nda indirime gidecek.\n\nT\u00fcrkiye'de 5.299 liradan sat\u0131\u015fa sunulaca\u011f\u0131 a\u00e7\u0131klanan iPhone SE 2020, 50 dolarl\u0131k bir indirim sonras\u0131nda 5.000 ile 5.100 lira aral\u0131\u011f\u0131nda bir fiyata sahip olabilir. \u00c7ok b\u00fcy\u00fck bir indirim olmasa da, performans\u0131na bak\u0131ld\u0131\u011f\u0131 zaman, piyasadaki 5.000 lira band\u0131nda olan ak\u0131ll\u0131 telefonlardan saf i\u015flem g\u00fcc\u00fc a\u00e7\u0131s\u0131ndan \u00e7ok daha g\u00fc\u00e7l\u00fc bir model olaca\u011f\u0131n\u0131 s\u00f6ylemem m\u00fcmk\u00fcn.\n\n\u0130lerleyen g\u00fcnlerde bu iddialar\u0131n ne derece do\u011fru oldu\u011funu hep birlikte g\u00f6rece\u011fiz.",
    "keywords": [
        "bu",
        "fiyatlar\u0131",
        "indirim",
        "piyasaya",
        "d\u00fc\u015f\u00fcyor",
        "iphone",
        "2020nin",
        "se",
        "bir",
        "indirime",
        "mu",
        "fiyat\u0131nda",
        "sat\u0131\u015fa"
    ],
    "meta_keywords": [
        ""
    ],
    "publish_date": null,
    "summary": "Ge\u00e7ti\u011fimiz haftalarda tan\u0131t\u0131lan ve k\u0131sa s\u00fcre sonra sat\u0131\u015fa sunulan iPhone SE 2020'nin fiyat\u0131nda indirime gidilmesi bekleniyor.\nOrtaya \u00e7\u0131kan raporlara g\u00f6re, iPhone SE 2020'nin fiyat\u0131nda yap\u0131lacak indirim, T\u00fcrkiye'de de ge\u00e7erli olacak.\nPeki, Apple iPhone SE 2020'nin fiyat\u0131nda ne kadarl\u0131k indirim yapacak?\nBu sorunun cevab\u0131 haberimizde...Apple iPhone SE 2020'nin fiyat\u0131nda indirim yapacak!\nAppleInsider'\u0131n yapt\u0131\u011f\u0131 haber sayesinde iPhone SE 2020 merakl\u0131lar\u0131 heyecanlanmaya ba\u015flad\u0131.\n\u00dclkemizde hen\u00fcz sat\u0131\u015fa sunulmayan yeni model, \u00e7\u0131kmadan indirime gidebilir.\nBu durum \u015fu an i\u00e7in iddia olsa da, \u00f6ng\u00f6r\u00fclere g\u00f6re 399 dolara sat\u0131lan iPhone SE 2020'nin 50 dolarl\u0131k bir indirimle, 349 dolara sat\u0131laca\u011f\u0131 s\u00f6ylentileri g\u00fc\u00e7lenmeye ba\u015flad\u0131.\nApple'\u0131n yeni piyasaya sundu\u011fu iPhone SE 2020'nin fiyat\u0131nda indirime gitmeyi d\u00fc\u015f\u00fcnmesinin nedeni ise Google ile girdi\u011fi rekabet.\nGoogle yak\u0131n zamanda Google Pixel 4a isimli uygun fiyatl\u0131 bir ak\u0131ll\u0131 telefon modeli piyasaya sunacak.\nORtaya \u00e7\u0131kan iddialara g\u00f6r Google'\u0131n bu ak\u0131ll\u0131 telefonu iPhone SE 2020'den 50 dolar daha d\u00fc\u015f\u00fck fiyatla piyasaya sunulacak.\nEzeli rakibi ile rekabete devam etmek isteyen Apple ise bu nedenle iPhone SE 2020'nin fiyat\u0131nda indirime gidecek.\nT\u00fcrkiye'de 5.299 liradan sat\u0131\u015fa sunulaca\u011f\u0131 a\u00e7\u0131klanan iPhone SE 2020, 50 dolarl\u0131k bir indirim sonras\u0131nda 5.000 ile 5.100 lira aral\u0131\u011f\u0131nda bir fiyata sahip olabilir.\n\u00c7ok b\u00fcy\u00fck bir indirim olmasa da, performans\u0131na bak\u0131ld\u0131\u011f\u0131 zaman, piyasadaki 5.000 lira band\u0131nda olan ak\u0131ll\u0131 telefonlardan saf i\u015flem g\u00fcc\u00fc a\u00e7\u0131s\u0131ndan \u00e7ok daha g\u00fc\u00e7l\u00fc bir model olaca\u011f\u0131n\u0131 s\u00f6ylemem m\u00fcmk\u00fcn.\n\u0130lerleyen g\u00fcnlerde bu iddialar\u0131n ne derece do\u011fru oldu\u011funu hep birlikte g\u00f6rece\u011fiz.",
    "article_html": "",
    "meta_description": "iPhone SE 2020 i\u00e7in nefesler tutulurken ortaya at\u0131lan bir iddiaya g\u00f6re  Apple iPhone fiyatlar\u0131nda indirim yapmaya haz\u0131rlan\u0131yor. Bu geli\u015fmenin hemen ard\u0131ndan 'iPhone fiyatlar\u0131 d\u00fc\u015f\u00fcyor mu?' ve 'iPhone fiyatlar\u0131 ne kadar?' sorular\u0131 g\u00fcndem oldu.",
    "meta_lang": "tr"
}