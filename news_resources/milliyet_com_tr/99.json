{
    "article_id": "9c1e9dae1828141a949f08ce267010e3.1590265711.9292433",
    "title": "\u201cEvdekal\u201d g\u00fcnlerinde \u00e7ocu\u011funuzun ritmini bulun",
    "authors": [],
    "canonical_link": "https://www.milliyet.com.tr/cocuk/ebeveyn/evdekal-gunlerinde-cocugunuzun-ritmini-bulun-6205898",
    "url": "http://milliyet.com.tr/cocuk/ebeveyn/evdekal-gunlerinde-cocugunuzun-ritmini-bulun-6205898",
    "top_img": "https://i2.milimaj.com/i/milliyet/75/0x0/5eb1697e5542840da8082721.jpg",
    "meta_img": "https://i2.milimaj.com/i/milliyet/75/0x0/5eb1697e5542840da8082721.jpg",
    "movies": [],
    "text": "\u00c7ocuklar i\u00e7in yazd\u0131\u011f\u0131 \u201cBilim Okulu\u201d bilim kurgu seri kitaplar\u0131yla tan\u0131nan, m\u00fchendis, yazar, profesyonel ko\u00e7, mentor ve temel pozitif psikoterapi dan\u0131\u015fman\u0131 olan Damla Kun\u00e7 Ko\u00e7man, \u00f6zellikle koronavir\u00fcs s\u00fcrecinde azmin, sabr\u0131n ve \u00e7ocuklarla do\u011fru ileti\u015fim kurabilmenin \u00f6neminin \u00f6zellikle alt\u0131n\u0131 \u00e7iziyor.\n\nPandemi nedeniyle t\u00fcm d\u00fcnya zor g\u00fcnlerden ge\u00e7iyor. Ev karantinas\u0131nda \u00e7o\u011fu aile sorunlar\u0131yla y\u00fczle\u015firken, \u00e7ocuklar\u0131yla her zamankinden fazla vakit ge\u00e7iren ebeveynler ise \u00e7ocuklar\u0131yla ileti\u015fim sorunu ya\u015fad\u0131klar\u0131 i\u00e7in stresli zamanlar ge\u00e7iriyorlar.\n\nDamla Kun\u00e7 Ko\u00e7man, \u00e7ocu\u011funuz ile her \u015feyi ya\u015faman\u0131n m\u00fcmk\u00fcn olaca\u011f\u0131n\u0131 ve ebeveyn olmaya dair e\u011fitim s\u00fcrecinin \u00f6m\u00fcr boyu devam edece\u011fini \u00f6nemle vurgularken, yolun her zaman d\u00fcz olmad\u0131\u011f\u0131n\u0131 ama rehberlik s\u00fcrecinin \u00e7ocu\u011funuzu ve kendinizi oldu\u011fu gibi kabul etti\u011finizde \u00e7ok da keyifli oldu\u011funu belirtiyor.\n\nKendi ebeveyn modelinizi kendiniz belirleyin\n\nKendi ebeveynlik modelinizde kendi do\u011frular\u0131n\u0131z\u0131 kendinizin belirlemeniz gerekti\u011fine dikkat \u00e7eken Ko\u00e7man, \u201cHer bireyin ya\u015famdaki ritmi ister \u00e7ocuk, ister yeti\u015fkin olsun farkl\u0131d\u0131r.\u201d dedi.\n\nKo\u00e7man, alfa nesli ile ileti\u015fim kurabilmenin ipu\u00e7lar\u0131n\u0131 anlatt\u0131:\n\n\u201cEvdekal\u201d g\u00fcnlerinde \u00e7ocu\u011funuzun rutin ritmini \u00e7\u00f6z\u00fcn\n\nHer \u00e7ocuk do\u011fdu\u011fu anda saf bir melodiye sahiptir. B\u00fcy\u00fcd\u00fck\u00e7e aile, okul, arkada\u015flar\u0131 gibi d\u0131\u015f etkenler ile melodinin ritmini de\u011fi\u015ftirir. Bu nedenle, \u00e7ocu\u011funuz sizi modellese bile kendi penceresinden yorumlad\u0131\u011f\u0131 i\u00e7in \u00e7ald\u0131\u011f\u0131 m\u00fczik sizden duydu\u011fundan farkl\u0131 olacakt\u0131r. Bu farkl\u0131l\u0131k, e\u011fer \u00e7ocu\u011funuz neredeyse elinde tablet ile do\u011fmu\u015f bir alfa jenerasyonu ise daha da artacakt\u0131r. \u00c7ocu\u011funuzun ritmi notalar\u0131 nas\u0131l kulland\u0131\u011f\u0131 ile ili\u015fkilidir. Bu sebeple ilk a\u015fama, bir ka\u00e7 g\u00fcn yorumlamadan, yarg\u0131lamadan onu sadece g\u00f6zlemlemek. Notlar alabilirsiniz. \u015eu sorular\u0131n cevaplar\u0131 i\u015fe yarayabilir. \u00c7ocu\u011funuzun ya\u015f\u0131na g\u00f6re kendi sorular\u0131n\u0131z varsa onlar\u0131 da ilave edebilirsiniz: Saat ka\u00e7ta uyan\u0131yor? \u00d6z bak\u0131m\u0131na \u00f6zen g\u00f6steriyor mu? Mesele b\u00fct\u00fcn g\u00fcn pijamal\u0131 m\u0131 \u00fcst\u00fcn\u00fc de\u011fi\u015ftiriyor mu? Di\u015flerini f\u0131r\u00e7al\u0131yor mu? \u00d6z sorumluluk al\u0131yor mu ? \u00d6rne\u011fin yata\u011f\u0131n\u0131, oyuncaklar\u0131n\u0131 ve ya odas\u0131n\u0131 topluyor mu? Kendi mi uyan\u0131yor siz mi uyand\u0131r\u0131yorsunuz? Derslerine kat\u0131l\u0131yor mu yoksa arkada\u015flar\u0131 ile ders esnas\u0131nda sanal sohbette mi? \u00d6devlerini zaman\u0131nda teslim ediyor mu? Dijital cihazlarla ili\u015fkisi nas\u0131l, g\u00fcnde ka\u00e7 saat telefon/televizyon ile vakit ge\u00e7iriyor? Yani \u00f6zetle bir roman genellikle kahraman\u0131n rutin hayat\u0131 ile ba\u015flar, \u00e7ocu\u011funuzun rutin hayat\u0131 nas\u0131l?\n\nHayat rutininin bozulmas\u0131n\u0131 avantaja \u00e7evirin\n\nHayat bir anda tekd\u00fczelikten \u015fa\u015ft\u0131\u011f\u0131nda, g\u00fcvenli b\u00f6lgenin d\u0131\u015f\u0131na \u00e7\u0131km\u0131\u015f oluruz. Bozulan huzurumuzu geri kazanmak isteriz. Bu istek bizi harekete ge\u00e7irir ve rutin hayat\u0131m\u0131zda baz\u0131 de\u011fi\u015fiklikler yapar\u0131z. Al\u0131\u015f\u0131lm\u0131\u015f rutinin bozulmas\u0131 ayn\u0131 zamanda ki\u015fide de\u011fi\u015fik duygular\u0131n olu\u015fmas\u0131na neden olur. Bu duygular ise farkl\u0131 tepkilere yol a\u00e7ar. \u0130nsan davran\u0131\u015flar\u0131 tam da bu noktada devreye girer. Yapt\u0131\u011f\u0131m\u0131z se\u00e7imler ve ald\u0131\u011f\u0131m\u0131z kararlar kimli\u011fimizi su y\u00fczeyine \u00e7\u0131kar\u0131r. Bu nedenle, ya\u015fad\u0131\u011f\u0131m\u0131z \u201cEvdeKal\u201d g\u00fcnlerini \u00e7ocu\u011funuz ile ili\u015fki \u015feklinizi de\u011fi\u015ftirmede avantaja \u00e7evirebilirsiniz. Rutin hayat\u0131n\u0131 g\u00f6zlemlediniz art\u0131k \u00e7ocu\u011funuzun rutinleri hakk\u0131nda fikir sahibisiniz. \u015eimdi onun duygular\u0131n\u0131 anlamaya \u00e7al\u0131\u015f\u0131n. Mesela bir duygu objesi tasarlayabilirsiniz. Bu objenin bir kutu oldu\u011funu d\u00fc\u015f\u00fcnelim. Ailede her bireyin duygu kutusu olabilir. Ortak bir karar ile aile bulu\u015fma saatinizde herkes o g\u00fcn hissetti\u011fi duyguyu yazarak kutusuna koyarken \u015fu sorulara cevap arayabilir ve duygular\u0131n\u0131z\u0131 payla\u015fabilirsiniz. \u201cBu duyguyu size hissettiren neydi?\u201d, \u201c Davran\u0131\u015flar\u0131n\u0131za nas\u0131l yans\u0131d\u0131?\u201d, \u201cBunu hissetti\u011finizde neler d\u00fc\u015f\u00fcn\u00fcyorsunuz?\u201d. Olumlu duygular kadar olumsuz olarak yarg\u0131lad\u0131\u011f\u0131m\u0131z duygular\u0131m\u0131z\u0131 ifade etmek, ayn\u0131 duyguyu hepimizin farkl\u0131 \u015fekillerde ya\u015fad\u0131\u011f\u0131n\u0131 g\u00f6zlemlemek \u00e7ocu\u011funuzu ve sizi bu s\u00fcre\u00e7te destekleyecektir. E\u011fer \u00f6fke gibi enerjisi y\u00fcksek duygular hisseden varsa \u201cyast\u0131\u011fa \u00f6fkeni \u00e7\u0131kar\u201d oyunu benzeri oyunlar ile olumsuz duygunuzu bedenden atabilirsiniz ya da duygu d\u00f6n\u00fc\u015ft\u00fcr\u00fcc\u00fc pelerin tasarlayarak yeni bir oyun olu\u015fturabilirsiniz. Duygular\u0131n\u0131zdan korkmay\u0131n, duygular gelir ve ge\u00e7er. Yeti\u015fkinler olarak zorlansak da \u00e7ocuklar\u0131n\u0131zdan da duygular\u0131 \u00f6\u011frenebilirsiniz. Esas sorun ifade edilmemi\u015f duygulard\u0131r. Duygular\u0131n\u0131 ifade eden insan mutlu ve sa\u011fl\u0131kl\u0131 insand\u0131r.\n\n3T\u2019den cazip ne sunabilirsiniz?\n\nHaf\u0131zas\u0131nda fazla \u015feyi tutmak istemeyen, az konu\u015fan, 3T (Telefon, Tablet ve Televizyon) \u2018nin ve sanal ger\u00e7ekli\u011fi ya\u015fam olarak alg\u0131layan, kendine odakl\u0131 bir \u00e7ocuk d\u00fc\u015f\u00fcn\u00fcn. \u201cBu \u00e7ocu\u011fa ne sunarsan\u0131z elinde onu en \u00e7ok mutlu eden 3T\u2019den vazge\u00e7er ve sizinle ilgilenir?\u201d. Bu sorunun cevaplar\u0131n\u0131 ke\u015ffetmeniz gerekecek. Bu nedenle, \u00e7ocu\u011funuzun yeteneklerini ve nelerden ho\u015fland\u0131\u011f\u0131n\u0131 bulman\u0131z i\u00e7in bir dedektif gibi \u00e7al\u0131\u015fman\u0131z gerekebilir. Bireysel olarak cevaplar de\u011fi\u015fecektir ancak ona biraz yetki verip g\u00f6zlemleyebilirsiniz. Yarat\u0131c\u0131l\u0131\u011f\u0131n\u0131z\u0131 kullan\u0131n. E\u011fer kurabiye yemeyi \u00e7ok seviyorsa, merakl\u0131 ka\u015fif bir \u00e7ocuksa, yeni bir kurabiye pi\u015firmesini ve form\u00fcl\u00fcn\u00fc kendisinin haz\u0131rlamas\u0131n\u0131 \u00f6nerebilirsiniz. \u0130\u015fin s\u0131rr\u0131 zorlamamak, \u00f6nerin, b\u0131rak\u0131n, \u00e7\u00f6z\u00fcm\u00fc o bulsun. Onun kendi yarat\u0131c\u0131l\u0131\u011f\u0131n\u0131 kullanmas\u0131n\u0131 sorular ile destekleyen olun. Ne t\u00fcr bir y\u00f6ntem izliyor? Zorda kal\u0131nca nas\u0131l ba\u015f ediyor? Hata yapt\u0131\u011f\u0131nda nas\u0131l davran\u0131yor? Seyredin ve notlar\u0131n\u0131z\u0131 al\u0131n.\n\nG\u00f6zlemleyin ve takdir edin\n\nKendi g\u00f6zlemlerinizi, aksak giden noktalar\u0131 aktarmadan \u00f6nce onun \u201cNeleri iyi yapt\u0131\u011f\u0131n\u0131 s\u0131ralay\u0131n ve takdir etti\u011finizi ifade edin\u201d. Kritik nokta abartmamak. \u00c7ocuklar\u0131n sezgileri \u00e7ok iyidir, samimi olmazsan\u0131z anlarlar. Geli\u015ftirmesini istedi\u011finiz y\u00f6nleri ise g\u00f6zlemlerinizi yorum ve yarg\u0131 ifadeleri kullanmadan, sanki film izlemi\u015fsiniz de anlat\u0131yormu\u015fsunuz gibi aktarmak \u00e7ocu\u011funuzu da tarafs\u0131z y\u00f6nde tutar. Sonra ona d\u00fc\u015f\u00fcncelerini, duygular\u0131n\u0131 sorabilirsiniz. Geli\u015ftirici geri bildirim davran\u0131\u015flara verilir. Dilinizi \u00f6zellikle onun ki\u015fili\u011fine de\u011fil, davran\u0131\u015f \u015fekline odaklarsan\u0131z \u00e7ocu\u011funuz sevginizi sorgulamaz. Bir \u00e7ocu\u011fun en korktu\u011fu \u015feylerden biri \u201canne ve babas\u0131n\u0131n onu sevmemesidir\u201d.\n\nKonunun yak\u0131n takip\u00e7isi olun\n\n\u00c7ocu\u011funuz ile ileti\u015fimde ana kural topun s\u00fcrekli sizin elinizde durmamas\u0131d\u0131r. Bu konular ile ilgili ne d\u00fc\u015f\u00fcn\u00fcyorsun? diye topu ona at\u0131n. Ama\u00e7, daha \u00e7ok onu konu\u015fturmak ancak bu \u015fekilde onun i\u00e7 d\u00fcnyas\u0131na girebilir ve g\u00fcven ba\u011f\u0131 kurabilirsiniz. E\u011fer anla\u015f\u0131ld\u0131\u011f\u0131n\u0131, \u00e7\u00f6z\u00fcm \u00fcretildi\u011fini ve desteklendi\u011fini hissederse bu toplant\u0131lara kar\u015f\u0131 daha istekli olacakt\u0131r. Hem de kendini de\u011ferli hissedecek ve ailesi taraf\u0131ndan ciddiye al\u0131nmak onun \u00f6zg\u00fcvenini de geli\u015ftirecektir.\n\nSevginizle rahatlat\u0131n\n\nHer konu\u015fman\u0131zda onun g\u00fcndemi ile ilk ba\u015flamak size kolayl\u0131k sa\u011flar. Zihnindekileri bo\u015faltmadan size odaklanmas\u0131 zor olur. \u00d6nce o konu\u015fsun, enerjisini takip edin, heyecan\u0131 azald\u0131\u011f\u0131nda ve ritmi yava\u015flad\u0131\u011f\u0131nda siz g\u00fcndeminizi masaya yat\u0131r\u0131n. Ya da hi\u00e7 konu\u015fmaya istekli de\u011fil modu d\u00fc\u015f\u00fck, ne ona iyi gelir d\u00fc\u015f\u00fcn\u00fcn. Mesela baz\u0131 \u00e7ocuklar temas\u0131 sever \u00f6nce ona temas edin, s\u0131rt\u0131n\u0131 ka\u015f\u0131y\u0131n, ba\u015f\u0131n\u0131 ok\u015fay\u0131n siz ne yapaca\u011f\u0131n\u0131z\u0131 bilirsiniz, onu kendi duygular\u0131 ile temasta sevginizle rahatlat\u0131n.\n\n12 ya\u015f sonras\u0131 \u00f6nemli\n\nK\u00fc\u00e7\u00fck ya\u015f gurubunda \u00e7ok konu bir arada konu\u015fulmamal\u0131. Ergenlik d\u00f6nemi 12 ya\u015f sonras\u0131 i\u00e7in daha \u00e7ok g\u00fcndem olabilir. Hatta g\u00fcndem defteri gibi aile toplant\u0131 defterinizin olmas\u0131, ortak kararlar\u0131 yazman\u0131z, ailenizin ilkelerini olu\u015fturmada da i\u015finize yarar. \u00c7ocuklar s\u0131n\u0131rlar\u0131 a\u015fmay\u0131 hep denese de s\u0131n\u0131rlar\u0131 ve net kurallar\u0131 sever. S\u0131n\u0131rlar\u0131 ve kurallar\u0131 olmayan bir ailede \u00e7ocuk hangi y\u00f6ne gidece\u011fini bilemedi\u011fi i\u00e7in b\u00fct\u00fcn yollar\u0131 dener. Kurallara karar a\u015famas\u0131nda dahil olursa uygulamada da uyumlu davran\u0131r. Bunlara uymad\u0131\u011f\u0131nda ise ceza yerine, ya\u015fad\u0131\u011f\u0131 deneyim varsa \u201cBu deneyim ona ne \u00f6\u011fretti?\u201d ona sorarak kendi cevaplar\u0131n\u0131 bulmas\u0131na destek olmak onun su\u00e7lu hissetmesi yerine hatalar\u0131ndan \u00f6\u011frenmesini sa\u011flar. Su\u00e7lu hissetmek bir insan i\u00e7in a\u011f\u0131r bir duygu y\u00fck\u00fcd\u00fcr, l\u00fctfen \u00e7ocu\u011funuza su\u00e7luluk hissettirmeyin.\n\nSevin ve sayg\u0131 duyun\n\n\u0130nsan\u0131n varolu\u015fsal ihtiyac\u0131 kaile al\u0131nmak, sevilmek, sayg\u0131 duyulmak, de\u011fer g\u00f6rmektir. Siz onun varl\u0131\u011f\u0131n\u0131 g\u00f6rd\u00fc\u011f\u00fcn\u00fczde o da sizinle i\u015fbirli\u011fine girecektir. Ne olursa olsun, siz ona k\u0131zsan\u0131z bile bunun onu sevmedi\u011finiz anlam\u0131na gelmedi\u011fini bilecek ve azimle her \u015feye ra\u011fmen kendini seven ve kendinden vazge\u00e7meyen bir birey olacakt\u0131r.",
    "keywords": [
        "g\u00fcnlerinde",
        "ne",
        "ritmini",
        "bulun",
        "bu",
        "\u00e7ok",
        "ona",
        "\u00e7ocu\u011funuzun",
        "ve",
        "bir",
        "ile",
        "onun",
        "da",
        "mu",
        "evdekal"
    ],
    "meta_keywords": [
        ""
    ],
    "publish_date": null,
    "summary": "Ev karantinas\u0131nda \u00e7o\u011fu aile sorunlar\u0131yla y\u00fczle\u015firken, \u00e7ocuklar\u0131yla her zamankinden fazla vakit ge\u00e7iren ebeveynler ise \u00e7ocuklar\u0131yla ileti\u015fim sorunu ya\u015fad\u0131klar\u0131 i\u00e7in stresli zamanlar ge\u00e7iriyorlar.\nKendi ebeveyn modelinizi kendiniz belirleyinKendi ebeveynlik modelinizde kendi do\u011frular\u0131n\u0131z\u0131 kendinizin belirlemeniz gerekti\u011fine dikkat \u00e7eken Ko\u00e7man, \u201cHer bireyin ya\u015famdaki ritmi ister \u00e7ocuk, ister yeti\u015fkin olsun farkl\u0131d\u0131r.\u201d dedi.\nKo\u00e7man, alfa nesli ile ileti\u015fim kurabilmenin ipu\u00e7lar\u0131n\u0131 anlatt\u0131:\u201cEvdekal\u201d g\u00fcnlerinde \u00e7ocu\u011funuzun rutin ritmini \u00e7\u00f6z\u00fcnHer \u00e7ocuk do\u011fdu\u011fu anda saf bir melodiye sahiptir.\nB\u00fcy\u00fcd\u00fck\u00e7e aile, okul, arkada\u015flar\u0131 gibi d\u0131\u015f etkenler ile melodinin ritmini de\u011fi\u015ftirir.\nBu nedenle, \u00e7ocu\u011funuz sizi modellese bile kendi penceresinden yorumlad\u0131\u011f\u0131 i\u00e7in \u00e7ald\u0131\u011f\u0131 m\u00fczik sizden duydu\u011fundan farkl\u0131 olacakt\u0131r.\nBu farkl\u0131l\u0131k, e\u011fer \u00e7ocu\u011funuz neredeyse elinde tablet ile do\u011fmu\u015f bir alfa jenerasyonu ise daha da artacakt\u0131r.\n\u00c7ocu\u011funuzun ritmi notalar\u0131 nas\u0131l kulland\u0131\u011f\u0131 ile ili\u015fkilidir.\nBu sebeple ilk a\u015fama, bir ka\u00e7 g\u00fcn yorumlamadan, yarg\u0131lamadan onu sadece g\u00f6zlemlemek.\n\u00c7ocu\u011funuzun ya\u015f\u0131na g\u00f6re kendi sorular\u0131n\u0131z varsa onlar\u0131 da ilave edebilirsiniz: Saat ka\u00e7ta uyan\u0131yor?\nMesele b\u00fct\u00fcn g\u00fcn pijamal\u0131 m\u0131 \u00fcst\u00fcn\u00fc de\u011fi\u015ftiriyor mu?\n\u00d6rne\u011fin yata\u011f\u0131n\u0131, oyuncaklar\u0131n\u0131 ve ya odas\u0131n\u0131 topluyor mu?\nDerslerine kat\u0131l\u0131yor mu yoksa arkada\u015flar\u0131 ile ders esnas\u0131nda sanal sohbette mi?\nDijital cihazlarla ili\u015fkisi nas\u0131l, g\u00fcnde ka\u00e7 saat telefon/televizyon ile vakit ge\u00e7iriyor?\nYani \u00f6zetle bir roman genellikle kahraman\u0131n rutin hayat\u0131 ile ba\u015flar, \u00e7ocu\u011funuzun rutin hayat\u0131 nas\u0131l?\nHayat rutininin bozulmas\u0131n\u0131 avantaja \u00e7evirinHayat bir anda tekd\u00fczelikten \u015fa\u015ft\u0131\u011f\u0131nda, g\u00fcvenli b\u00f6lgenin d\u0131\u015f\u0131na \u00e7\u0131km\u0131\u015f oluruz.\nBu istek bizi harekete ge\u00e7irir ve rutin hayat\u0131m\u0131zda baz\u0131 de\u011fi\u015fiklikler yapar\u0131z.\n\u0130nsan davran\u0131\u015flar\u0131 tam da bu noktada devreye girer.\nBu nedenle, ya\u015fad\u0131\u011f\u0131m\u0131z \u201cEvdeKal\u201d g\u00fcnlerini \u00e7ocu\u011funuz ile ili\u015fki \u015feklinizi de\u011fi\u015ftirmede avantaja \u00e7evirebilirsiniz.\nRutin hayat\u0131n\u0131 g\u00f6zlemlediniz art\u0131k \u00e7ocu\u011funuzun rutinleri hakk\u0131nda fikir sahibisiniz.\nBu objenin bir kutu oldu\u011funu d\u00fc\u015f\u00fcnelim.\nOrtak bir karar ile aile bulu\u015fma saatinizde herkes o g\u00fcn hissetti\u011fi duyguyu yazarak kutusuna koyarken \u015fu sorulara cevap arayabilir ve duygular\u0131n\u0131z\u0131 payla\u015fabilirsiniz.\nOlumlu duygular kadar olumsuz olarak yarg\u0131lad\u0131\u011f\u0131m\u0131z duygular\u0131m\u0131z\u0131 ifade etmek, ayn\u0131 duyguyu hepimizin farkl\u0131 \u015fekillerde ya\u015fad\u0131\u011f\u0131n\u0131 g\u00f6zlemlemek \u00e7ocu\u011funuzu ve sizi bu s\u00fcre\u00e7te destekleyecektir.\nYeti\u015fkinler olarak zorlansak da \u00e7ocuklar\u0131n\u0131zdan da duygular\u0131 \u00f6\u011frenebilirsiniz.\nHaf\u0131zas\u0131nda fazla \u015feyi tutmak istemeyen, az konu\u015fan, 3T (Telefon, Tablet ve Televizyon) \u2018nin ve sanal ger\u00e7ekli\u011fi ya\u015fam olarak alg\u0131layan, kendine odakl\u0131 bir \u00e7ocuk d\u00fc\u015f\u00fcn\u00fcn.\n\u201cBu \u00e7ocu\u011fa ne sunarsan\u0131z elinde onu en \u00e7ok mutlu eden 3T\u2019den vazge\u00e7er ve sizinle ilgilenir?\u201d.\nBu nedenle, \u00e7ocu\u011funuzun yeteneklerini ve nelerden ho\u015fland\u0131\u011f\u0131n\u0131 bulman\u0131z i\u00e7in bir dedektif gibi \u00e7al\u0131\u015fman\u0131z gerekebilir.\nE\u011fer kurabiye yemeyi \u00e7ok seviyorsa, merakl\u0131 ka\u015fif bir \u00e7ocuksa, yeni bir kurabiye pi\u015firmesini ve form\u00fcl\u00fcn\u00fc kendisinin haz\u0131rlamas\u0131n\u0131 \u00f6nerebilirsiniz.\nOnun kendi yarat\u0131c\u0131l\u0131\u011f\u0131n\u0131 kullanmas\u0131n\u0131 sorular ile destekleyen olun.\nNe t\u00fcr bir y\u00f6ntem izliyor?\nG\u00f6zlemleyin ve takdir edinKendi g\u00f6zlemlerinizi, aksak giden noktalar\u0131 aktarmadan \u00f6nce onun \u201cNeleri iyi yapt\u0131\u011f\u0131n\u0131 s\u0131ralay\u0131n ve takdir etti\u011finizi ifade edin\u201d.\nGeli\u015ftirmesini istedi\u011finiz y\u00f6nleri ise g\u00f6zlemlerinizi yorum ve yarg\u0131 ifadeleri kullanmadan, sanki film izlemi\u015fsiniz de anlat\u0131yormu\u015fsunuz gibi aktarmak \u00e7ocu\u011funuzu da tarafs\u0131z y\u00f6nde tutar.\nBir \u00e7ocu\u011fun en korktu\u011fu \u015feylerden biri \u201canne ve babas\u0131n\u0131n onu sevmemesidir\u201d.\nKonunun yak\u0131n takip\u00e7isi olun\u00c7ocu\u011funuz ile ileti\u015fimde ana kural topun s\u00fcrekli sizin elinizde durmamas\u0131d\u0131r.\nBu konular ile ilgili ne d\u00fc\u015f\u00fcn\u00fcyorsun?\nAma\u00e7, daha \u00e7ok onu konu\u015fturmak ancak bu \u015fekilde onun i\u00e7 d\u00fcnyas\u0131na girebilir ve g\u00fcven ba\u011f\u0131 kurabilirsiniz.\nE\u011fer anla\u015f\u0131ld\u0131\u011f\u0131n\u0131, \u00e7\u00f6z\u00fcm \u00fcretildi\u011fini ve desteklendi\u011fini hissederse bu toplant\u0131lara kar\u015f\u0131 daha istekli olacakt\u0131r.\nHem de kendini de\u011ferli hissedecek ve ailesi taraf\u0131ndan ciddiye al\u0131nmak onun \u00f6zg\u00fcvenini de geli\u015ftirecektir.\nSevginizle rahatlat\u0131nHer konu\u015fman\u0131zda onun g\u00fcndemi ile ilk ba\u015flamak size kolayl\u0131k sa\u011flar.\n\u00d6nce o konu\u015fsun, enerjisini takip edin, heyecan\u0131 azald\u0131\u011f\u0131nda ve ritmi yava\u015flad\u0131\u011f\u0131nda siz g\u00fcndeminizi masaya yat\u0131r\u0131n.\nYa da hi\u00e7 konu\u015fmaya istekli de\u011fil modu d\u00fc\u015f\u00fck, ne ona iyi gelir d\u00fc\u015f\u00fcn\u00fcn.\nMesela baz\u0131 \u00e7ocuklar temas\u0131 sever \u00f6nce ona temas edin, s\u0131rt\u0131n\u0131 ka\u015f\u0131y\u0131n, ba\u015f\u0131n\u0131 ok\u015fay\u0131n siz ne yapaca\u011f\u0131n\u0131z\u0131 bilirsiniz, onu kendi duygular\u0131 ile temasta sevginizle rahatlat\u0131n.\n12 ya\u015f sonras\u0131 \u00f6nemliK\u00fc\u00e7\u00fck ya\u015f gurubunda \u00e7ok konu bir arada konu\u015fulmamal\u0131.\nHatta g\u00fcndem defteri gibi aile toplant\u0131 defterinizin olmas\u0131, ortak kararlar\u0131 yazman\u0131z, ailenizin ilkelerini olu\u015fturmada da i\u015finize yarar.\n\u00c7ocuklar s\u0131n\u0131rlar\u0131 a\u015fmay\u0131 hep denese de s\u0131n\u0131rlar\u0131 ve net kurallar\u0131 sever.\nS\u0131n\u0131rlar\u0131 ve kurallar\u0131 olmayan bir ailede \u00e7ocuk hangi y\u00f6ne gidece\u011fini bilemedi\u011fi i\u00e7in b\u00fct\u00fcn yollar\u0131 dener.\nBunlara uymad\u0131\u011f\u0131nda ise ceza yerine, ya\u015fad\u0131\u011f\u0131 deneyim varsa \u201cBu deneyim ona ne \u00f6\u011fretti?\u201d ona sorarak kendi cevaplar\u0131n\u0131 bulmas\u0131na destek olmak onun su\u00e7lu hissetmesi yerine hatalar\u0131ndan \u00f6\u011frenmesini sa\u011flar.\nSu\u00e7lu hissetmek bir insan i\u00e7in a\u011f\u0131r bir duygu y\u00fck\u00fcd\u00fcr, l\u00fctfen \u00e7ocu\u011funuza su\u00e7luluk hissettirmeyin.\nSevin ve sayg\u0131 duyun\u0130nsan\u0131n varolu\u015fsal ihtiyac\u0131 kaile al\u0131nmak, sevilmek, sayg\u0131 duyulmak, de\u011fer g\u00f6rmektir.\nSiz onun varl\u0131\u011f\u0131n\u0131 g\u00f6rd\u00fc\u011f\u00fcn\u00fczde o da sizinle i\u015fbirli\u011fine girecektir.\nNe olursa olsun, siz ona k\u0131zsan\u0131z bile bunun onu sevmedi\u011finiz anlam\u0131na gelmedi\u011fini bilecek ve azimle her \u015feye ra\u011fmen kendini seven ve kendinden vazge\u00e7meyen bir birey olacakt\u0131r.",
    "article_html": "",
    "meta_description": "Bilim Kurgu Yazar\u0131 Damla Kun\u00e7 Ko\u00e7man, koronavir\u00fcs s\u00fcrecinde ebeveynlerden en \u00e7ok duydu\u011fu c\u00fcmlenin \u201cBak\u0131rk\u00f6y\u2019de ben de s\u0131raya girdim\u201d oldu\u011funu belirtiyor.  Ruh sa\u011fl\u0131\u011f\u0131m\u0131z\u0131 bozan ve ailelere bu c\u00fcmleleri kurduran neden ise \u00e7ocuklarla ileti\u015fim kurmada zorlanmalar\u0131.",
    "meta_lang": "tr"
}