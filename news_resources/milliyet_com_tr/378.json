{
    "article_id": "964396f7840ec93249cb5e1ae639385a.1590266027.7417533",
    "title": "Uzaktan e\u011fitim s\u00fcreci nas\u0131l y\u00f6netilmeli? 5 farkl\u0131 bran\u015fta uzman \u00f6\u011fretmen yan\u0131tlad\u0131...",
    "authors": [],
    "canonical_link": "https://www.milliyet.com.tr/cocuk/uzaktan-egitim-sureci-nasil-yonetilmeli-5-farkli-bransta-uzman-ogretmen-yanitladi-6171921",
    "url": "http://milliyet.com.tr/pembenar/uzaktan-egitim-sureci-nasil-yonetilmeli-5-farkli-bransta-uzman-ogretmen-yanitladi-6171921",
    "top_img": "https://i2.milimaj.com/i/milliyet/75/0x0/5e7889d855428115d059d08a.jpg",
    "meta_img": "https://i2.milimaj.com/i/milliyet/75/0x0/5e7889d855428115d059d08a.jpg",
    "movies": [
        "https://www.youtube.com/embed/gtjge70qPwM?enablejsapi=1"
    ],
    "text": "PEMBENAR \u00d6ZEL\n\nOkullara corona vir\u00fcs salg\u0131n\u0131 y\u00fcz\u00fcnden zorunlu olarak ara verildi\u011fi bu d\u00f6nemde, uygulanan uzaktan e\u011fitim programlar\u0131n\u0131n tam olarak etkili olmas\u0131 i\u00e7in ebeveynlere bir\u00e7ok y\u00f6nde sorumluluk d\u00fc\u015f\u00fcyor. Bu d\u00f6nemde \u00f6zellikle kayg\u0131 problemi ya\u015fayan \u00e7ocuklar\u0131n ba\u015far\u0131y\u0131 art\u0131rabilme yolunda ebeveynlerin neler yapmas\u0131 gerekti\u011fi y\u00f6n\u00fcnde pek \u00e7ok uzman bilgiler payla\u015f\u0131yor. Peki, uzaktan e\u011fitim s\u0131ras\u0131nda ebeveynler evde \u00e7ocu\u011fun konsantrasyonunu bozmamak i\u00e7in neler yapabilirler? Ebeveynler bu s\u00fcre\u00e7te televizyon ve internet kullan\u0131m al\u0131\u015fkanl\u0131klar\u0131n\u0131 nas\u0131l de\u011fi\u015ftirmeli? \u0130\u00e7inden ge\u00e7ti\u011fimiz \u015fu s\u00fcre\u00e7te \u0130stanbul\u2019dan Hakkari\u2019ye kadar t\u00fcm \u00f6\u011frencilerin ba\u015far\u0131lar\u0131n\u0131 art\u0131rabilmesi i\u00e7in nelere dikkat edilmeli, neler yap\u0131lmal\u0131?\n\nT\u00fcm bu sorular\u0131n cevab\u0131n\u0131 farkl\u0131 bran\u015flarda g\u00f6rev yapan 5 uzman \u00f6\u011fretmen yan\u0131tlad\u0131.\n\n1) Uzaktan e\u011fitim s\u0131ras\u0131nda ebeveynler evde \u00e7ocu\u011fun konsantrasyonunu bozmamak i\u00e7in neler yapabilirler?\n\nSosyal Bilgiler \u00d6\u011fretmeni Dilek Cesur\n\nEBA TV'de ders oldu\u011fu saatte ev i\u015fi yapmaya ara verebilir. Evde ger\u00e7ekten bir okul ortam\u0131 varm\u0131\u015f gibi m\u00fcmk\u00fcn oldu\u011funca ders saatlerinde \u00f6\u011frenciye sessiz bir ortam olu\u015fturmak uygun olabilir. Burada velilere \u00f6nemli bir g\u00f6rev d\u00fc\u015f\u00fcyor; \u00e7ocu\u011fa uygun ders ortam\u0131 yarat\u0131p di\u011fer saatlerde de \u00e7ocu\u011fun sosyal geli\u015fimine katk\u0131da bulunacak etkinlikler yapmak velilerin \u015fu d\u00f6nemde g\u00f6revi.\n\n\u0130ngilizce \u00d6\u011fretmeni Hilal Ersoy\n\nVeliler \u00f6\u011frencilerin konsantrasyonunu bozmamak ad\u0131na kitap okumak, \u00fct\u00fc yapmak gibi ortamda ses olu\u015fturmayacak i\u015fler ve hobilerle u\u011fra\u015fabilirler. \u0130sterlerse \u015fayet \u00f6\u011frenciyle birlikte dersi izleyebilirler, anlat\u0131lan konuyla ilgili ilgi uyand\u0131racak sorular sorup \u00f6\u011frencinin ilgisini derse odaklamas\u0131na yard\u0131mc\u0131 olabilirler.\n\nT\u00fcrk\u00e7e Z\u00fcmre Ba\u015fkan\u0131 H. Merve Altan\n\nMutlaka okulda ders dinliyormu\u015f gibi bir ortam sa\u011flamak gerekir. Ses olmamal\u0131, dikkat da\u011f\u0131t\u0131c\u0131 konu\u015fmalar ve y\u00f6nlendirmeler yap\u0131lmamal\u0131. M\u00fcmk\u00fcnse ayr\u0131 bir odada olmal\u0131 ebeveynler. Cep telefonu vb. elektronik cihazlar \u00e7ocu\u011fun yan\u0131nda olmamal\u0131, mecburi bir durum varsa telefonlar, \u00e7ocuktan uzakta sessiz konumda olmal\u0131.\n\n\u0130ngilizce \u00d6\u011fretmeni Kadriye Civelek\n\nBu zorlu s\u00fcre\u00e7te ebeveynler kesinlikle \u00e7ocuklar\u0131n\u0131n en b\u00fcy\u00fck destek\u00e7isi olmal\u0131. Uzaktan e\u011fitimi \u00e7ocu\u011fu ile birlikte takip etmeli. \u00c7ocu\u011fun say\u0131sal s\u00f6zel dersler aras\u0131nda belli aral\u0131klarla mola vermesine dikkat etmeli. Asl\u0131nda uzaktan e\u011fitim \u00e7oktan hayat\u0131m\u0131za da teknoloji ile girmi\u015f bir s\u00fcre\u00e7. Bu s\u00fcre\u00e7te \u00f6nemli olan, \u00e7ocu\u011fun do\u011fru bilgiye ula\u015fmas\u0131 konusunda onu desteklemek. Bu s\u00fcre\u00e7 asl\u0131nda bireysel \u00f6\u011frenme zorluklar\u0131 a\u00e7\u0131s\u0131ndan bizleri olumlu etkileyecek. \u00d6\u011frenci kendi anlama h\u0131z\u0131na g\u00f6re ilerleyecek ve bol bol tekrar yapabilecek. Zaten planlanm\u0131\u015f bir program mevcut, EBA arac\u0131l\u0131\u011f\u0131 ile her \u015feye ula\u015fabilecekler.\n\nCo\u011frafya \u00d6\u011fretmeni Hilal Yorganc\u0131\n\nOrtam sakin olmal\u0131. Anne baba m\u00fcmk\u00fcnse di\u011fer bir odada kitap okumak gibi sakince bir i\u015fle me\u015fgul olmal\u0131. \u0130lk g\u00fcnlerde ayn\u0131 odada da durabilirler.\n\n2) Ebeveynler bu s\u00fcre\u00e7te televizyon ve internet kullan\u0131m al\u0131\u015fkanl\u0131klar\u0131n\u0131 nas\u0131l de\u011fi\u015ftirmeli?\n\nSosyal Bilgiler \u00d6\u011fretmeni Dilek Cesur\n\n\u00d6\u011frencilerin ders saatinin oldu\u011fu saatler ba\u015fta olmak \u00fczere TV izleme, bilgisayar kullanma hakk\u0131 elbette \u00f6ncelikle (ders i\u00e7in) \u00e7ocuklar\u0131n. Bunun d\u0131\u015f\u0131nda \u00e7ocuk ders \u00e7al\u0131\u015f\u0131rken velinin de buna uygun programlar takip etmesi, ya\u015f aral\u0131\u011f\u0131na uygun programlar se\u00e7mesi \u00f6rnek te\u015fkil edebilir. S\u00fcrekli TV kar\u015f\u0131s\u0131nda veya telefon ile u\u011fra\u015fan veliler, elbette do\u011fru davran\u0131\u015f\u0131 kazand\u0131rmaktan uzak. \"Ders saatin geldi, haydi sen ders ba\u015f\u0131na\" deyip telefon ile u\u011fra\u015fmak ne kadar yanl\u0131\u015fsa \"Haydi bug\u00fcn biraz da kitap oku\" deyip TV kar\u015f\u0131s\u0131na ge\u00e7mek de o kadar yanl\u0131\u015f. Bizler veliler olarak \u00f6ncelikle \u00e7ocuklar\u0131m\u0131za uygun ortam olu\u015fturmal\u0131 ama ayn\u0131 zamanda da \u00f6rnek olmal\u0131y\u0131z. Bir velinin \"Haydi birlikte kitap okuyal\u0131m\" demesi veya en az\u0131ndan \"Bize kitap okuyup okuduklar\u0131n\u0131 anlat\u0131r m\u0131s\u0131n?\" demesi daha do\u011fru. \u00c7\u00fcnk\u00fc s\u00fcrece kendinizi de dahil etti\u011finizde bu eylemin (kitap okumak, ders \u00e7al\u0131\u015fmak vs.) do\u011fru oldu\u011funu vurgulam\u0131\u015f olursunuz. Ayn\u0131 zamanda \u00f6\u011frencinin birlikte bir \u015feyler yapma, de\u011ferli olma iste\u011fi de kar\u015f\u0131l\u0131k bulur.\n\n\u0130ngilizce \u00d6\u011fretmeni Hilal Ersoy\n\n\u0130nternet ve televizyon sadece bu s\u00fcre\u00e7te de\u011fil di\u011fer zamanlarda da kontroll\u00fc ve dikkatli kullan\u0131lmas\u0131 gereken medya ve e\u011flence ara\u00e7lar\u0131d\u0131r. Uzaktan e\u011fitim s\u00fcrecinde belirli saatlerde mecburi kullan\u0131m devreye giriyor sadece. Ders izleme saatlerini ve EBA \u00fczerinden verilen \u00f6devleri g\u00fcnl\u00fck programlar\u0131na sabitleyerek kalan di\u011fer zamanlar i\u00e7in rutinin d\u0131\u015f\u0131na \u00e7\u0131kmadan internet ve televizyon kullan\u0131labilir. \u00d6rne\u011fin \u00f6\u011frencinin normalde g\u00fcnl\u00fck 1 saat bilgisayar oyunu oynamas\u0131na izin varsa bu rutini de\u011fi\u015ftirmeyecekler, sadece saatini de\u011fi\u015ftirecekler.\n\nT\u00fcrk\u00e7e Z\u00fcmre Ba\u015fkan\u0131 H. Merve Altan\n\nEbeveynler, \u00e7ocu\u011fa k\u00f6t\u00fc \u00f6rnek te\u015fkil edecek, onlar\u0131n ya\u015f aral\u0131\u011f\u0131na uymayan, \u015fiddet,korku ve olumsuz \u00f6geleri bar\u0131nd\u0131ran i\u00e7erikleri seyretmemeli. \u0130nternet \u00fczerinden sosyal payla\u015f\u0131m sitelerinde zaman ge\u00e7irmek, burada payla\u015f\u0131lan g\u00fcndemi \u00e7ocu\u011fa direkt olarak aktarmak ve anlatmak do\u011fru olmayacakt\u0131r. \u00c7ocu\u011fun psikolojik durumuna olumsuz y\u00f6n verebilecek yay\u0131nlar izlenmemeli.\n\n\u0130ngilizce \u00d6\u011fretmeni Kadriye Civelek\n\n\u00d6\u011frenciler belli bir e\u011fitim program\u0131na g\u00f6re hareket ederken veliler o saatlerde kendileri de aktif olmaya \u00f6zen g\u00f6stermeli. Ev ortam\u0131nda \u00e7ocuk ders dinlerken siz de ona destek olmal\u0131, \u00f6\u011frendiklerini tekrar etmesi ve i\u00e7selle\u015ftirmesi s\u00fcrecine yard\u0131m etmelisiniz. \u00d6\u011frencinin \u00f6\u011frendiklerini takip edip o konulara uygun film belgesel video seyredip \u00f6\u011frenci ile birlikte hareket edebilirsiniz.\n\nCo\u011frafya \u00d6\u011fretmeni Hilal Yorganc\u0131\n\n\u00d6\u011frencilerin hizmetine sunulan bu ara\u00e7lardan faydalan\u0131lmas\u0131 gerekiyor. Televizyonda yay\u0131nlanan her t\u00fcrl\u00fc haberi \u00e7ocuklara yans\u0131tmamalar\u0131 gerekiyor. Evde yapmad\u0131klar\u0131 i\u015fleri birlikte yapmal\u0131lar; k\u0131\u015fl\u0131k k\u0131yafet kald\u0131rmak, kitap d\u00fczenlemek vs. ebeveynlerin belirli bir tutumda olup \u00f6\u011frencileri tamamen salmamalar\u0131 gerekiyor.\n\n3) \u0130\u00e7inden ge\u00e7ti\u011fimiz \u015fu s\u00fcre\u00e7te \u0130stanbul\u2019dan Hakkari\u2019ye kadar t\u00fcm \u00f6\u011frencilere ba\u015far\u0131lar\u0131n\u0131 per\u00e7inlemek ad\u0131na neler s\u00f6ylemek istersiniz?\n\nSosyal Bilgiler \u00d6\u011fretmeni Dilek Cesur\n\nTeknolojiyi do\u011fru kullanarak bir\u00e7ok eksiklerini giderebileceklerini, bir\u00e7ok ki\u015fiden yard\u0131m alabileceklerini bilmeliler. EBA TV ve eba.gov.tr ba\u015fta olmak \u00fczere \u00f6\u011frencilerin takip edece\u011fi bir\u00e7ok e\u011fitim sitesi ve payla\u015f\u0131m sitesi var. Planl\u0131 ve do\u011fru kullan\u0131ld\u0131\u011f\u0131nda ders tekrar\u0131 yapma, yeni konu \u00f6\u011frenme, test \u00e7\u00f6zme, s\u0131navlara haz\u0131rl\u0131k konusunda velilerin ve \u00f6\u011fretmenlerinin tavsiyesi hatta y\u00f6nlendirmesi ile yararlanabilecekleri kaynaklar\u0131 bulabilir, bunlardan faydalanabilirler.\n\nBunun d\u0131\u015f\u0131nda her \u00f6\u011frencimizin imkan\u0131 ayn\u0131 de\u011fil elbette. \u0130nternet kullan\u0131m imkan\u0131 olan \u00f6\u011frenciler i\u00e7in kaynak bulmak daha kolayken k\u00f6ylerde bulunan \u00f6\u011frencilerimiz i\u00e7in TV ve kendi kitaplar\u0131 birinci kaynak niteli\u011finde. \u00c7\u00fcnk\u00fc bir\u00e7ok \u00f6\u011frencimizin kendine ait bilgisayar veya tableti yok. Bu durumda EBA TV yol g\u00f6sterici olmakla birlikte tek ba\u015f\u0131na yeterli olmayacakt\u0131r. \u0130\u015fte bu durumda bol bol kitap okumak t\u00fcm yurttaki \u00f6\u011frencilerimizi \u00f6ncelikle geli\u015ftirecektir.\n\n\u0130ngilizce \u00d6\u011fretmeni Hilal Ersoy\n\nUzaktan e\u011fitim \u00fclke olarak ilk kez deneyimledi\u011fimiz bir \u015fey. \u00d6\u011frencilerimiz anlayamayacaklar\u0131 ya da ba\u015faramayacaklar\u0131 gibi olumsuz duygulara kap\u0131lmas\u0131nlar. Videolar\u0131 tekrar tekrar izlesinler. Kald\u0131 ki t\u00fcm \u00f6\u011fretmenleri EBA \u00fczerinden konular\u0131 ve \u00f6\u011frencilerini takipte olacak. Sormak istedikleri bir soru ya da anlayamad\u0131klar\u0131 bir konu oldu\u011funda EBA \u00fczerinden hem arkada\u015flar\u0131na hem de \u00f6\u011fretmenlerine ula\u015fabilirler. Karantina s\u00fcreci sona erip okula geri d\u00f6nd\u00fc\u011f\u00fcm\u00fczde telafiler yap\u0131lacak. Bakanl\u0131\u011f\u0131m\u0131z bu konu \u00fczerinde de \u00e7al\u0131\u015fmalar\u0131n\u0131 s\u00fcrd\u00fcr\u00fcyor. Gayrette olsunlar ve panik yapmas\u0131nlar.\n\nT\u00fcrk\u00e7e Z\u00fcmre Ba\u015fkan\u0131 H. Merve Altan\n\nBu s\u00fcre\u00e7 asl\u0131nda \u00e7ocuklar\u0131n eksiklerini gidermek ve tekrar yapabilmek ad\u0131na \u00e7ok iyi bir f\u0131rsat. Hedeflerinden vazge\u00e7meden sakin ve sab\u0131rl\u0131 \u015fekilde belli bir d\u00fczen i\u00e7erisinde \u00e7al\u0131\u015fabilen \u00f6\u011frenci olmak \u00f6nemli. Yar\u0131n ne olacak kayg\u0131s\u0131 yerine elimizdeki imk\u00e2nlar\u0131 en iyi \u015fekilde de\u011ferlendirmek i\u00e7in ne yapabilirim d\u00fc\u015f\u00fcncesiyle ilerlemek \u00f6nemli. Televizyonda yay\u0131nlanan ders i\u00e7eriklerini g\u00fcn\u00fc g\u00fcn\u00fcne takip etmek inan\u0131n \u00f6\u011frenmek ad\u0131na i\u015flerine yarayacak. Hem evde ge\u00e7irecekleri zaman dilimini verimli \u015fekilde ge\u00e7irmek hem de evde olman\u0131n rahatl\u0131\u011fa yol a\u00e7abilecek olumsuz etkilerini ortadan kald\u0131rmak i\u00e7in \u00f6nemli bir eylem asl\u0131nda. As\u0131l ba\u015far\u0131n\u0131n zor \u015fartlarda kazan\u0131ld\u0131\u011f\u0131n\u0131 ve fedak\u00e2rl\u0131k yaparak elde edildi\u011fini unutmamalar\u0131, emek vermeye devam etmelerini \u00f6zellikle belirtmek isterim.\n\n\u0130ngilizce \u00d6\u011fretmeni Kadriye Civelek\n\nM\u00fcmk\u00fcnse sosyal medyan\u0131n felaket haberlerinden \u00f6\u011frenciyi uzak tutmaya \u00e7al\u0131\u015fmal\u0131. S\u00fcreci her anlamda birbirleri ile kolay bir \u015fekilde ileti\u015fim kurabilecekleri bir e\u011fitim f\u0131rsat\u0131 olarak g\u00f6rmelerinde yarar var. Ayn\u0131 video ve konu en kalabal\u0131k \u015fehirden en \u00fccra k\u00f6\u015felere kadar ula\u015fabilecek. Bu s\u00fcre\u00e7 yeni \u00f6\u011frenmeler ve dostluklar olu\u015fturacak.\n\nCo\u011frafya \u00d6\u011fretmeni Hilal Yorganc\u0131\n\n\u00d6\u011frenciler \u00f6\u011frenme tekniklerini kendilerine \u00f6zg\u00fcn k\u0131lmal\u0131. Veliler de \u00e7ocuklar\u0131m\u0131za yard\u0131mc\u0131 olmal\u0131. Eksiklerini tamamlamal\u0131. TV, internet programlar\u0131 sayesinde d\u00fczenli \u00e7al\u0131\u015fma yapabilirler.",
    "keywords": [
        "bu",
        "\u00e7ocu\u011fun",
        "s\u00fcreci",
        "kitap",
        "\u00f6\u011fretmen",
        "\u00f6\u011fretmeni",
        "y\u00f6netilmeli",
        "farkl\u0131",
        "ders",
        "e\u011fitim",
        "i\u00e7in",
        "uzaktan",
        "yan\u0131tlad\u0131",
        "ve",
        "uzman",
        "nas\u0131l",
        "bir",
        "ile",
        "bran\u015fta"
    ],
    "meta_keywords": [
        ""
    ],
    "publish_date": null,
    "summary": "PEMBENAR \u00d6ZELOkullara corona vir\u00fcs salg\u0131n\u0131 y\u00fcz\u00fcnden zorunlu olarak ara verildi\u011fi bu d\u00f6nemde, uygulanan uzaktan e\u011fitim programlar\u0131n\u0131n tam olarak etkili olmas\u0131 i\u00e7in ebeveynlere bir\u00e7ok y\u00f6nde sorumluluk d\u00fc\u015f\u00fcyor.\nBu d\u00f6nemde \u00f6zellikle kayg\u0131 problemi ya\u015fayan \u00e7ocuklar\u0131n ba\u015far\u0131y\u0131 art\u0131rabilme yolunda ebeveynlerin neler yapmas\u0131 gerekti\u011fi y\u00f6n\u00fcnde pek \u00e7ok uzman bilgiler payla\u015f\u0131yor.\nPeki, uzaktan e\u011fitim s\u0131ras\u0131nda ebeveynler evde \u00e7ocu\u011fun konsantrasyonunu bozmamak i\u00e7in neler yapabilirler?\nEbeveynler bu s\u00fcre\u00e7te televizyon ve internet kullan\u0131m al\u0131\u015fkanl\u0131klar\u0131n\u0131 nas\u0131l de\u011fi\u015ftirmeli?\n\u0130\u00e7inden ge\u00e7ti\u011fimiz \u015fu s\u00fcre\u00e7te \u0130stanbul\u2019dan Hakkari\u2019ye kadar t\u00fcm \u00f6\u011frencilerin ba\u015far\u0131lar\u0131n\u0131 art\u0131rabilmesi i\u00e7in nelere dikkat edilmeli, neler yap\u0131lmal\u0131?\nT\u00fcm bu sorular\u0131n cevab\u0131n\u0131 farkl\u0131 bran\u015flarda g\u00f6rev yapan 5 uzman \u00f6\u011fretmen yan\u0131tlad\u0131.\n1) Uzaktan e\u011fitim s\u0131ras\u0131nda ebeveynler evde \u00e7ocu\u011fun konsantrasyonunu bozmamak i\u00e7in neler yapabilirler?\nSosyal Bilgiler \u00d6\u011fretmeni Dilek CesurEBA TV'de ders oldu\u011fu saatte ev i\u015fi yapmaya ara verebilir.\nEvde ger\u00e7ekten bir okul ortam\u0131 varm\u0131\u015f gibi m\u00fcmk\u00fcn oldu\u011funca ders saatlerinde \u00f6\u011frenciye sessiz bir ortam olu\u015fturmak uygun olabilir.\nBurada velilere \u00f6nemli bir g\u00f6rev d\u00fc\u015f\u00fcyor; \u00e7ocu\u011fa uygun ders ortam\u0131 yarat\u0131p di\u011fer saatlerde de \u00e7ocu\u011fun sosyal geli\u015fimine katk\u0131da bulunacak etkinlikler yapmak velilerin \u015fu d\u00f6nemde g\u00f6revi.\n\u0130ngilizce \u00d6\u011fretmeni Hilal ErsoyVeliler \u00f6\u011frencilerin konsantrasyonunu bozmamak ad\u0131na kitap okumak, \u00fct\u00fc yapmak gibi ortamda ses olu\u015fturmayacak i\u015fler ve hobilerle u\u011fra\u015fabilirler.\n\u0130sterlerse \u015fayet \u00f6\u011frenciyle birlikte dersi izleyebilirler, anlat\u0131lan konuyla ilgili ilgi uyand\u0131racak sorular sorup \u00f6\u011frencinin ilgisini derse odaklamas\u0131na yard\u0131mc\u0131 olabilirler.\nT\u00fcrk\u00e7e Z\u00fcmre Ba\u015fkan\u0131 H. Merve AltanMutlaka okulda ders dinliyormu\u015f gibi bir ortam sa\u011flamak gerekir.\nelektronik cihazlar \u00e7ocu\u011fun yan\u0131nda olmamal\u0131, mecburi bir durum varsa telefonlar, \u00e7ocuktan uzakta sessiz konumda olmal\u0131.\n\u0130ngilizce \u00d6\u011fretmeni Kadriye CivelekBu zorlu s\u00fcre\u00e7te ebeveynler kesinlikle \u00e7ocuklar\u0131n\u0131n en b\u00fcy\u00fck destek\u00e7isi olmal\u0131.\nAsl\u0131nda uzaktan e\u011fitim \u00e7oktan hayat\u0131m\u0131za da teknoloji ile girmi\u015f bir s\u00fcre\u00e7.\nBu s\u00fcre\u00e7te \u00f6nemli olan, \u00e7ocu\u011fun do\u011fru bilgiye ula\u015fmas\u0131 konusunda onu desteklemek.\nZaten planlanm\u0131\u015f bir program mevcut, EBA arac\u0131l\u0131\u011f\u0131 ile her \u015feye ula\u015fabilecekler.\nAnne baba m\u00fcmk\u00fcnse di\u011fer bir odada kitap okumak gibi sakince bir i\u015fle me\u015fgul olmal\u0131.\n2) Ebeveynler bu s\u00fcre\u00e7te televizyon ve internet kullan\u0131m al\u0131\u015fkanl\u0131klar\u0131n\u0131 nas\u0131l de\u011fi\u015ftirmeli?\nSosyal Bilgiler \u00d6\u011fretmeni Dilek Cesur\u00d6\u011frencilerin ders saatinin oldu\u011fu saatler ba\u015fta olmak \u00fczere TV izleme, bilgisayar kullanma hakk\u0131 elbette \u00f6ncelikle (ders i\u00e7in) \u00e7ocuklar\u0131n.\nBunun d\u0131\u015f\u0131nda \u00e7ocuk ders \u00e7al\u0131\u015f\u0131rken velinin de buna uygun programlar takip etmesi, ya\u015f aral\u0131\u011f\u0131na uygun programlar se\u00e7mesi \u00f6rnek te\u015fkil edebilir.\n\"Ders saatin geldi, haydi sen ders ba\u015f\u0131na\" deyip telefon ile u\u011fra\u015fmak ne kadar yanl\u0131\u015fsa \"Haydi bug\u00fcn biraz da kitap oku\" deyip TV kar\u015f\u0131s\u0131na ge\u00e7mek de o kadar yanl\u0131\u015f.\nBir velinin \"Haydi birlikte kitap okuyal\u0131m\" demesi veya en az\u0131ndan \"Bize kitap okuyup okuduklar\u0131n\u0131 anlat\u0131r m\u0131s\u0131n?\"\n\u00c7\u00fcnk\u00fc s\u00fcrece kendinizi de dahil etti\u011finizde bu eylemin (kitap okumak, ders \u00e7al\u0131\u015fmak vs.) do\u011fru oldu\u011funu vurgulam\u0131\u015f olursunuz.\n\u0130ngilizce \u00d6\u011fretmeni Hilal Ersoy\u0130nternet ve televizyon sadece bu s\u00fcre\u00e7te de\u011fil di\u011fer zamanlarda da kontroll\u00fc ve dikkatli kullan\u0131lmas\u0131 gereken medya ve e\u011flence ara\u00e7lar\u0131d\u0131r.\nUzaktan e\u011fitim s\u00fcrecinde belirli saatlerde mecburi kullan\u0131m devreye giriyor sadece.\nDers izleme saatlerini ve EBA \u00fczerinden verilen \u00f6devleri g\u00fcnl\u00fck programlar\u0131na sabitleyerek kalan di\u011fer zamanlar i\u00e7in rutinin d\u0131\u015f\u0131na \u00e7\u0131kmadan internet ve televizyon kullan\u0131labilir.\n\u00d6rne\u011fin \u00f6\u011frencinin normalde g\u00fcnl\u00fck 1 saat bilgisayar oyunu oynamas\u0131na izin varsa bu rutini de\u011fi\u015ftirmeyecekler, sadece saatini de\u011fi\u015ftirecekler.\nT\u00fcrk\u00e7e Z\u00fcmre Ba\u015fkan\u0131 H. Merve AltanEbeveynler, \u00e7ocu\u011fa k\u00f6t\u00fc \u00f6rnek te\u015fkil edecek, onlar\u0131n ya\u015f aral\u0131\u011f\u0131na uymayan, \u015fiddet,korku ve olumsuz \u00f6geleri bar\u0131nd\u0131ran i\u00e7erikleri seyretmemeli.\n\u0130nternet \u00fczerinden sosyal payla\u015f\u0131m sitelerinde zaman ge\u00e7irmek, burada payla\u015f\u0131lan g\u00fcndemi \u00e7ocu\u011fa direkt olarak aktarmak ve anlatmak do\u011fru olmayacakt\u0131r.\n\u0130ngilizce \u00d6\u011fretmeni Kadriye Civelek\u00d6\u011frenciler belli bir e\u011fitim program\u0131na g\u00f6re hareket ederken veliler o saatlerde kendileri de aktif olmaya \u00f6zen g\u00f6stermeli.\nEv ortam\u0131nda \u00e7ocuk ders dinlerken siz de ona destek olmal\u0131, \u00f6\u011frendiklerini tekrar etmesi ve i\u00e7selle\u015ftirmesi s\u00fcrecine yard\u0131m etmelisiniz.\n\u00d6\u011frencinin \u00f6\u011frendiklerini takip edip o konulara uygun film belgesel video seyredip \u00f6\u011frenci ile birlikte hareket edebilirsiniz.\nEvde yapmad\u0131klar\u0131 i\u015fleri birlikte yapmal\u0131lar; k\u0131\u015fl\u0131k k\u0131yafet kald\u0131rmak, kitap d\u00fczenlemek vs. ebeveynlerin belirli bir tutumda olup \u00f6\u011frencileri tamamen salmamalar\u0131 gerekiyor.\n3) \u0130\u00e7inden ge\u00e7ti\u011fimiz \u015fu s\u00fcre\u00e7te \u0130stanbul\u2019dan Hakkari\u2019ye kadar t\u00fcm \u00f6\u011frencilere ba\u015far\u0131lar\u0131n\u0131 per\u00e7inlemek ad\u0131na neler s\u00f6ylemek istersiniz?\nSosyal Bilgiler \u00d6\u011fretmeni Dilek CesurTeknolojiyi do\u011fru kullanarak bir\u00e7ok eksiklerini giderebileceklerini, bir\u00e7ok ki\u015fiden yard\u0131m alabileceklerini bilmeliler.\nEBA TV ve eba.gov.tr ba\u015fta olmak \u00fczere \u00f6\u011frencilerin takip edece\u011fi bir\u00e7ok e\u011fitim sitesi ve payla\u015f\u0131m sitesi var.\nPlanl\u0131 ve do\u011fru kullan\u0131ld\u0131\u011f\u0131nda ders tekrar\u0131 yapma, yeni konu \u00f6\u011frenme, test \u00e7\u00f6zme, s\u0131navlara haz\u0131rl\u0131k konusunda velilerin ve \u00f6\u011fretmenlerinin tavsiyesi hatta y\u00f6nlendirmesi ile yararlanabilecekleri kaynaklar\u0131 bulabilir, bunlardan faydalanabilirler.\n\u0130nternet kullan\u0131m imkan\u0131 olan \u00f6\u011frenciler i\u00e7in kaynak bulmak daha kolayken k\u00f6ylerde bulunan \u00f6\u011frencilerimiz i\u00e7in TV ve kendi kitaplar\u0131 birinci kaynak niteli\u011finde.\n\u0130\u015fte bu durumda bol bol kitap okumak t\u00fcm yurttaki \u00f6\u011frencilerimizi \u00f6ncelikle geli\u015ftirecektir.\n\u0130ngilizce \u00d6\u011fretmeni Hilal ErsoyUzaktan e\u011fitim \u00fclke olarak ilk kez deneyimledi\u011fimiz bir \u015fey.\nSormak istedikleri bir soru ya da anlayamad\u0131klar\u0131 bir konu oldu\u011funda EBA \u00fczerinden hem arkada\u015flar\u0131na hem de \u00f6\u011fretmenlerine ula\u015fabilirler.\nT\u00fcrk\u00e7e Z\u00fcmre Ba\u015fkan\u0131 H. Merve AltanBu s\u00fcre\u00e7 asl\u0131nda \u00e7ocuklar\u0131n eksiklerini gidermek ve tekrar yapabilmek ad\u0131na \u00e7ok iyi bir f\u0131rsat.\nHedeflerinden vazge\u00e7meden sakin ve sab\u0131rl\u0131 \u015fekilde belli bir d\u00fczen i\u00e7erisinde \u00e7al\u0131\u015fabilen \u00f6\u011frenci olmak \u00f6nemli.\nYar\u0131n ne olacak kayg\u0131s\u0131 yerine elimizdeki imk\u00e2nlar\u0131 en iyi \u015fekilde de\u011ferlendirmek i\u00e7in ne yapabilirim d\u00fc\u015f\u00fcncesiyle ilerlemek \u00f6nemli.\nHem evde ge\u00e7irecekleri zaman dilimini verimli \u015fekilde ge\u00e7irmek hem de evde olman\u0131n rahatl\u0131\u011fa yol a\u00e7abilecek olumsuz etkilerini ortadan kald\u0131rmak i\u00e7in \u00f6nemli bir eylem asl\u0131nda.\nAs\u0131l ba\u015far\u0131n\u0131n zor \u015fartlarda kazan\u0131ld\u0131\u011f\u0131n\u0131 ve fedak\u00e2rl\u0131k yaparak elde edildi\u011fini unutmamalar\u0131, emek vermeye devam etmelerini \u00f6zellikle belirtmek isterim.\nS\u00fcreci her anlamda birbirleri ile kolay bir \u015fekilde ileti\u015fim kurabilecekleri bir e\u011fitim f\u0131rsat\u0131 olarak g\u00f6rmelerinde yarar var.\nBu s\u00fcre\u00e7 yeni \u00f6\u011frenmeler ve dostluklar olu\u015fturacak.",
    "article_html": "",
    "meta_description": "Uzaktan e\u011fitim kapsam\u0131nda ilkokul, ortaokul ve lise \u00f6\u011frencileri 23 Mart'tan itibaren EBA TV ve E\u011fitim Bili\u015fim A\u011f\u0131 (EBA) \u00fczerinden e\u011fitim g\u00f6rmeye ba\u015flad\u0131. Peki, uzaktan e\u011fitim s\u0131ras\u0131nda ebeveynler evde \u00e7ocu\u011fun konsantrasyonunu bozmamak i\u00e7in neler yapabilirler?\u00a0Ebeveynler bu s\u00fcre\u00e7te televizyon ve internet kullan\u0131m al\u0131\u015fkanl\u0131klar\u0131n\u0131 nas\u0131l de\u011fi\u015ftirmeli? \u00d6\u011frencilerin ba\u015far\u0131lar\u0131n\u0131 art\u0131rabilmesi i\u00e7in nelere dikkat edilmeli? Alan\u0131nda uzman, farkl\u0131 bran\u015flarda g\u00f6rev yapan 5 \u00f6\u011fretmen bu konularla ilgili g\u00f6r\u00fc\u015flerini bizimle payla\u015ft\u0131...",
    "meta_lang": "tr"
}