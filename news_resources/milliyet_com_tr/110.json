{
    "article_id": "abb9e66ff67b1d6cba295ce43d7ea564.1590265724.1083612",
    "title": "Mendil kapmaca nas\u0131l oynan\u0131r? Mendil kapmaca oyununun taktikleri ve kurallar\u0131",
    "authors": [],
    "canonical_link": "https://www.milliyet.com.tr/cocuk/eglence/mendil-kapmaca-nasil-oynanir-mendil-kapmaca-oyununun-taktikleri-ve-kurallari-6183385",
    "url": "http://milliyet.com.tr/cocuk/eglence/mendil-kapmaca-nasil-oynanir-mendil-kapmaca-oyununun-taktikleri-ve-kurallari-6183385",
    "top_img": "https://i2.milimaj.com/i/milliyet/75/0x0/5e8c6e9d5542831b44b5e01f.jpg",
    "meta_img": "https://i2.milimaj.com/i/milliyet/75/0x0/5e8c6e9d5542831b44b5e01f.jpg",
    "movies": [],
    "text": "Mendil kapmaca oyununun kurallar\u0131\n\nOyun \u00f6ncesi bir hakem ve bir de mendilci se\u00e7ilmeli.\n\nOyuncular iki gruba ayr\u0131lmal\u0131\n\n\u0130ki grup aras\u0131nda en az 2, en fazla 5 metre mesafe olmal\u0131.\n\nMendil kapmaca oyununun taktikleri\n\nMendil yakalanmadan mendilcinin etraf\u0131na \u00e7izilen \u00e7emberin i\u00e7erisine girmek yasakt\u0131r. O y\u00fczden mendilciden mendili yakalamaya \u00e7al\u0131\u015f\u0131rken \u015fa\u015f\u0131rtmaca yaparak rakibin \u00e7emberin i\u00e7erisine girmesini sa\u011flayarak oyunu kazanabilirsin.\n\nH\u0131zl\u0131 ko\u015fmal\u0131s\u0131n.\n\nRakibini \u015fa\u015f\u0131rtacak hamleler d\u00fc\u015f\u00fcnmeli ve dikkatini da\u011f\u0131tmal\u0131s\u0131n.\n\nOyun nas\u0131l oynan\u0131yor?\n\n1. \u00d6ncelikle hakem, mendilci se\u00e7ilen oyuncuyu ortaya al\u0131r ve onun etraf\u0131na 1,5-2 metre yar\u0131\u00e7ap\u0131nda bir \u00e7ember \u00e7izer.\n\n2. Di\u011fer oyuncular mendilcinin sa\u011f\u0131 ve solunda, arka arkaya s\u0131raya girerler.\n\n3. Oyunun \u00f6nemli bir par\u00e7as\u0131 olan mendilci durdu\u011fu yerde eline bir mendil alarak mendili yukar\u0131 do\u011fru kald\u0131r\u0131r ve hafif bir bi\u00e7imde tutarak a\u015fa\u011f\u0131 sark\u0131t\u0131r.\n\n4. Hakem d\u00fcd\u00fck \u00e7alar. D\u00fcd\u00fck sesini duyar duymaz her iki gruptan en \u00f6ndeki iki oyuncu mendili yakalamak i\u00e7in ko\u015far.\n\n5. Burada ama\u00e7 mendili almak ve rakibi onu ebelemeden yerine geri d\u00f6nmektir.\n\n6. Her iki oyuncu da ayn\u0131 anda mendilciye yakla\u015ft\u0131ysa birbirlerini g\u00f6zleyerek mendili kapmaya \u00e7al\u0131\u015f\u0131rlar. Bu esnada kar\u015f\u0131daki oyuncunun dikkatini da\u011f\u0131tmaya \u00e7al\u0131\u015fabilirsin.\n\n7. Mendili kap\u0131p yerine d\u00f6nersen grubuna bir puan kazand\u0131rabilirsin.\n\n8. Rakibini mendil yakalanmadan \u015fa\u015f\u0131rt\u0131p \u00e7embere sokarsan grubuna yine bir puan kazand\u0131rabilirsin.\n\n9. Mendili kapt\u0131ktan sonra rakibine yakalan\u0131rsan da kar\u015f\u0131 tak\u0131m bir puan kazanm\u0131\u015f olur.\n\n10. Her grup \u00fcyesi yar\u0131\u015ft\u0131ktan sonra en fazla puan\u0131 alan ekip oyunu kazanm\u0131\u015f olur.",
    "keywords": [
        "\u00e7emberin",
        "oyununun",
        "taktikleri",
        "mendilci",
        "hakem",
        "oynan\u0131r",
        "puan",
        "mendil",
        "kurallar\u0131",
        "ve",
        "kapmaca",
        "bir",
        "iki",
        "nas\u0131l",
        "en",
        "mendili"
    ],
    "meta_keywords": [
        ""
    ],
    "publish_date": null,
    "summary": "Mendil kapmaca oyununun kurallar\u0131Oyun \u00f6ncesi bir hakem ve bir de mendilci se\u00e7ilmeli.\nOyuncular iki gruba ayr\u0131lmal\u0131\u0130ki grup aras\u0131nda en az 2, en fazla 5 metre mesafe olmal\u0131.\nMendil kapmaca oyununun taktikleriMendil yakalanmadan mendilcinin etraf\u0131na \u00e7izilen \u00e7emberin i\u00e7erisine girmek yasakt\u0131r.\nO y\u00fczden mendilciden mendili yakalamaya \u00e7al\u0131\u015f\u0131rken \u015fa\u015f\u0131rtmaca yaparak rakibin \u00e7emberin i\u00e7erisine girmesini sa\u011flayarak oyunu kazanabilirsin.\nH\u0131zl\u0131 ko\u015fmal\u0131s\u0131n.\nRakibini \u015fa\u015f\u0131rtacak hamleler d\u00fc\u015f\u00fcnmeli ve dikkatini da\u011f\u0131tmal\u0131s\u0131n.\nOyun nas\u0131l oynan\u0131yor?\n\u00d6ncelikle hakem, mendilci se\u00e7ilen oyuncuyu ortaya al\u0131r ve onun etraf\u0131na 1,5-2 metre yar\u0131\u00e7ap\u0131nda bir \u00e7ember \u00e7izer.\nDi\u011fer oyuncular mendilcinin sa\u011f\u0131 ve solunda, arka arkaya s\u0131raya girerler.\nOyunun \u00f6nemli bir par\u00e7as\u0131 olan mendilci durdu\u011fu yerde eline bir mendil alarak mendili yukar\u0131 do\u011fru kald\u0131r\u0131r ve hafif bir bi\u00e7imde tutarak a\u015fa\u011f\u0131 sark\u0131t\u0131r.\nHakem d\u00fcd\u00fck \u00e7alar.\nD\u00fcd\u00fck sesini duyar duymaz her iki gruptan en \u00f6ndeki iki oyuncu mendili yakalamak i\u00e7in ko\u015far.\nBurada ama\u00e7 mendili almak ve rakibi onu ebelemeden yerine geri d\u00f6nmektir.\nHer iki oyuncu da ayn\u0131 anda mendilciye yakla\u015ft\u0131ysa birbirlerini g\u00f6zleyerek mendili kapmaya \u00e7al\u0131\u015f\u0131rlar.\nBu esnada kar\u015f\u0131daki oyuncunun dikkatini da\u011f\u0131tmaya \u00e7al\u0131\u015fabilirsin.\nMendili kap\u0131p yerine d\u00f6nersen grubuna bir puan kazand\u0131rabilirsin.\nRakibini mendil yakalanmadan \u015fa\u015f\u0131rt\u0131p \u00e7embere sokarsan grubuna yine bir puan kazand\u0131rabilirsin.\nMendili kapt\u0131ktan sonra rakibine yakalan\u0131rsan da kar\u015f\u0131 tak\u0131m bir puan kazanm\u0131\u015f olur.\nHer grup \u00fcyesi yar\u0131\u015ft\u0131ktan sonra en fazla puan\u0131 alan ekip oyunu kazanm\u0131\u015f olur.",
    "article_html": "",
    "meta_description": "Mendil kapmaca nas\u0131l oynan\u0131r? Kurallar\u0131 ve taktikleri nelerdir? \u0130\u015fte 10 maddede mendil kapmaca!",
    "meta_lang": "tr"
}