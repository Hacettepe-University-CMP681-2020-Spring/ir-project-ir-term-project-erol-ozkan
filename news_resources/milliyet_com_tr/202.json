{
    "article_id": "f52341a2958a6d8ee37bac6a72d4f82b.1590265855.5093544",
    "title": "Cinayet, Aselsan'\u0131n \u00fcretti\u011fi sistem sayesinde ayd\u0131nlat\u0131ld\u0131",
    "authors": [],
    "canonical_link": "https://www.milliyet.com.tr/milliyet-tv/cinayet-aselsanin-urettigi-sistem-sayesinde-aydinlatildi-6211619",
    "url": "http://milliyet.com.tr/milliyet-tv/cinayet-aselsanin-urettigi-sistem-sayesinde-aydinlatildi-6211619",
    "top_img": "https://i2.milimaj.com/i/milliyet/75/0x0/5ebbf73b5542800344ae6749.jpg",
    "meta_img": "https://i2.milimaj.com/i/milliyet/75/0x0/5ebbf73b5542800344ae6749.jpg",
    "movies": [],
    "text": "Oynatma Listesi\n\n21 Ocak'ta Kocaeli TEM otoyolonda temizlik i\u015f\u00e7ilerinin buldu\u011fu bir cesetten yola \u00e7\u0131kan g\u00fcvenlik g\u00fc\u00e7leri, ara\u00e7lar\u0131n otoyolda ge\u00e7irdi\u011fi s\u00fcreleri inceleyerek \u015f\u00fcpheli bir arac\u0131 yak\u0131n markaja ald\u0131. \u015e\u00fcpheli arac\u0131n bilgilerine KGYS ve Plaka Tan\u0131ma Sistemi sayesinde ula\u015fan ekipler, ara\u00e7 sahibini \u00c7orum'da yakalayarak g\u00f6zalt\u0131na ald\u0131.\n\n\u015eEH\u0130R G\u00dcVENL\u0130\u011e\u0130NE ASELSAN\u2019DAN \u2018AKILLI\u2019 DOKUNU\u015e\n\nT\u00fcrkiye\u2019nin yerli ve milli projelerle savunma sanayii alan\u0131n\u0131 millile\u015ftirme projesi t\u00fcm h\u0131z\u0131yla devam ediyor. Bu kapsamda Savunma Sanayii Ba\u015fkanl\u0131\u011f\u0131 (SSB) b\u00fcnyesinde ger\u00e7ekle\u015ftirilen ve kurum Ba\u015fkan\u0131 \u0130smail Demir taraf\u0131ndan da bizzat takip edilen projeler bir bir hayata ge\u00e7iyor.\n\nSSB VE ASELSAN\u2019DAN YEN\u0130 S\u00d6ZLE\u015eME\n\nSSB sadece T\u00fcrk Silahl\u0131 Kuvvetlerinin de\u011fil, ba\u015fta Emniyet Genel M\u00fcd\u00fcrl\u00fc\u011f\u00fc olmak \u00fczere t\u00fcm g\u00fcvenlik kurumlar\u0131na \u00f6nemli kabiliyetler kazand\u0131r\u0131lmas\u0131 konusunda \u00e7al\u0131\u015fmalar\u0131na devam ediyor.\n\n\u015eehir i\u00e7i g\u00fcvenlik konusunda da bug\u00fcne kadar \u00e7ok kritik projeleri hayata ge\u00e7iren SSB, son olarak ASELSAN ile Kent G\u00fcvenlik Y\u00f6netim Sistemi ve Plaka Tan\u0131ma Sistemi ek paket s\u00f6zle\u015fmesi imzalad\u0131.\n\nKent G\u00fcvenlik Y\u00f6netim Sistemi ve Plaka Tan\u0131ma Sistemi projesi ge\u00e7ti\u011fimiz y\u0131llarda hayata ge\u00e7irildi ve halen devam ediyor. Proje kapsam\u0131nda \u015fu ana kadar yakla\u015f\u0131k 44 bin kamera ve 9 bin plaka tan\u0131ma sistemi teslim edildi. Yeni imzalanan anla\u015fma ile \u00e7ok daha farkl\u0131 \u00f6zelliklere sahip \u00fcr\u00fcnler de emniyet g\u00fc\u00e7lerinin kullan\u0131m\u0131na sunulmu\u015f olacak.\n\nHEDEF TAK\u0130B\u0130 YAPAB\u0130LEN KAMERALAR DA PAKETTE\n\nProje kapsam\u0131nda sistemlerden al\u0131nan verimin art\u0131r\u0131lmas\u0131 ve Emniyet Genel M\u00fcd\u00fcrl\u00fc\u011f\u00fc personelinin saha i\u015flerinin kolayla\u015ft\u0131r\u0131lmas\u0131 en \u00f6ncelikli hedefler aras\u0131nda.\n\nEmniyetin talep ve ihtiya\u00e7lar\u0131 do\u011frultusunda sahada g\u00f6revli personel taraf\u0131ndan kullan\u0131labilecek yaka kameralar\u0131 da s\u00f6zle\u015fmede kendine yer buldu. S\u00f6z konusu kameralar i\u00e7in ihtiyaca y\u00f6nelik geli\u015ftirmelerin devam etti\u011fi kaydedildi.\n\nS\u00f6zle\u015fmesi imzalanan bu paket ile birlikte tedarik edilen \u00fcr\u00fcn ailesi ak\u0131ll\u0131 \u00fcr\u00fcn ailelerine d\u00f6n\u00fc\u015ft\u00fcr\u00fcld\u00fc. Buna g\u00f6re sahada art\u0131k sabotaj tespiti, y\u00f6nl\u00fc \u00e7izgi ge\u00e7i\u015fi, y\u00f6nl\u00fc hareket tespiti, \u015f\u00fcpheli nesne tespiti, ki\u015fi/trafik analizi ve hedef takibi yapabilen kameralar kullan\u0131lacak.\n\nT\u00dcM S\u0130STEMLER TEK \u00c7ATI ALTINDA Y\u00dcR\u00dcT\u00dcLECEK\n\nKent G\u00fcvenlik Y\u00f6netim Sistemi ve Plaka Tan\u0131ma Sistemi ile y\u00fcksek \u00e7\u00f6z\u00fcn\u00fcrl\u00fckl\u00fc kameralar\u0131n kullan\u0131m\u0131 ile ter\u00f6r ve g\u00fcvenlik olaylar\u0131n\u0131n h\u0131zl\u0131 ve etkin bir \u015fekilde \u00e7\u00f6z\u00fcmlenmesi, plaka tan\u0131ma ve ikiz plaka tespit ba\u015far\u0131 oranlar\u0131n\u0131n art\u0131r\u0131lmas\u0131, tek bir \u00e7at\u0131 yaz\u0131l\u0131m ile t\u00fcm sistemlerin tek bir merkezden y\u00f6netilebilmesi konular\u0131nda \u00f6nemli kazan\u0131mlar elde edildi.\n\nKent G\u00fcvenlik Y\u00f6netim Sistemleri'nden elde edilen video g\u00f6r\u00fcnt\u00fclerinden anlaml\u0131 sonu\u00e7lar \u00e7\u0131kar\u0131lmas\u0131 ve emniyet g\u00fc\u00e7lerinin olaylar\u0131 daha h\u0131zl\u0131 \u00e7\u00f6zmelerine katk\u0131 sa\u011flayacak video analiz sisteminin geli\u015ftirilmesi gibi \u00e7al\u0131\u015fmalar ise halen ilgili kurumlarca devam ediyor.",
    "keywords": [
        "y\u00f6netim",
        "sistemi",
        "\u00fcretti\u011fi",
        "g\u00fcvenlik",
        "tan\u0131ma",
        "emniyet",
        "devam",
        "ve",
        "cinayet",
        "sistem",
        "ayd\u0131nlat\u0131ld\u0131",
        "bir",
        "ile",
        "sayesinde",
        "aselsan\u0131n",
        "plaka"
    ],
    "meta_keywords": [
        ""
    ],
    "publish_date": null,
    "summary": "Oynatma Listesi21 Ocak'ta Kocaeli TEM otoyolonda temizlik i\u015f\u00e7ilerinin buldu\u011fu bir cesetten yola \u00e7\u0131kan g\u00fcvenlik g\u00fc\u00e7leri, ara\u00e7lar\u0131n otoyolda ge\u00e7irdi\u011fi s\u00fcreleri inceleyerek \u015f\u00fcpheli bir arac\u0131 yak\u0131n markaja ald\u0131.\n\u015e\u00fcpheli arac\u0131n bilgilerine KGYS ve Plaka Tan\u0131ma Sistemi sayesinde ula\u015fan ekipler, ara\u00e7 sahibini \u00c7orum'da yakalayarak g\u00f6zalt\u0131na ald\u0131.\n\u015eEH\u0130R G\u00dcVENL\u0130\u011e\u0130NE ASELSAN\u2019DAN \u2018AKILLI\u2019 DOKUNU\u015eT\u00fcrkiye\u2019nin yerli ve milli projelerle savunma sanayii alan\u0131n\u0131 millile\u015ftirme projesi t\u00fcm h\u0131z\u0131yla devam ediyor.\nBu kapsamda Savunma Sanayii Ba\u015fkanl\u0131\u011f\u0131 (SSB) b\u00fcnyesinde ger\u00e7ekle\u015ftirilen ve kurum Ba\u015fkan\u0131 \u0130smail Demir taraf\u0131ndan da bizzat takip edilen projeler bir bir hayata ge\u00e7iyor.\nSSB VE ASELSAN\u2019DAN YEN\u0130 S\u00d6ZLE\u015eMESSB sadece T\u00fcrk Silahl\u0131 Kuvvetlerinin de\u011fil, ba\u015fta Emniyet Genel M\u00fcd\u00fcrl\u00fc\u011f\u00fc olmak \u00fczere t\u00fcm g\u00fcvenlik kurumlar\u0131na \u00f6nemli kabiliyetler kazand\u0131r\u0131lmas\u0131 konusunda \u00e7al\u0131\u015fmalar\u0131na devam ediyor.\n\u015eehir i\u00e7i g\u00fcvenlik konusunda da bug\u00fcne kadar \u00e7ok kritik projeleri hayata ge\u00e7iren SSB, son olarak ASELSAN ile Kent G\u00fcvenlik Y\u00f6netim Sistemi ve Plaka Tan\u0131ma Sistemi ek paket s\u00f6zle\u015fmesi imzalad\u0131.\nKent G\u00fcvenlik Y\u00f6netim Sistemi ve Plaka Tan\u0131ma Sistemi projesi ge\u00e7ti\u011fimiz y\u0131llarda hayata ge\u00e7irildi ve halen devam ediyor.\nProje kapsam\u0131nda \u015fu ana kadar yakla\u015f\u0131k 44 bin kamera ve 9 bin plaka tan\u0131ma sistemi teslim edildi.\nYeni imzalanan anla\u015fma ile \u00e7ok daha farkl\u0131 \u00f6zelliklere sahip \u00fcr\u00fcnler de emniyet g\u00fc\u00e7lerinin kullan\u0131m\u0131na sunulmu\u015f olacak.\nHEDEF TAK\u0130B\u0130 YAPAB\u0130LEN KAMERALAR DA PAKETTEProje kapsam\u0131nda sistemlerden al\u0131nan verimin art\u0131r\u0131lmas\u0131 ve Emniyet Genel M\u00fcd\u00fcrl\u00fc\u011f\u00fc personelinin saha i\u015flerinin kolayla\u015ft\u0131r\u0131lmas\u0131 en \u00f6ncelikli hedefler aras\u0131nda.\nEmniyetin talep ve ihtiya\u00e7lar\u0131 do\u011frultusunda sahada g\u00f6revli personel taraf\u0131ndan kullan\u0131labilecek yaka kameralar\u0131 da s\u00f6zle\u015fmede kendine yer buldu.\nS\u00f6z konusu kameralar i\u00e7in ihtiyaca y\u00f6nelik geli\u015ftirmelerin devam etti\u011fi kaydedildi.\nS\u00f6zle\u015fmesi imzalanan bu paket ile birlikte tedarik edilen \u00fcr\u00fcn ailesi ak\u0131ll\u0131 \u00fcr\u00fcn ailelerine d\u00f6n\u00fc\u015ft\u00fcr\u00fcld\u00fc.\nBuna g\u00f6re sahada art\u0131k sabotaj tespiti, y\u00f6nl\u00fc \u00e7izgi ge\u00e7i\u015fi, y\u00f6nl\u00fc hareket tespiti, \u015f\u00fcpheli nesne tespiti, ki\u015fi/trafik analizi ve hedef takibi yapabilen kameralar kullan\u0131lacak.\nT\u00dcM S\u0130STEMLER TEK \u00c7ATI ALTINDA Y\u00dcR\u00dcT\u00dcLECEKKent G\u00fcvenlik Y\u00f6netim Sistemi ve Plaka Tan\u0131ma Sistemi ile y\u00fcksek \u00e7\u00f6z\u00fcn\u00fcrl\u00fckl\u00fc kameralar\u0131n kullan\u0131m\u0131 ile ter\u00f6r ve g\u00fcvenlik olaylar\u0131n\u0131n h\u0131zl\u0131 ve etkin bir \u015fekilde \u00e7\u00f6z\u00fcmlenmesi, plaka tan\u0131ma ve ikiz plaka tespit ba\u015far\u0131 oranlar\u0131n\u0131n art\u0131r\u0131lmas\u0131, tek bir \u00e7at\u0131 yaz\u0131l\u0131m ile t\u00fcm sistemlerin tek bir merkezden y\u00f6netilebilmesi konular\u0131nda \u00f6nemli kazan\u0131mlar elde edildi.\nKent G\u00fcvenlik Y\u00f6netim Sistemleri'nden elde edilen video g\u00f6r\u00fcnt\u00fclerinden anlaml\u0131 sonu\u00e7lar \u00e7\u0131kar\u0131lmas\u0131 ve emniyet g\u00fc\u00e7lerinin olaylar\u0131 daha h\u0131zl\u0131 \u00e7\u00f6zmelerine katk\u0131 sa\u011flayacak video analiz sisteminin geli\u015ftirilmesi gibi \u00e7al\u0131\u015fmalar ise halen ilgili kurumlarca devam ediyor.",
    "article_html": "",
    "meta_description": "Savunma Sanayi Ba\u015fkanl\u0131\u011f\u0131 projeleri kapsam\u0131nda ASELSAN taraf\u0131ndan geli\u015ftirilip \u00fcrettilen KGYS ve Plaka Tan\u0131ma Sistemi sayesinde g\u00fcvenlik g\u00fc\u00e7leri bir cinayeti ayd\u0131nl\u0131\u011fa kavu\u015fturdu.",
    "meta_lang": "tr"
}