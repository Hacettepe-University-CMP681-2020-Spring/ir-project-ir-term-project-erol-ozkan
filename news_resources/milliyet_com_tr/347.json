{
    "article_id": "970d6a7dabe06527addda0d805af5958.1590266005.663731",
    "title": "Vak\u0131a Suresi Okunu\u015fu Ve Anlam\u0131: T\u00fcrk\u00e7e Tefsiri, Arap\u00e7a Yaz\u0131l\u0131\u015f\u0131, Fazileti, Diyanet Meali",
    "authors": [],
    "canonical_link": "https://www.milliyet.com.tr/ramazan/sureler/vakia-suresi-okunusu-ve-anlami-turkce-tefsiri-arapca-yazilisi-fazileti-diyanet-meali-6188800",
    "url": "http://milliyet.com.tr/ramazan/sureler/vakia-suresi-okunusu-ve-anlami-turkce-tefsiri-arapca-yazilisi-fazileti-diyanet-meali-6188800",
    "top_img": "https://i2.milimaj.com/i/milliyet/75/0x0/5e9605b555427f1278ef1bcf.jpg",
    "meta_img": "https://i2.milimaj.com/i/milliyet/75/0x0/5e9605b555427f1278ef1bcf.jpg",
    "movies": [],
    "text": "Vak\u0131a Suresi i\u00e7erisinde a\u011f\u0131rl\u0131kl\u0131 olarak k\u0131yamet g\u00fcn\u00fcnde ya\u015fanacak olan olaylara yer verilmektedir. Bunun d\u0131\u015f\u0131nda da cennete girmeyi hak eden insanlara at\u0131flar yap\u0131l\u0131p, onlar\u0131n cennette kar\u015f\u0131la\u015facaklar\u0131 nimetlerden bahsedilmektedir. Burada cennetteki yiyeceklerin asla eksilmeyece\u011fi vurgusu yap\u0131lmaktad\u0131r. Son olarak da cehenneme gidecek insanlar hakk\u0131nda da baz\u0131 i\u015faretlere yer verilmektedir.\n\nVak\u0131a Suresi toplam 96 ayetten meydana gelmektedir. Vak\u0131a Suresi, \u0130slam alemi a\u00e7\u0131s\u0131ndan olduk\u00e7a b\u00fcy\u00fck bir \u00f6neme sahiptir. Bu sure, k\u0131yamet g\u00fcn\u00fc geldi\u011finde ku\u015fku duyulmamas\u0131 gerekti\u011fini \u00f6\u011f\u00fct etmekle ba\u015flamaktad\u0131r. Mekke d\u00f6neminde indirilen surelerden biri olan Vak\u0131a\u2019n\u0131n \u00f6ncesinde Taha Suresi n\u00fczul olmu\u015ftur. Vak\u0131a Suresi\u2019nin ard\u0131ndan da \u015eu\u2019ara Suresi indirilmi\u015ftir. Vak\u0131a Suresi\u2019nin Arap\u00e7a okunu\u015fu ve T\u00fcrk\u00e7e okunu\u015funa bu ba\u015fl\u0131k alt\u0131nda ula\u015fabilirsiniz. Sureyi ezberlemek isteyenler i\u00e7in T\u00fcrk\u00e7e okunu\u015f, anlam\u0131n\u0131 ve h\u00fck\u00fcmlerini \u00f6\u011frenmek isteyenler i\u00e7in de Diyanet mealini inceleyebilirsiniz.\n\nVak\u0131a Suresi T\u00fcrk\u00e7e Okunu\u015fu\n\n1.\u0130za veka'atilvaki'atu.\n\n2.Leyse livak'atiha kazibetun.\n\n3.Haf\u0131datun rafi'tun.\n\n4.\u0130za ruccetil'ardu reccen.\n\n5.Ve bussetilcibalu bessen.\n\n6.Ve fekanet hebaen munbessen.\n\n7.Ve kuntum ezvacen selaseten.\n\n8.Feashabulmeymeneti ma ashaulmeymeneti.\n\n9.Ve ashabulme\u015f'emeti ma ashabulme\u015f'emeti.\n\n10.Vessabikunessabikune.\n\n11.Ulaikelmukarrabune.\n\n12.Fiy cennatin na'\u0131ymi.\n\n13.Sulletun minel'evveliyne.\n\n14.Ve kaliylun minel'ah\u0131riyne.\n\n15.'ala sururin medunetun.\n\n16.Muttekiiyne 'aleyha mutekabiliyne.\n\n17.Yetufu 'aleyhim veldanun muhalledune.\n\n18.Biekvabin ve ebariyka ve ke'sin min ma'\u0131ynin.\n\n19.La yusadda'une 'anha ve la yunzifune.\n\n20.Ve fakihetin mimma yetehayyerune.\n\n21.Ve lahmi tayrin mimma ye\u015ftehune.\n\n22.Ve hurun '\u0131ynun.\n\n23.Keemsalillu'luilmeknuni.\n\n24.Cezaen bima kanu ya'melune.\n\n25.La yesme'une fiyha la\u011fven ve la te'siymen.\n\n26.\u0130lla k\u0131ylen selamen selamen.\n\n27.Ve ashabulyemiyni ma ashabulyemiyni.\n\n28.Fiy sidrin mahdudin.\n\n29.Ve talh\u0131n mendudin.\n\n30.Ve z\u0131llin memdudin.\n\n31.Ve main meskubin.\n\n32.Ve fakihetin kesiyretin.\n\n33.La maktu'atin ve la memnu'atin.\n\n34.Ve furu\u015fin merfu'atin.\n\n35.\u0130nna en\u015fe'nahunne in\u015faen.\n\n36.Fece'alnahunne ebkaren.\n\n37.'Uruben etraben.\n\n38.Liashabilyemiyni.\n\n39.Sulletun minel'evveliyne.\n\n40.Ve sulletun minelahiriyne.\n\n41.Ve ashabu\u015f\u015fimali ma ishabu\u015f\u015fimali.\n\n42.Fiy semumin ve hamiymin.\n\n43.Ve z\u0131llin min yahmumin.\n\n44.La baridin ve la keriymin.\n\n45.\u0130nnehum kanu kable zalike mutrefiyne.\n\n46.Ve kanu yus\u0131rrune 'alelh\u0131nsil'az\u0131ymi.\n\n47.Ve kanu yekulune eiza mitna ve kunna turaben ve '\u0131zamen einne lemeb'usune.\n\n48.Eve abaunel'evvelune.\n\n49.Kul innel'evveliyne vel'ah\u0131riyne.\n\n50.Lemecmu'une ila miykati yevmin ma'lumin.\n\n51.Summe innekum eyyuheddallunelmukezzibune.\n\n52.Leakilune min \u015fecerin min zakkumin.\n\n53.Femaliune minhelbutune.\n\n54.Fe\u015faribune 'aleyhi minelhamiymi.\n\n55.Fe\u015faribune \u015furbelhiymi.\n\n56.Haza nuzuluhum yevmeddiyni.\n\n57.Nahnu halaknakum felevla tusaddikune.\n\n58.Efereeytum ma tumnune.\n\n59.Eentum tahlukunehu em nahnulhalikune.\n\n60.Nahnu kadderna beynekumulmevte ve ma nahnu bimesbuk\u0131yne.\n\n61.'Ala en nubeddile emsalekum ve nun\u015fiekum fiy ma la ta'lemune.\n\n62.Ve lekad 'alimtumunne\u015f'etel'ula felevla tezekkerune.\n\n63.Efereeytum ma tahrusune.\n\n64.Eeentum tezre'unehu em nahnuzzari'une.\n\n65.Lev ne\u015fa'u lece'alnahu hutamen fezaltum tefekkehune.\n\n66.\u0130nna lemu\u011fremune.\n\n67.Bel nahnu mahrumune.\n\n68.Efereeytumulmaelleziy te\u015frebune.\n\n69.Eentum enzeltumuhu minelmizni em nahnulmunzilune.\n\n70.Lev ne\u015fa'u ce'alnahu ucacen felevla te\u015fkurune.\n\n71.Efereeytumunnarelletiy turune.\n\n72.Eentum en\u015fe'tum \u015fecereteha em nahnul mun\u015fiune.\n\n73.Nahnu ce'alnaha tezkireten ve meta'an lilmukviyne.\n\n74.Fesibb\u0131h bismi rabbikel'az\u0131ymi.\n\n75.Fela uksimu bimevak\u0131'\u0131nnnucumi.\n\n76.Ve innehu lekasemun lev ta'lemune 'az\u0131ymun.\n\n77.\u0130nnehu lekur'anun keriymun.\n\n78.Fiy kitamin meknunin.\n\n79.Lya yemessuhu illelmutahherune.\n\n80.Tenziylun min rabbil'alemiyne.\n\n81.Efebihazelhadiysi entum mudhinune.\n\n82.Ve tec'alune rizkakum ennekum tukezzibune.\n\n83.Felevla iza bele\u011fatilhulkume.\n\n84.Ve entum h\u0131yneizin tenzurune.\n\n85.Ve nahnu akrebu ileyhi minkum ve lakin la tubs\u0131rune.\n\n86.Felevla in kuntum \u011fayre mediyniyne.\n\n87.Terci'uneha in kuntum sadik\u0131yne.\n\n88.Feemma in kane minelmukarrebiyne.\n\n89.Feravhun ve reyhanun ve cennetu na'\u0131ymin.\n\n90.Ve emma in kane min ashabilyemiyni.\n\n91.Feselamun leke min ashabilyemiyni.\n\n92.Ve emma in kane minelmukezzibiyneddalliyne.\n\n93.Fenuzulun min hamiymin.\n\n94.Ve tasliyetu cah\u0131ymin.\n\n95.\u0130nne haza lehuve hakkulyak\u0131yni.\n\n96.Fesebbih bismi rabbikel'az\u0131ymi.\n\nVak\u0131a Suresi T\u00fcrk\u00e7e Anlam\u0131\n\n1, 2.Kesin ger\u00e7ekle\u015fecek (olan K\u0131yamet) koptu\u011fu zaman, onun kopu\u015funu yalanlayacak kimse olmayacakt\u0131r.\n\n3, 4, 5, 6, 7.Yery\u00fcz\u00fc \u015fiddetle sars\u0131ld\u0131\u011f\u0131, da\u011flar par\u00e7a par\u00e7a da\u011f\u0131l\u0131p sa\u00e7\u0131lm\u0131\u015f toz oldu\u011fu ve siz de \u00fc\u00e7 s\u0131n\u0131f oldu\u011funuz zaman, O, (kimini) y\u00fckseltir, (kimini) al\u00e7alt\u0131r.\n\n8.Ahiret mutlulu\u011funa erenler var ya; ne mutlu kimselerdir!\n\n9.K\u00f6t\u00fcl\u00fc\u011fe batanlara gelince; ne mutsuz kimselerdir!\n\n10, 11.(\u0130man ve amelde) \u00f6ne ge\u00e7enler ise (Ahirette de) \u00f6ne ge\u00e7enlerdir. \u0130\u015fte onlar (Allah'a) yakla\u015ft\u0131r\u0131lm\u0131\u015f kimselerdir.\n\n12.Onlar, Na\u00eem cennetlerindedirler.\n\n13, 14.Onlar\u0131n \u00e7o\u011fu \u00f6ncekilerden, az\u0131 da sonrakilerdendir.\n\n15, 16.Onlar, kar\u015f\u0131l\u0131kl\u0131 yaslanm\u0131\u015f vaziyette m\u00fccevher\u00e2tla i\u015flenmi\u015f tahtlar \u00fczerindedirler.\n\n17, 18, 19, 20, 21.Ebediyen gen\u00e7 kalan u\u015faklar, onlar\u0131n etraf\u0131nda; i\u00e7mekle ba\u015flar\u0131n\u0131n d\u00f6nmeyece\u011fi ve sarho\u015f olmayacaklar\u0131, cennet p\u0131nar\u0131ndan doldurulmu\u015f s\u00fcrahileri, ibrikleri ve kadehleri, be\u011fendikleri meyveleri ve arzu ettikleri ku\u015f etlerini dola\u015ft\u0131r\u0131rlar.\n\n22, 23.Onlar i\u00e7in sakl\u0131 inciler gibi, iri g\u00f6zl\u00fc huriler de vard\u0131r.\n\n24.(B\u00fct\u00fcn bunlar) i\u015fledikleri amellere kar\u015f\u0131l\u0131k bir m\u00fck\u00e2fat olarak (verilir.)\n\n25.Orada ne bo\u015f bir s\u00f6z, ne de g\u00fcnaha sokan bir \u015fey i\u015fitirler.\n\n26.Sadece \"selam!\", \"selam!\" s\u00f6z\u00fcn\u00fc i\u015fitirler.\n\n27.Ahiret mutlulu\u011funa erenler, ne mutlu kimselerdir!\n\n28, 29, 30, 31, 32, 33, 34.(Onlar), dikensiz sidir a\u011fa\u00e7lar\u0131 ve meyveleri k\u00fcme k\u00fcme dizili muz a\u011fa\u00e7lar\u0131 alt\u0131nda, yay\u0131lm\u0131\u015f s\u00fcrekli bir g\u00f6lgede, \u00e7a\u011flayan bir su ba\u015f\u0131nda, t\u00fckenmeyen ve yasaklanmayan \u00e7ok \u00e7e\u015fitli meyveler i\u00e7inde ve y\u00fcksek d\u00f6\u015fekler \u00fczerindedirler.\n\n35.Biz onlar\u0131 (hurileri) yepyeni bir yarat\u0131l\u0131\u015fta yaratt\u0131k.\n\n36, 37, 38.Onlar\u0131 ahiret mutlulu\u011funa erenler i\u00e7in, hep bir ya\u015fta e\u015flerini \u00e7ok seven g\u00f6steri\u015fli bakireler yapt\u0131k.\n\n39, 40.Bunlar\u0131n bir\u00e7o\u011fu \u00f6ncekilerden, bir \u00e7o\u011fu da sonrakilerdendir.\n\n41.K\u00f6t\u00fcl\u00fc\u011fe batanlar ise ne mutsuz kimselerdir!\n\n42, 43, 44.Onlar, iliklere i\u015fleyen bir ate\u015f ve bir kaynar su i\u00e7indedirler. Ne serin ve ne de yararl\u0131 olan zifiri bir g\u00f6lge i\u00e7inde!..\n\n45.\u00c7\u00fcnk\u00fc onlar, bundan \u00f6nce (d\u00fcnyada varl\u0131k i\u00e7inde) sefahata dalm\u0131\u015f ve azg\u0131n kimselerdi.\n\n46.B\u00fcy\u00fck g\u00fcnah \u00fczerinde \u0131srar ediyorlard\u0131.\n\n47.Diyorlard\u0131 ki: \"Biz \u00f6ld\u00fckten, toprak ve kemik y\u0131\u011f\u0131n\u0131 haline geldikten sonra m\u0131, biz mi bir daha diriltilecekmi\u015fiz?\"\n\n48.\"Evvelki atalar\u0131m\u0131z da m\u0131?\"\n\n49, 50.De ki: \"\u015e\u00fcphesiz \u00f6ncekiler ve sonrakiler, mutlaka belli bir g\u00fcn\u00fcn belli bir vaktinde toplanacaklard\u0131r.\"\n\n51, 52.Sonra siz ey haktan sapan yalanlay\u0131c\u0131lar! Mutlaka (cehennemde) bir a\u011fa\u00e7tan, zakkumdan yiyeceksiniz.\n\n53.Kar\u0131nlar\u0131n\u0131z\u0131 ondan dolduracaks\u0131n\u0131z.\n\n54.\u00dcst\u00fcne de o kaynar sudan i\u00e7eceksiniz.\n\n55.Kanmak bilmez susam\u0131\u015f develerin suya sald\u0131r\u0131\u015f\u0131 gibi i\u00e7eceksiniz.\n\n56.\u0130\u015fte bu hesap ve ceza g\u00fcn\u00fcnde onlara ziyafetleridir.\n\n57.Sizi biz yaratt\u0131k. H\u00e2l\u00e2 tasdik etmeyecek misiniz?\n\n58.Att\u0131\u011f\u0131n\u0131z o meniye ne dersiniz?!\n\n59.Onu siz mi yarat\u0131yorsunuz, yoksa yaratan biz miyiz?\n\n60, 61.Sizin yerinize benzerlerinizi getirmek ve sizi bilemeyece\u011finiz bir \u015fekilde yeniden yaratmak \u00fczere aran\u0131zda \u00f6l\u00fcm\u00fc biz takdir ettik. (Bu konuda) bizim \u00f6n\u00fcm\u00fcze ge\u00e7ilmez.\n\n62.Andolsun, birinci yarat\u0131l\u0131\u015f\u0131(n\u0131z\u0131) biliyorsunuz. O halde d\u00fc\u015f\u00fcnseniz ya!\n\n63.Ekti\u011finiz tohuma ne dersiniz?!\n\n64.Onu siz mi bitiriyorsunuz, yoksa bitiren biz miyiz?\n\n65.Dileseydik, onu kuru bir \u00e7\u00f6p yapard\u0131k da \u015fa\u015fk\u0131nl\u0131k i\u00e7inde \u015f\u00f6yle geveleyip dururdunuz:\n\n66.\"Muhakkak biz \u00e7ok ziyanday\u0131z!\"\n\n67.\"Daha do\u011frusu b\u00fcsb\u00fct\u00fcn mahrumuz!\"\n\n68.\u0130\u00e7ti\u011finiz suya ne dersiniz?!\n\n69.Siz mi onu buluttan indirdiniz, yoksa indiren biz miyiz?\n\n70.Dileseydik onu ac\u0131 bir su yapard\u0131k. O halde \u015f\u00fckretseydiniz ya!..\n\n71.Tutu\u015fturdu\u011funuz ate\u015fe ne dersiniz?!\n\n72.Onun a\u011fac\u0131n\u0131 siz mi yaratt\u0131n\u0131z, yoksa yaratan biz miyiz?\n\n73.Biz onu bir ibret ve \u0131ss\u0131z yerlerde ya\u015fayanlara bir yarar kayna\u011f\u0131 k\u0131ld\u0131k.\n\n74.O halde, O y\u00fcce Rabbinin ad\u0131n\u0131 tesbih et (y\u00fccelt).\n\n75, 76.Y\u0131ld\u0131zlar\u0131n yerlerine yemin ederim ki, -e\u011fer bilirseniz, ger\u00e7ekten bu, b\u00fcy\u00fck bir yemindir-\n\n77.O, elbette de\u011ferli bir Kur'an'd\u0131r.\n\n78.Korunmu\u015f bir kitaptad\u0131r.\n\n79.Ona, ancak tertemiz olanlar dokunabilir.\n\n80.\u00c2lemlerin Rabb'inden indirilmedir.\n\n81, 82.\u015eimdi siz, bu s\u00f6z\u00fc m\u00fc k\u00fc\u00e7\u00fcms\u00fcyorsunuz ve Allah'\u0131n verdi\u011fi r\u0131zka O'nu yalanlayarak m\u0131 \u015f\u00fckrediyorsunuz?\n\n83.Can bo\u011faza geldi\u011finde, onu geri d\u00f6nd\u00fcrsenize!\n\n84.Oysa siz o zaman bak\u0131p durursunuz.\n\n85.Biz ise ona sizden daha yak\u0131n\u0131z. Fakat siz g\u00f6remezsiniz.\n\n86, 87.E\u011fer hesaba \u00e7ekilmeyecekseniz ve do\u011fru s\u00f6yleyenler iseniz, onu geri d\u00f6nd\u00fcrsenize!\n\n88, 89.Fakat (\u00f6len ki\u015fi) Allah'a yak\u0131n k\u0131l\u0131nm\u0131\u015flardan ise, ona rahatl\u0131k, g\u00fczel r\u0131z\u0131k ve Na\u00eem cenneti vard\u0131r.\n\n90, 91.E\u011fer Ahiret mutlulu\u011funa ermi\u015f ki\u015filerden ise, kendisine, \"Selam sana Ahiret mutlulu\u011funa ermi\u015flerden!\" denir.\n\n92, 93.Ama haktan sapan yalanc\u0131lardan ise, i\u015fte ona da kaynar sudan bir ziyafet vard\u0131r.\n\n94.Bir de cehenneme at\u0131lma vard\u0131r.\n\n95.\u015e\u00fcphesiz bu, kesin ger\u00e7ektir.\n\n96.\u00d6yleyse y\u00fcce Rabbinin ad\u0131n\u0131 tesbih et.\n\nVak\u0131a Suresi Konusu\n\nK\u0131yamet g\u00fcn\u00fcn\u00fcn ger\u00e7ekli\u011finde asla ku\u015fku duyulmamas\u0131 gerekti\u011fi uyar\u0131s\u0131yla ba\u015flayan s\u00fbrede geni\u015f bi\u00e7imde cennet ve cehennem tasvirleri yap\u0131lmakta; Allah Te\u00e2l\u00e2\u2019n\u0131n kudretinin kan\u0131tlar\u0131ndan \u00f6rnekler verilmekte, Kur\u2019an\u2019\u0131n Allah kat\u0131ndan indirilmi\u015f bulundu\u011funa ve bunun insanlar i\u00e7in b\u00fcy\u00fck bir nimet oldu\u011funa dikkat \u00e7ekilmektedir.\n\nMushaf s\u0131ras\u0131na g\u00f6re bundan \u00f6nce yer alan rahm\u00e2n s\u00fbresiyle bu s\u00fbre aras\u0131nda konu birli\u011fi a\u00e7\u0131s\u0131ndan \u015f\u00f6yle ba\u011flar kurulmu\u015ftur: a) \u00d6nceki s\u00fbre Allah Te\u00e2l\u00e2\u2019n\u0131n cel\u00e2l ve ikram (azamet ve kerem) sahibi oldu\u011fu belirtilerek sona ermi\u015f, bu s\u00fbrede onun bu s\u0131fatlar\u0131n\u0131n tecellileri a\u00e7\u0131klanm\u0131\u015ft\u0131r. b) \u00d6nceki s\u00fbrede Allah\u2019\u0131n nimetleri hat\u0131rlat\u0131l\u0131p bunlar\u0131 yalan sayma tavr\u0131 \u0131srarla k\u0131nanm\u0131\u015f, bu s\u00fbrede de k\u0131yametin kopmas\u0131yla art\u0131k bu ger\u00e7e\u011fin ink\u00e2r edilemeyece\u011fi bildirilip orada verilecek kar\u015f\u0131l\u0131klardan s\u00f6z edilmi\u015f ve i\u015f i\u015ften ge\u00e7meden bu ger\u00e7e\u011fe uygun davran\u0131lmas\u0131 uyar\u0131s\u0131 yap\u0131lm\u0131\u015ft\u0131r. c) \u00d6nceki s\u00fbrede y\u00fck\u00fcml\u00fcler ink\u00e2rc\u0131lar ve m\u00fcminler \u015feklinde iki ana gruba ayr\u0131ld\u0131ktan sonra m\u00fcminlere de derecelerine g\u00f6re farkl\u0131 nimetler (cennetler) verilece\u011fi bildirilmi\u015f, bu s\u00fbrede de buna paralel \u00fc\u00e7l\u00fc bir tasnif yap\u0131lm\u0131\u015ft\u0131r. d) \u00d6nceki s\u00fbrede g\u00f6\u011f\u00fcn yar\u0131lmas\u0131ndan s\u00f6z edilerek k\u0131yamet tasvirine ba\u015flanm\u0131\u015f, bu s\u00fbrede yerin sars\u0131lmas\u0131 ve da\u011flar\u0131n toz duman olmas\u0131 haline de\u011finilerek bu anlat\u0131m s\u00fcrd\u00fcr\u00fclm\u00fc\u015ft\u00fcr (R\u00e2z\u00ee, XXIX, 139; Elmal\u0131l\u0131, VII, 4699).\n\nVak\u0131a Suresi Tefsiri\n\nK\u0131yamet sahneleriyle ilgili \u00e7arp\u0131c\u0131 bir tasvire yer verildikten sonra, \u00e2hirette insanlar\u0131n \u00fc\u00e7 gruba ayr\u0131lacaklar\u0131 belirtilmektedir. Bu gruplardan ilki, 8. \u00e2yette \u201cash\u00e2b\u00fc\u2019l-meymene\u201d, 27, 38, 90 ve 91. \u00e2yetlerde \u201cash\u00e2b\u00fc\u2019l-yem\u00een\u201d olarak adland\u0131r\u0131lm\u0131\u015f olup, Kur\u2019an\u2019daki ba\u015fka a\u00e7\u0131klamalardan anla\u015f\u0131ld\u0131\u011f\u0131na g\u00f6re bu, \u201camel defteri sa\u011f taraf\u0131ndan verilenler\u201d demektir (bk. \u0130sr\u00e2 17/71; H\u00e2kka 69/19; \u0130n\u015fik\u00e5k 84/7). \u0130kinci grup 9. \u00e2yette \u201cash\u00e2b\u00fc\u2019l-me\u015f\u2019eme\u201d ve 41. \u00e2yette \u201cash\u00e2b\u00fc\u2019\u015f-\u015fim\u00e2l\u201d olarak adland\u0131r\u0131lm\u0131\u015f, ayr\u0131ca 51 ve 92. \u00e2yetlerde \u201cyoldan sapm\u0131\u015f ink\u00e2rc\u0131lar\u201d diye an\u0131lm\u0131\u015ft\u0131r. Bunlar amel defteri sol taraf\u0131ndan veya arka taraf\u0131ndan verilenlerdir (bk. H\u00e2kka 69/25; \u0130n\u015fik\u00e5k 84/10). \u00dc\u00e7\u00fcnc\u00fc grup ise 10. \u00e2yette \u201ces-s\u00e2bik\u00fbne\u2019s-s\u00e2bik\u00fbn\u201d (\u00f6nde olanlar, o \u00f6nde olanlar), 11 ve 88. \u00e2yetlerde \u201cmukarreb\u00fbn\u201d (Allah\u2019a en yak\u0131n olanlar) \u015feklinde nitelenmi\u015ftir; bunlar\u0131n, amel defteri sa\u011f\u0131ndan verilenlerin \u00f6nde gelen, mertebesi y\u00fcksek olan kesimi olduklar\u0131 anla\u015f\u0131lmaktad\u0131r. Birinci grup i\u00e7in kullan\u0131lan \u201cash\u00e2b\u00fc\u2019l-meymene\u201d tamlamas\u0131ndaki meymene kelimesi \u201cu\u011fur, bereket\u201d, \u201cash\u00e2b\u00fc\u2019l-me\u015f\u2019eme\u201d tamlamas\u0131ndaki me\u015f\u2019eme kelimesi \u201cu\u011fursuzluk\u201d anlam\u0131na gelmekle beraber esasen bunlar da Araplar\u2019da hayr\u0131n sa\u011fdan ve \u015ferrin sol taraftan geldi\u011fi telakkisiyle ba\u011flant\u0131l\u0131d\u0131r. Yine, Arap\u00e7a\u2019da bu m\u00e2na ile ili\u015fkili olarak s\u00f6z konusu tabirlerden birincisi de\u011ferli ve y\u00fcksek mevkideki insanlar\u0131, ikincisi de d\u00fc\u015f\u00fck mertebede bulunanlar\u0131 ifade etmek \u00fczere kullan\u0131l\u0131r. Baz\u0131 m\u00fcfessirler Had\u00eed s\u00fbresinin 12 ve Tahr\u00eem s\u00fbresinin 8. \u00e2yetlerine dayanarak burada birinci gruptakilerin sa\u011f yanlar\u0131n\u0131n Allah\u2019\u0131n nuruyla ayd\u0131nlanaca\u011f\u0131na i\u015faret bulundu\u011fu yorumunu yapm\u0131\u015flard\u0131r (Zemah\u015fer\u00ee, IV, 56; R\u00e2z\u00ee, XXIX, 142\u2013145). Bu bilgiler dikkate al\u0131narak, \u2013ba\u011flama g\u00f6re farkl\u0131 terc\u00fcmeler yap\u0131labilirse de\u2013 ash\u00e2b\u00fc\u2019l-meymene ve ash\u00e2b\u00fc\u2019l-yem\u00een tamlamalar\u0131 i\u00e7in \u201cAllah\u2019\u0131n ho\u015fnut oldu\u011fu tav\u0131rlar\u0131 benimseyen, O\u2019nun kat\u0131nda de\u011ferli kimseler\u201d anlam\u0131n\u0131 yans\u0131tacak bir terc\u00fcme yap\u0131lmas\u0131 uygun olur. Bu sebeple, belirtilen \u00e2yetlerin me\u00e2llerinde bu deyimler \u201chakk\u0131n ve erdemin yan\u0131nda olanlar\u201d \u015feklinde \u00e7evrilmi\u015ftir. Ayn\u0131 anlay\u0131\u015fla, ash\u00e2b\u00fc\u2019l-me\u015f\u2019eme ve ash\u00e2b\u00fc\u2019\u015f-\u015fim\u00e2l deyimleri de ilgili \u00e2yetlerde \u201cb\u00e2t\u0131l\u0131n ve erdemsizli\u011fin yan\u0131nda olanlar\u201d \u015feklinde kar\u015f\u0131lanm\u0131\u015ft\u0131r.\n\n1. \u00e2yette ge\u00e7en v\u00e2k\u0131a kelimesi \u201cmeydana gelen, vuk\u00fbu kesin olan \u00f6nemli h\u00e2dise\u201d demektir. K\u0131yametin gelece\u011finde ku\u015fku bulunmad\u0131\u011f\u0131 i\u00e7in bu kelimeyle an\u0131lm\u0131\u015ft\u0131r. M\u00fcfessirlerin bir k\u0131sm\u0131, \u201cb\u00fcy\u00fck olay ger\u00e7ekle\u015fti\u011fi zaman\u201d ifadesinin devam\u0131nda \u201cg\u00f6receksiniz neler olacak!\u201d gibi bir m\u00e2nan\u0131n bulundu\u011funu d\u00fc\u015f\u00fcnm\u00fc\u015flerdir. Buna g\u00f6re 2. \u00e2yete \u201cKi onun meydana gelece\u011fini kimse yalan sayamaz\u201d \u015feklinde m\u00e2na vermek uygun olur. Yine bu \u00e2yetteki k\u00e2zibe kelimesinin c\u00fcmledeki g\u00f6revini farkl\u0131 de\u011ferlendirerek \u201conun olu\u015fu asla yalan de\u011fildir\u201d anlam\u0131 da verilebilmektedir (Zemah\u015fer\u00ee, IV, 55-56; \u0130bn At\u0131yye, V, 238)\n\nBaz\u0131 m\u00fcfessirlere g\u00f6re 3. \u00e2yette s\u00f6z konusu edilen \u201cal\u00e7altma ve y\u00fckseltme\u201d k\u0131yametle birlikte evrende meydana gelecek fizik\u00ee de\u011fi\u015fikliklerle ilgili olup mevcut d\u00fczen ve dengenin alt\u00fcst olaca\u011f\u0131 anlam\u0131ndad\u0131r; bu yorum 5-6. \u00e2yetlerdeki tasvire uygun d\u00fc\u015fmektedir. Di\u011fer bir yakla\u015f\u0131ma g\u00f6re al\u00e7altma ve y\u00fckseltme insan unsuruyla ilgilidir. Bu da iki farkl\u0131 yorum ortaya \u00e7\u0131karmaktad\u0131r: a) K\u0131yametin kopmas\u0131 \u00e2hirette ink\u00e2rc\u0131lar\u0131 cehennemin a\u015fa\u011f\u0131lar\u0131na d\u00fc\u015f\u00fcrecek ve m\u00fcminleri cennetin yukar\u0131lar\u0131na y\u00fckseltecektir; b) K\u0131yametin kopmas\u0131 bu d\u00fcnyada b\u00fcy\u00fcklenen nice kimseleri ve toplumlar\u0131 al\u00e7altacak, rezil r\u00fcsv\u00e2 edecek, horlanan veya tevazu g\u00f6steren nicelerini de y\u00fcceltecektir (Taber\u00ee, XXVII, 166-167; Zemah\u015fer\u00ee, IV, 56; \u0130bn At\u0131yye, V, 239).",
    "keywords": [
        "ne",
        "t\u00fcrk\u00e7e",
        "okunu\u015fu",
        "bu",
        "biz",
        "siz",
        "vak\u0131a",
        "min",
        "tefsiri",
        "ve",
        "bir",
        "diyanet",
        "da",
        "fazileti",
        "s\u00fbrede",
        "suresi",
        "yaz\u0131l\u0131\u015f\u0131",
        "meali"
    ],
    "meta_keywords": [
        ""
    ],
    "publish_date": null,
    "summary": "Vak\u0131a Suresi i\u00e7erisinde a\u011f\u0131rl\u0131kl\u0131 olarak k\u0131yamet g\u00fcn\u00fcnde ya\u015fanacak olan olaylara yer verilmektedir.\nBunun d\u0131\u015f\u0131nda da cennete girmeyi hak eden insanlara at\u0131flar yap\u0131l\u0131p, onlar\u0131n cennette kar\u015f\u0131la\u015facaklar\u0131 nimetlerden bahsedilmektedir.\nSon olarak da cehenneme gidecek insanlar hakk\u0131nda da baz\u0131 i\u015faretlere yer verilmektedir.\nVak\u0131a Suresi toplam 96 ayetten meydana gelmektedir.\nVak\u0131a Suresi, \u0130slam alemi a\u00e7\u0131s\u0131ndan olduk\u00e7a b\u00fcy\u00fck bir \u00f6neme sahiptir.\nMekke d\u00f6neminde indirilen surelerden biri olan Vak\u0131a\u2019n\u0131n \u00f6ncesinde Taha Suresi n\u00fczul olmu\u015ftur.\nVak\u0131a Suresi\u2019nin ard\u0131ndan da \u015eu\u2019ara Suresi indirilmi\u015ftir.\nVak\u0131a Suresi\u2019nin Arap\u00e7a okunu\u015fu ve T\u00fcrk\u00e7e okunu\u015funa bu ba\u015fl\u0131k alt\u0131nda ula\u015fabilirsiniz.\nSureyi ezberlemek isteyenler i\u00e7in T\u00fcrk\u00e7e okunu\u015f, anlam\u0131n\u0131 ve h\u00fck\u00fcmlerini \u00f6\u011frenmek isteyenler i\u00e7in de Diyanet mealini inceleyebilirsiniz.\nVak\u0131a Suresi T\u00fcrk\u00e7e Okunu\u015fu1.\u0130za veka'atilvaki'atu.\n18.Biekvabin ve ebariyka ve ke'sin min ma'\u0131ynin.\n25.La yesme'une fiyha la\u011fven ve la te'siymen.\n47.Ve kanu yekulune eiza mitna ve kunna turaben ve '\u0131zamen einne lemeb'usune.\n52.Leakilune min \u015fecerin min zakkumin.\n89.Feravhun ve reyhanun ve cennetu na'\u0131ymin.\nVak\u0131a Suresi T\u00fcrk\u00e7e Anlam\u01311, 2.Kesin ger\u00e7ekle\u015fecek (olan K\u0131yamet) koptu\u011fu zaman, onun kopu\u015funu yalanlayacak kimse olmayacakt\u0131r.\n3, 4, 5, 6, 7.Yery\u00fcz\u00fc \u015fiddetle sars\u0131ld\u0131\u011f\u0131, da\u011flar par\u00e7a par\u00e7a da\u011f\u0131l\u0131p sa\u00e7\u0131lm\u0131\u015f toz oldu\u011fu ve siz de \u00fc\u00e7 s\u0131n\u0131f oldu\u011funuz zaman, O, (kimini) y\u00fckseltir, (kimini) al\u00e7alt\u0131r.\n17, 18, 19, 20, 21.Ebediyen gen\u00e7 kalan u\u015faklar, onlar\u0131n etraf\u0131nda; i\u00e7mekle ba\u015flar\u0131n\u0131n d\u00f6nmeyece\u011fi ve sarho\u015f olmayacaklar\u0131, cennet p\u0131nar\u0131ndan doldurulmu\u015f s\u00fcrahileri, ibrikleri ve kadehleri, be\u011fendikleri meyveleri ve arzu ettikleri ku\u015f etlerini dola\u015ft\u0131r\u0131rlar.\n25.Orada ne bo\u015f bir s\u00f6z, ne de g\u00fcnaha sokan bir \u015fey i\u015fitirler.\n(Onlar), dikensiz sidir a\u011fa\u00e7lar\u0131 ve meyveleri k\u00fcme k\u00fcme dizili muz a\u011fa\u00e7lar\u0131 alt\u0131nda, yay\u0131lm\u0131\u015f s\u00fcrekli bir g\u00f6lgede, \u00e7a\u011flayan bir su ba\u015f\u0131nda, t\u00fckenmeyen ve yasaklanmayan \u00e7ok \u00e7e\u015fitli meyveler i\u00e7inde ve y\u00fcksek d\u00f6\u015fekler \u00fczerindedirler.\n36, 37, 38.Onlar\u0131 ahiret mutlulu\u011funa erenler i\u00e7in, hep bir ya\u015fta e\u015flerini \u00e7ok seven g\u00f6steri\u015fli bakireler yapt\u0131k.\n39, 40.Bunlar\u0131n bir\u00e7o\u011fu \u00f6ncekilerden, bir \u00e7o\u011fu da sonrakilerdendir.\n42, 43, 44.Onlar, iliklere i\u015fleyen bir ate\u015f ve bir kaynar su i\u00e7indedirler.\nNe serin ve ne de yararl\u0131 olan zifiri bir g\u00f6lge i\u00e7inde!..\n45.\u00c7\u00fcnk\u00fc onlar, bundan \u00f6nce (d\u00fcnyada varl\u0131k i\u00e7inde) sefahata dalm\u0131\u015f ve azg\u0131n kimselerdi.\n47.Diyorlard\u0131 ki: \"Biz \u00f6ld\u00fckten, toprak ve kemik y\u0131\u011f\u0131n\u0131 haline geldikten sonra m\u0131, biz mi bir daha diriltilecekmi\u015fiz?\"\n49, 50.De ki: \"\u015e\u00fcphesiz \u00f6ncekiler ve sonrakiler, mutlaka belli bir g\u00fcn\u00fcn belli bir vaktinde toplanacaklard\u0131r.\"\n56.\u0130\u015fte bu hesap ve ceza g\u00fcn\u00fcnde onlara ziyafetleridir.\n60, 61.Sizin yerinize benzerlerinizi getirmek ve sizi bilemeyece\u011finiz bir \u015fekilde yeniden yaratmak \u00fczere aran\u0131zda \u00f6l\u00fcm\u00fc biz takdir ettik.\n65.Dileseydik, onu kuru bir \u00e7\u00f6p yapard\u0131k da \u015fa\u015fk\u0131nl\u0131k i\u00e7inde \u015f\u00f6yle geveleyip dururdunuz:66.\n73.Biz onu bir ibret ve \u0131ss\u0131z yerlerde ya\u015fayanlara bir yarar kayna\u011f\u0131 k\u0131ld\u0131k.\n75, 76.Y\u0131ld\u0131zlar\u0131n yerlerine yemin ederim ki, -e\u011fer bilirseniz, ger\u00e7ekten bu, b\u00fcy\u00fck bir yemindir-77.O, elbette de\u011ferli bir Kur'an'd\u0131r.\n81, 82.\u015eimdi siz, bu s\u00f6z\u00fc m\u00fc k\u00fc\u00e7\u00fcms\u00fcyorsunuz ve Allah'\u0131n verdi\u011fi r\u0131zka O'nu yalanlayarak m\u0131 \u015f\u00fckrediyorsunuz?\n88, 89.Fakat (\u00f6len ki\u015fi) Allah'a yak\u0131n k\u0131l\u0131nm\u0131\u015flardan ise, ona rahatl\u0131k, g\u00fczel r\u0131z\u0131k ve Na\u00eem cenneti vard\u0131r.\n92, 93.Ama haktan sapan yalanc\u0131lardan ise, i\u015fte ona da kaynar sudan bir ziyafet vard\u0131r.\nMushaf s\u0131ras\u0131na g\u00f6re bundan \u00f6nce yer alan rahm\u00e2n s\u00fbresiyle bu s\u00fbre aras\u0131nda konu birli\u011fi a\u00e7\u0131s\u0131ndan \u015f\u00f6yle ba\u011flar kurulmu\u015ftur: a) \u00d6nceki s\u00fbre Allah Te\u00e2l\u00e2\u2019n\u0131n cel\u00e2l ve ikram (azamet ve kerem) sahibi oldu\u011fu belirtilerek sona ermi\u015f, bu s\u00fbrede onun bu s\u0131fatlar\u0131n\u0131n tecellileri a\u00e7\u0131klanm\u0131\u015ft\u0131r.\nb) \u00d6nceki s\u00fbrede Allah\u2019\u0131n nimetleri hat\u0131rlat\u0131l\u0131p bunlar\u0131 yalan sayma tavr\u0131 \u0131srarla k\u0131nanm\u0131\u015f, bu s\u00fbrede de k\u0131yametin kopmas\u0131yla art\u0131k bu ger\u00e7e\u011fin ink\u00e2r edilemeyece\u011fi bildirilip orada verilecek kar\u015f\u0131l\u0131klardan s\u00f6z edilmi\u015f ve i\u015f i\u015ften ge\u00e7meden bu ger\u00e7e\u011fe uygun davran\u0131lmas\u0131 uyar\u0131s\u0131 yap\u0131lm\u0131\u015ft\u0131r.\nc) \u00d6nceki s\u00fbrede y\u00fck\u00fcml\u00fcler ink\u00e2rc\u0131lar ve m\u00fcminler \u015feklinde iki ana gruba ayr\u0131ld\u0131ktan sonra m\u00fcminlere de derecelerine g\u00f6re farkl\u0131 nimetler (cennetler) verilece\u011fi bildirilmi\u015f, bu s\u00fbrede de buna paralel \u00fc\u00e7l\u00fc bir tasnif yap\u0131lm\u0131\u015ft\u0131r.\nd) \u00d6nceki s\u00fbrede g\u00f6\u011f\u00fcn yar\u0131lmas\u0131ndan s\u00f6z edilerek k\u0131yamet tasvirine ba\u015flanm\u0131\u015f, bu s\u00fbrede yerin sars\u0131lmas\u0131 ve da\u011flar\u0131n toz duman olmas\u0131 haline de\u011finilerek bu anlat\u0131m s\u00fcrd\u00fcr\u00fclm\u00fc\u015ft\u00fcr (R\u00e2z\u00ee, XXIX, 139; Elmal\u0131l\u0131, VII, 4699).\nVak\u0131a Suresi TefsiriK\u0131yamet sahneleriyle ilgili \u00e7arp\u0131c\u0131 bir tasvire yer verildikten sonra, \u00e2hirette insanlar\u0131n \u00fc\u00e7 gruba ayr\u0131lacaklar\u0131 belirtilmektedir.\nBu gruplardan ilki, 8. \u00e2yette \u201cash\u00e2b\u00fc\u2019l-meymene\u201d, 27, 38, 90 ve 91. \u00e2yetlerde \u201cash\u00e2b\u00fc\u2019l-yem\u00een\u201d olarak adland\u0131r\u0131lm\u0131\u015f olup, Kur\u2019an\u2019daki ba\u015fka a\u00e7\u0131klamalardan anla\u015f\u0131ld\u0131\u011f\u0131na g\u00f6re bu, \u201camel defteri sa\u011f taraf\u0131ndan verilenler\u201d demektir (bk.\n\u0130kinci grup 9. \u00e2yette \u201cash\u00e2b\u00fc\u2019l-me\u015f\u2019eme\u201d ve 41. \u00e2yette \u201cash\u00e2b\u00fc\u2019\u015f-\u015fim\u00e2l\u201d olarak adland\u0131r\u0131lm\u0131\u015f, ayr\u0131ca 51 ve 92. \u00e2yetlerde \u201cyoldan sapm\u0131\u015f ink\u00e2rc\u0131lar\u201d diye an\u0131lm\u0131\u015ft\u0131r.\nBirinci grup i\u00e7in kullan\u0131lan \u201cash\u00e2b\u00fc\u2019l-meymene\u201d tamlamas\u0131ndaki meymene kelimesi \u201cu\u011fur, bereket\u201d, \u201cash\u00e2b\u00fc\u2019l-me\u015f\u2019eme\u201d tamlamas\u0131ndaki me\u015f\u2019eme kelimesi \u201cu\u011fursuzluk\u201d anlam\u0131na gelmekle beraber esasen bunlar da Araplar\u2019da hayr\u0131n sa\u011fdan ve \u015ferrin sol taraftan geldi\u011fi telakkisiyle ba\u011flant\u0131l\u0131d\u0131r.\nYine, Arap\u00e7a\u2019da bu m\u00e2na ile ili\u015fkili olarak s\u00f6z konusu tabirlerden birincisi de\u011ferli ve y\u00fcksek mevkideki insanlar\u0131, ikincisi de d\u00fc\u015f\u00fck mertebede bulunanlar\u0131 ifade etmek \u00fczere kullan\u0131l\u0131r.\nBaz\u0131 m\u00fcfessirler Had\u00eed s\u00fbresinin 12 ve Tahr\u00eem s\u00fbresinin 8. \u00e2yetlerine dayanarak burada birinci gruptakilerin sa\u011f yanlar\u0131n\u0131n Allah\u2019\u0131n nuruyla ayd\u0131nlanaca\u011f\u0131na i\u015faret bulundu\u011fu yorumunu yapm\u0131\u015flard\u0131r (Zemah\u015fer\u00ee, IV, 56; R\u00e2z\u00ee, XXIX, 142\u2013145).\nBu sebeple, belirtilen \u00e2yetlerin me\u00e2llerinde bu deyimler \u201chakk\u0131n ve erdemin yan\u0131nda olanlar\u201d \u015feklinde \u00e7evrilmi\u015ftir.\nAyn\u0131 anlay\u0131\u015fla, ash\u00e2b\u00fc\u2019l-me\u015f\u2019eme ve ash\u00e2b\u00fc\u2019\u015f-\u015fim\u00e2l deyimleri de ilgili \u00e2yetlerde \u201cb\u00e2t\u0131l\u0131n ve erdemsizli\u011fin yan\u0131nda olanlar\u201d \u015feklinde kar\u015f\u0131lanm\u0131\u015ft\u0131r.\nM\u00fcfessirlerin bir k\u0131sm\u0131, \u201cb\u00fcy\u00fck olay ger\u00e7ekle\u015fti\u011fi zaman\u201d ifadesinin devam\u0131nda \u201cg\u00f6receksiniz neler olacak!\u201d gibi bir m\u00e2nan\u0131n bulundu\u011funu d\u00fc\u015f\u00fcnm\u00fc\u015flerdir.\nBuna g\u00f6re 2. \u00e2yete \u201cKi onun meydana gelece\u011fini kimse yalan sayamaz\u201d \u015feklinde m\u00e2na vermek uygun olur.\nDi\u011fer bir yakla\u015f\u0131ma g\u00f6re al\u00e7altma ve y\u00fckseltme insan unsuruyla ilgilidir.",
    "article_html": "",
    "meta_description": "Vak\u0131a Suresi, Kur\u2019an-\u0131 Kerim\u2019in 56. Suresi olarak bilinmektedir. Kitaptaki s\u0131ralamaya g\u00f6re Rahman Suresi ile Hadid Suresi aras\u0131nda kalmaktad\u0131r. Vak\u0131a Suresi\u2019nin ad\u0131 birinci ayette yer alan \u201celvak\u0131\u2019a\u201d teriminden gelmektedir. Bu kelimenin manas\u0131 \u201cger\u00e7ekle\u015fen olay, k\u0131yamet\u201d olarak belirtilmektedir.",
    "meta_lang": "tr"
}