{
    "article_id": "7ea01475ff722c4a08a345862e1b2ebc.1590265910.2823796",
    "title": "Yenilenebilir enerjiye nisanda 5 milyar liral\u0131k destek",
    "authors": [],
    "canonical_link": "https://www.milliyet.com.tr/ekonomi/yenilenebilir-enerjiye-nisanda-5-milyar-liralik-destek-6218647",
    "url": "http://milliyet.com.tr/ekonomi/yenilenebilir-enerjiye-nisanda-5-milyar-liralik-destek-6218647",
    "top_img": "https://i2.milimaj.com/i/milliyet/75/0x0/5ec8e988554281066c15028d.jpg",
    "meta_img": "https://i2.milimaj.com/i/milliyet/75/0x0/5ec8e988554281066c15028d.jpg",
    "movies": [],
    "text": "AA muhabirinin Enerji Piyasalar\u0131 \u0130\u015fletme A\u015e verilerinden yapt\u0131\u011f\u0131 derlemeye g\u00f6re, Yenilenebilir Enerji Kaynaklar\u0131 Destekleme Mekanizmas\u0131 (YEKDEM) kapsam\u0131ndaki te\u015fviklerden bu y\u0131l toplam kurulu g\u00fcc\u00fc 21 bin 49 megavat\u0131 bulan 817 santral yararlan\u0131yor.\n\nS\u00f6z konusu santrallere ge\u00e7en ay toplam 5 milyar 70 milyon 409 bin 105 lira te\u015fvik \u00f6demesi yap\u0131ld\u0131. Bu miktar\u0131n 915 milyon 607 bin 790 liral\u0131k b\u00f6l\u00fcm\u00fc lisanss\u0131z elektrik \u00fcretimi yapan santrallere tahsis edildi.\n\nYEKDEM kapsam\u0131ndaki santraller, nisanda toplam 8 milyon 580 bin 657 megavatsaat elektrik \u00fcretti. Bu miktar\u0131n 7 milyon 557 bin 505 megavatsaatini lisansl\u0131, 1 milyon 23 bin 152 megavatsaatini ise lisanss\u0131z elektrik \u00fcretim santralleri kar\u015f\u0131lad\u0131.\n\nEnerji portf\u00f6y\u00fcndeki yerli ve yenilenebilir enerji kaynaklar\u0131n\u0131 en \u00fcst seviyede kullanmay\u0131 ama\u00e7layan T\u00fcrkiye, YEKDEM kapsam\u0131nda r\u00fczgar, hidroelektrik, jeotermal, biyok\u00fctle ve g\u00fcne\u015f enerjisi kaynaklar\u0131ndan elde edilen elektri\u011fe kilovatsaat ba\u015f\u0131na al\u0131m garantisi uyguluyor.\n\nMekanizma kapsam\u0131nda elektri\u011fin kilovatsaatine r\u00fczgar ve hidroelektrik i\u00e7in 7,3 dolar/sent, jeotermal i\u00e7in 10,5 dolar/sent, biyok\u00fctle ve g\u00fcne\u015f i\u00e7in de 13,3 dolar/sent te\u015fvik veriliyor. Te\u015fvikler, yerli ekipman kullan\u0131m\u0131na g\u00f6re de\u011fi\u015fiklik g\u00f6sterebiliyor.",
    "keywords": [
        "enerjiye",
        "bu",
        "elektrik",
        "milyar",
        "destek",
        "liral\u0131k",
        "enerji",
        "milyon",
        "i\u00e7in",
        "ve",
        "yenilenebilir",
        "toplam",
        "yerli",
        "bin",
        "dolarsent",
        "nisanda"
    ],
    "meta_keywords": [
        ""
    ],
    "publish_date": null,
    "summary": "AA muhabirinin Enerji Piyasalar\u0131 \u0130\u015fletme A\u015e verilerinden yapt\u0131\u011f\u0131 derlemeye g\u00f6re, Yenilenebilir Enerji Kaynaklar\u0131 Destekleme Mekanizmas\u0131 (YEKDEM) kapsam\u0131ndaki te\u015fviklerden bu y\u0131l toplam kurulu g\u00fcc\u00fc 21 bin 49 megavat\u0131 bulan 817 santral yararlan\u0131yor.\nS\u00f6z konusu santrallere ge\u00e7en ay toplam 5 milyar 70 milyon 409 bin 105 lira te\u015fvik \u00f6demesi yap\u0131ld\u0131.\nBu miktar\u0131n 915 milyon 607 bin 790 liral\u0131k b\u00f6l\u00fcm\u00fc lisanss\u0131z elektrik \u00fcretimi yapan santrallere tahsis edildi.\nYEKDEM kapsam\u0131ndaki santraller, nisanda toplam 8 milyon 580 bin 657 megavatsaat elektrik \u00fcretti.\nBu miktar\u0131n 7 milyon 557 bin 505 megavatsaatini lisansl\u0131, 1 milyon 23 bin 152 megavatsaatini ise lisanss\u0131z elektrik \u00fcretim santralleri kar\u015f\u0131lad\u0131.\nEnerji portf\u00f6y\u00fcndeki yerli ve yenilenebilir enerji kaynaklar\u0131n\u0131 en \u00fcst seviyede kullanmay\u0131 ama\u00e7layan T\u00fcrkiye, YEKDEM kapsam\u0131nda r\u00fczgar, hidroelektrik, jeotermal, biyok\u00fctle ve g\u00fcne\u015f enerjisi kaynaklar\u0131ndan elde edilen elektri\u011fe kilovatsaat ba\u015f\u0131na al\u0131m garantisi uyguluyor.\nMekanizma kapsam\u0131nda elektri\u011fin kilovatsaatine r\u00fczgar ve hidroelektrik i\u00e7in 7,3 dolar/sent, jeotermal i\u00e7in 10,5 dolar/sent, biyok\u00fctle ve g\u00fcne\u015f i\u00e7in de 13,3 dolar/sent te\u015fvik veriliyor.\nTe\u015fvikler, yerli ekipman kullan\u0131m\u0131na g\u00f6re de\u011fi\u015fiklik g\u00f6sterebiliyor.",
    "article_html": "",
    "meta_description": "Son Haberler - T\u00fcrkiye'de yenilenebilir enerji kaynaklar\u0131ndan elektrik \u00fcreten santrallere nisanda yakla\u015f\u0131k 5 milyar liral\u0131k destek sa\u011fland\u0131.",
    "meta_lang": "tr"
}