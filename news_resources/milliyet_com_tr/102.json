{
    "article_id": "3611d51d7deb98443a179dc4b6145b9c.1590265716.4031186",
    "title": "\u00c7ocuk Filmleri 2020 - Gelmi\u015f ge\u00e7mi\u015f en g\u00fczel \u00e7ocuk filmleri",
    "authors": [],
    "canonical_link": "https://www.milliyet.com.tr/cocuk/kultur-sanat/cocuk-filmleri-2020-gelmis-gecmis-en-guzel-cocuk-filmleri-6183269",
    "url": "http://milliyet.com.tr/cocuk/kultur-sanat/cocuk-filmleri-2020-gelmis-gecmis-en-guzel-cocuk-filmleri-6183269",
    "top_img": "https://i2.milimaj.com/i/milliyet/75/0x0/5e8db1975542800430dc70d0.jpg",
    "meta_img": "https://i2.milimaj.com/i/milliyet/75/0x0/5e8db1975542800430dc70d0.jpg",
    "movies": [
        "https://www.youtube.com/embed/OFVGCUIXJls?enablejsapi=1",
        "https://www.youtube.com/embed/2cBja3AbahY?enablejsapi=1",
        "https://www.youtube.com/embed/jEDaVHmw7r4?enablejsapi=1",
        "https://www.youtube.com/embed/qYAETtIIClk?enablejsapi=1",
        "https://www.youtube.com/embed/njdreZRjvpc?enablejsapi=1",
        "https://www.youtube.com/embed/qvsgGtivCgs?enablejsapi=1",
        "https://www.youtube.com/embed/4lj185DaZ_o?enablejsapi=1",
        "https://www.youtube.com/embed/VyHV0BRtdxo?enablejsapi=1",
        "https://www.youtube.com/embed/i8bONcsjaVo?enablejsapi=1",
        "https://www.youtube.com/embed/lc0UehYemQA?enablejsapi=1",
        "https://www.youtube.com/embed/9POCgSRVvf0?enablejsapi=1"
    ],
    "text": "Bazen bir \u00e7ikolata fabrikas\u0131nda gezecek bazen de evde tek ba\u015f\u0131na kalan bir \u00e7ocu\u011fun ba\u015f\u0131na gelenlere tan\u0131k olacaks\u0131n ama ne olursa olsun \u00e7ok g\u00fclecek ve e\u011fleneceksin. Dostluk, payla\u015fmak, b\u00fcy\u00fcmek ve daha bir\u00e7ok konuda dersler veren en iyi \u00e7ocuk filmleri ile arkada\u015flar\u0131na anlatabilece\u011fin yepyeni hikayeler \u00f6\u011freneceksin. Haydi, ba\u015flayal\u0131m!\n\n1. CHARLIE\u2019N\u0130N \u00c7\u0130KOLATA FABR\u0130KASI\n\nKim \u00e7ikolata sevmez ki? \u00c7ok yememek \u015fart\u0131yla, hepimiz! Bu filmde de bolca \u00e7ikolata g\u00f6rece\u011fine s\u00f6z veriyoruz. D\u00fcnyan\u0131n en b\u00fcy\u00fck ve \u00fcnl\u00fc \u00e7ikolata fabrikas\u0131n\u0131n sahibi Willy Wonka, bir g\u00fcn \u00e7ikolatalar\u0131ndaki kuponlar\u0131 bulan be\u015f \u015fansl\u0131 \u00e7ocu\u011fa fabrikay\u0131 gezdirece\u011fini duyurur. \u00c7ok yoksul bir \u00e7ocuk olan Charlie de bu \u015fansl\u0131 \u00e7ocuklardan biridir. Bakal\u0131m, Charlie fabrikada neler g\u00f6recek?\n\nBUNU DA B\u0130L!: Bu filmin 1971 ve 2005 olmak \u00fczere iki versiyonu var.\n\n\u0130\u015fte 1971\u2019de \u00e7ekilen!\n\n2. EVDE TEK BA\u015eINA\n\nY\u0131lba\u015f\u0131 a\u011fa\u00e7lar\u0131 ve s\u00fcsleriyle dolu bu renkli filmdeki kahraman\u0131m\u0131z\u0131n ad\u0131 Kevin. Kalabal\u0131k olan ailesinden s\u0131k\u0131lan Kevin bir dilek diler: \u201cYaln\u0131z kalmak istiyorum!\u201d. Ailesi tela\u015fla evden \u00e7\u0131k\u0131p onu unutunca da dile\u011fi ger\u00e7ek olur. Evde tek ba\u015f\u0131nayken ya\u015fad\u0131klar\u0131 da sana s\u00fcrpriz olsun. Bakal\u0131m bu filmden bir ders \u00e7\u0131karabilecek misin?\n\n3. E.T.\n\nUzay hakk\u0131nda \u00e7ok merakl\u0131s\u0131n biliyoruz. \u0130\u015fte sana uzay ve uzayl\u0131lar hakk\u0131nda sevgi dolu bir film. Uzaydan gelen iyi kalpli bir uzayl\u0131n\u0131n bir insanla olan dostlu\u011funun hikayesini anlatan bu filmi \u00e7ok sevece\u011fine eminiz.\n\nBUNU DA B\u0130L!: Bu filmde k\u00fc\u00e7\u00fcc\u00fck bir \u00e7ocuk olan Drew Barrymore art\u0131k \u00e7ocuklar\u0131 olan kocaman bir anne.\n\n4. OZ B\u00dcY\u00dcC\u00dcS\u00dc\n\nBu film, annen ve baban do\u011fmadan \u00f6nce bile \u00e7ekilmi\u015f olabilir. 1939 y\u0131l\u0131nda \u00e7ekilmi\u015f olan Oz B\u00fcy\u00fcc\u00fcs\u00fc hala olduk\u00e7a ilgi \u00e7ekici ve e\u011flenceli. Akrabalar\u0131yla sakin bir yerde ya\u015fayan Dorothy\u2019nin hayal d\u00fcnyas\u0131na girecek; cad\u0131lar, konu\u015fan hayvanlar ve daha bir\u00e7ok gizemli karakterle tan\u0131\u015facaks\u0131n.\n\n5. GELECE\u011eE D\u00d6N\u00dc\u015e SER\u0130S\u0130\n\nBu filmdeki kahraman\u0131m\u0131z Marty McFly. Marty, \u00c7\u0131lg\u0131n profes\u00f6r Dr. Emmett Brown ile gelece\u011fe do\u011fru bir yolculu\u011fa \u00e7\u0131k\u0131yor. 1985 y\u0131l\u0131nda \u00e7ekilen filmde gelece\u011fe gittikleri sene 2015. Bakal\u0131m o tarihlerde gelecek ile ilgili tahminler do\u011fru \u00e7\u0131km\u0131\u015f m\u0131?\n\n6. \u00d6L\u00dc OZANLAR DERNE\u011e\u0130\n\nEdebiyat \u00f6\u011fretmeni Bay Keating\u2019in \u00f6\u011frettikleri ile hayata bak\u0131\u015f a\u00e7\u0131lar\u0131 de\u011fi\u015fen bir grup \u00f6\u011frencinin hikayesi olduk\u00e7a ilgin\u00e7. E\u011fer \u015fiir seviyorsan bu filmi daha da \u00e7ok sevebilirsin. \u00c7\u00fcnk\u00fc filmde bolca \u015fiir okuyor herkes.\n\n7. HARRY POTTER\n\nAnnesi ve babas\u0131n\u0131 kaybetmi\u015f bir \u00e7ocuk olan Harry Potter\u2019\u0131n b\u00fcy\u00fcc\u00fcl\u00fck okuluna giri\u015fi, arkada\u015flar\u0131 ve ba\u015f\u0131ndan ge\u00e7en gizemli olaylar\u0131n anlat\u0131ld\u0131\u011f\u0131 bu film serisini mutlaka izlemelisin. Filmlerin her birinin, daha \u00f6nce yaz\u0131lm\u0131\u015f kitaplar\u0131n uyarlamas\u0131 oldu\u011funu da unutma.\n\n8. M\u00dcTH\u0130\u015e DADI MRS. DOUBTFIRE\n\nE\u015finden ayr\u0131lmak zorunda kalan ve \u00e7ocuklar\u0131n\u0131 g\u00f6remeyen Daniel, \u00e7areyi k\u0131l\u0131k de\u011fi\u015ftirip \u00e7ocuklar\u0131n\u0131n dad\u0131s\u0131 olmakta bulur. Dad\u0131 olarak ba\u015f\u0131ndan ge\u00e7en komik olaylara \u00e7ok g\u00fclece\u011fine eminiz.\n\nBUNU DA B\u0130L!: Bu filmde Mrs. Doubtfire rol\u00fcnde izledi\u011fimiz Robin Williams ayn\u0131 zamanda \u00d6l\u00fc Ozanlar Derne\u011fi\u2019ndeki edebiyat \u00f6\u011fretmeni Bay Keating\u2019i de canland\u0131r\u0131yor.\n\n9. JURASSIC PARK\n\n1993 y\u0131l\u0131nda \u00e7evrilen bu filmde o \u00e7ok sevdi\u011fin hayvan dostumuz dinozor ba\u015frolde. Art\u0131k ya\u015famayan dinozorlar nas\u0131l oluyor da bir filmde ba\u015frolde dersen cevab\u0131n\u0131 ancak filmi izleyerek \u00f6\u011frenebilirsin.\n\n10. ALICE HAR\u0130KALAR D\u0130YARINDA",
    "keywords": [
        "gelmi\u015f",
        "2020",
        "\u00e7ok",
        "bu",
        "olan",
        "g\u00fczel",
        "filmde",
        "filmleri",
        "ge\u00e7mi\u015f",
        "\u00e7ikolata",
        "ve",
        "bir",
        "ile",
        "da",
        "\u00e7ocuk",
        "en"
    ],
    "meta_keywords": [
        ""
    ],
    "publish_date": null,
    "summary": "Bazen bir \u00e7ikolata fabrikas\u0131nda gezecek bazen de evde tek ba\u015f\u0131na kalan bir \u00e7ocu\u011fun ba\u015f\u0131na gelenlere tan\u0131k olacaks\u0131n ama ne olursa olsun \u00e7ok g\u00fclecek ve e\u011fleneceksin.\nDostluk, payla\u015fmak, b\u00fcy\u00fcmek ve daha bir\u00e7ok konuda dersler veren en iyi \u00e7ocuk filmleri ile arkada\u015flar\u0131na anlatabilece\u011fin yepyeni hikayeler \u00f6\u011freneceksin.\nHaydi, ba\u015flayal\u0131m!\nCHARLIE\u2019N\u0130N \u00c7\u0130KOLATA FABR\u0130KASIKim \u00e7ikolata sevmez ki?\n\u00c7ok yememek \u015fart\u0131yla, hepimiz!\nBu filmde de bolca \u00e7ikolata g\u00f6rece\u011fine s\u00f6z veriyoruz.\nD\u00fcnyan\u0131n en b\u00fcy\u00fck ve \u00fcnl\u00fc \u00e7ikolata fabrikas\u0131n\u0131n sahibi Willy Wonka, bir g\u00fcn \u00e7ikolatalar\u0131ndaki kuponlar\u0131 bulan be\u015f \u015fansl\u0131 \u00e7ocu\u011fa fabrikay\u0131 gezdirece\u011fini duyurur.\n\u00c7ok yoksul bir \u00e7ocuk olan Charlie de bu \u015fansl\u0131 \u00e7ocuklardan biridir.\nBakal\u0131m, Charlie fabrikada neler g\u00f6recek?\nBUNU DA B\u0130L!\n: Bu filmin 1971 ve 2005 olmak \u00fczere iki versiyonu var.\n\u0130\u015fte 1971\u2019de \u00e7ekilen!\nEVDE TEK BA\u015eINAY\u0131lba\u015f\u0131 a\u011fa\u00e7lar\u0131 ve s\u00fcsleriyle dolu bu renkli filmdeki kahraman\u0131m\u0131z\u0131n ad\u0131 Kevin.\nKalabal\u0131k olan ailesinden s\u0131k\u0131lan Kevin bir dilek diler: \u201cYaln\u0131z kalmak istiyorum!\u201d.\nAilesi tela\u015fla evden \u00e7\u0131k\u0131p onu unutunca da dile\u011fi ger\u00e7ek olur.\nEvde tek ba\u015f\u0131nayken ya\u015fad\u0131klar\u0131 da sana s\u00fcrpriz olsun.\nBakal\u0131m bu filmden bir ders \u00e7\u0131karabilecek misin?\nUzay hakk\u0131nda \u00e7ok merakl\u0131s\u0131n biliyoruz.\n\u0130\u015fte sana uzay ve uzayl\u0131lar hakk\u0131nda sevgi dolu bir film.\nUzaydan gelen iyi kalpli bir uzayl\u0131n\u0131n bir insanla olan dostlu\u011funun hikayesini anlatan bu filmi \u00e7ok sevece\u011fine eminiz.\nBUNU DA B\u0130L!\n: Bu filmde k\u00fc\u00e7\u00fcc\u00fck bir \u00e7ocuk olan Drew Barrymore art\u0131k \u00e7ocuklar\u0131 olan kocaman bir anne.\nOZ B\u00dcY\u00dcC\u00dcS\u00dcBu film, annen ve baban do\u011fmadan \u00f6nce bile \u00e7ekilmi\u015f olabilir.\n1939 y\u0131l\u0131nda \u00e7ekilmi\u015f olan Oz B\u00fcy\u00fcc\u00fcs\u00fc hala olduk\u00e7a ilgi \u00e7ekici ve e\u011flenceli.\nAkrabalar\u0131yla sakin bir yerde ya\u015fayan Dorothy\u2019nin hayal d\u00fcnyas\u0131na girecek; cad\u0131lar, konu\u015fan hayvanlar ve daha bir\u00e7ok gizemli karakterle tan\u0131\u015facaks\u0131n.\nGELECE\u011eE D\u00d6N\u00dc\u015e SER\u0130S\u0130Bu filmdeki kahraman\u0131m\u0131z Marty McFly.\nMarty, \u00c7\u0131lg\u0131n profes\u00f6r Dr. Emmett Brown ile gelece\u011fe do\u011fru bir yolculu\u011fa \u00e7\u0131k\u0131yor.\n1985 y\u0131l\u0131nda \u00e7ekilen filmde gelece\u011fe gittikleri sene 2015.\nBakal\u0131m o tarihlerde gelecek ile ilgili tahminler do\u011fru \u00e7\u0131km\u0131\u015f m\u0131?\n\u00d6L\u00dc OZANLAR DERNE\u011e\u0130Edebiyat \u00f6\u011fretmeni Bay Keating\u2019in \u00f6\u011frettikleri ile hayata bak\u0131\u015f a\u00e7\u0131lar\u0131 de\u011fi\u015fen bir grup \u00f6\u011frencinin hikayesi olduk\u00e7a ilgin\u00e7.\nE\u011fer \u015fiir seviyorsan bu filmi daha da \u00e7ok sevebilirsin.\n\u00c7\u00fcnk\u00fc filmde bolca \u015fiir okuyor herkes.\nHARRY POTTERAnnesi ve babas\u0131n\u0131 kaybetmi\u015f bir \u00e7ocuk olan Harry Potter\u2019\u0131n b\u00fcy\u00fcc\u00fcl\u00fck okuluna giri\u015fi, arkada\u015flar\u0131 ve ba\u015f\u0131ndan ge\u00e7en gizemli olaylar\u0131n anlat\u0131ld\u0131\u011f\u0131 bu film serisini mutlaka izlemelisin.\nFilmlerin her birinin, daha \u00f6nce yaz\u0131lm\u0131\u015f kitaplar\u0131n uyarlamas\u0131 oldu\u011funu da unutma.\nM\u00dcTH\u0130\u015e DADI MRS. DOUBTFIREE\u015finden ayr\u0131lmak zorunda kalan ve \u00e7ocuklar\u0131n\u0131 g\u00f6remeyen Daniel, \u00e7areyi k\u0131l\u0131k de\u011fi\u015ftirip \u00e7ocuklar\u0131n\u0131n dad\u0131s\u0131 olmakta bulur.\nDad\u0131 olarak ba\u015f\u0131ndan ge\u00e7en komik olaylara \u00e7ok g\u00fclece\u011fine eminiz.\nBUNU DA B\u0130L!\n: Bu filmde Mrs. Doubtfire rol\u00fcnde izledi\u011fimiz Robin Williams ayn\u0131 zamanda \u00d6l\u00fc Ozanlar Derne\u011fi\u2019ndeki edebiyat \u00f6\u011fretmeni Bay Keating\u2019i de canland\u0131r\u0131yor.\nJURASSIC PARK1993 y\u0131l\u0131nda \u00e7evrilen bu filmde o \u00e7ok sevdi\u011fin hayvan dostumuz dinozor ba\u015frolde.\nArt\u0131k ya\u015famayan dinozorlar nas\u0131l oluyor da bir filmde ba\u015frolde dersen cevab\u0131n\u0131 ancak filmi izleyerek \u00f6\u011frenebilirsin.\nALICE HAR\u0130KALAR D\u0130YARINDA",
    "article_html": "",
    "meta_description": "Sana \u00e7ok g\u00fczel \u00f6nerilerimiz var! \u0130lkokulu bitirene kadar bu filmleri mutlaka izlemelisin! \u00c7\u00fcnk\u00fc o kadar e\u011flenceli ve etkileyiciler ki. Her birinin hikayesi farkl\u0131 ama ortak noktalar\u0131 y\u00fcz\u00fcnde bir g\u00fcl\u00fcmseme b\u0131rakacak olmalar\u0131.",
    "meta_lang": "tr"
}