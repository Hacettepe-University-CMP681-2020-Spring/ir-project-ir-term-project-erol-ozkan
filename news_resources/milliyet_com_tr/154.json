{
    "article_id": "72064964c26e601ebd9a80d78dfd3636.1590265781.700989",
    "title": "Siirt Valisi Atik, d\u0131\u015far\u0131da gezenleri tek tek uyard\u0131!",
    "authors": [],
    "canonical_link": "https://www.milliyet.com.tr/gundem/siirt-valisi-atik-disarida-gezenleri-tek-tek-uyardi-6217798",
    "url": "http://milliyet.com.tr/gundem/siirt-valisi-atik-disarida-gezenleri-tek-tek-uyardi-6217798",
    "top_img": "https://i2.milimaj.com/i/milliyet/75/0x0/5ec77a57adcdeb1d9cde802f.jpg",
    "meta_img": "https://i2.milimaj.com/i/milliyet/75/0x0/5ec77a57adcdeb1d9cde802f.jpg",
    "movies": [],
    "text": "Siirt Valisi ve Belediye Ba\u015fkan Vekili Ali Fuat Atik, corona vir\u00fcs tedbirlerine ili\u015fkin kent genelinde drone destekli s\u00fcrd\u00fcr\u00fclen uygulamaya kat\u0131ld\u0131. 3 g\u00fcn boyunca kentin i\u015flek caddelerini gezen Vali Atik, d\u0131\u015far\u0131da gezenleri maske takmalar\u0131 ve sosyal mesafe kurallar\u0131na dikkat etmeleri konusunda tek tek uyard\u0131.\n\nSiirt'te corona vir\u00fcse y\u00f6nelik ciddi \u00f6nlemler al\u0131nd\u0131\u011f\u0131n\u0131 ve bu \u00f6nlemlerin vatanda\u015flar taraf\u0131ndan uygulanmas\u0131 gerekti\u011fini s\u00f6yleyen Vali Atik, \"Salg\u0131n konusunda vatanda\u015flar\u0131m\u0131z\u0131n hassas davranmas\u0131 gerekir. \u0130l H\u0131fz\u0131ss\u0131hha Kurulu'nun alm\u0131\u015f oldu\u011fu tedbirlerin ba\u015f\u0131nda vatanda\u015flar\u0131m\u0131z\u0131n maske takma zorunlulu\u011fu bulunmaktad\u0131r. Maske takma zorunlulu\u011funa uymayan vatanda\u015flar\u0131m\u0131z\u0131 uyarmak i\u00e7in 3 g\u00fcnd\u00fcr bizzat kendim sahaya inerek uyar\u0131larda bulunuyorum\" dedi.\n\n'HAVA DESTEKL\u0130 UYARILARIMIZIN MEYVES\u0130N\u0130 ALMAYA BA\u015eLIYORUZ'\n\nVali Atik, corona vir\u00fcse ili\u015fkin uyar\u0131lar\u0131n drone destekli de yap\u0131ld\u0131\u011f\u0131n\u0131 ifade ederek, d\u0131\u015far\u0131da maskesiz gezilmemesi i\u00e7in uyar\u0131da bulundu. Uyar\u0131lara uymayanlar hakk\u0131nda idari para ceza verilece\u011fini aktaran Vali Atik, \"Kurallara uymayan vatanda\u015flara emniyet ekiplerimiz taraf\u0131ndan yasal cezalar kesilmektedir. Temennimiz kimsenin ceza almamas\u0131d\u0131r. Ancak salg\u0131n ciddiye al\u0131nacak bir durumdur. \u0130l genelinde yap\u0131lan uyar\u0131lar\u0131 dikkate al\u0131nmas\u0131 i\u00e7in \u00e7e\u015fitli y\u00f6ntemler yap\u0131lmaktad\u0131r. Son olarak \u0130l Emniyet M\u00fcd\u00fcrl\u00fc\u011f\u00fcm\u00fcz drone ile vatanda\u015flar\u0131m\u0131z\u0131 uyar\u0131yor. Hava destekli uyar\u0131lar\u0131m\u0131z meyvesini almaya ba\u015fl\u0131yoruz. Ben vatanda\u015flara birebir uyar\u0131da bulundu\u011fum s\u0131rada, drone ile de havadan balkonlar\u0131nda oturan vatanda\u015flar\u0131m\u0131za uyar\u0131larda bulunuldu\" diye konu\u015ftu.",
    "keywords": [
        "atik",
        "gezenleri",
        "tek",
        "valisi",
        "vir\u00fcse",
        "maske",
        "i\u00e7in",
        "uyard\u0131",
        "siirt",
        "ve",
        "destekli",
        "i\u0307l",
        "d\u0131\u015far\u0131da",
        "drone",
        "vali",
        "corona"
    ],
    "meta_keywords": [
        ""
    ],
    "publish_date": null,
    "summary": "Siirt Valisi ve Belediye Ba\u015fkan Vekili Ali Fuat Atik, corona vir\u00fcs tedbirlerine ili\u015fkin kent genelinde drone destekli s\u00fcrd\u00fcr\u00fclen uygulamaya kat\u0131ld\u0131.\n3 g\u00fcn boyunca kentin i\u015flek caddelerini gezen Vali Atik, d\u0131\u015far\u0131da gezenleri maske takmalar\u0131 ve sosyal mesafe kurallar\u0131na dikkat etmeleri konusunda tek tek uyard\u0131.\nSiirt'te corona vir\u00fcse y\u00f6nelik ciddi \u00f6nlemler al\u0131nd\u0131\u011f\u0131n\u0131 ve bu \u00f6nlemlerin vatanda\u015flar taraf\u0131ndan uygulanmas\u0131 gerekti\u011fini s\u00f6yleyen Vali Atik, \"Salg\u0131n konusunda vatanda\u015flar\u0131m\u0131z\u0131n hassas davranmas\u0131 gerekir.\n\u0130l H\u0131fz\u0131ss\u0131hha Kurulu'nun alm\u0131\u015f oldu\u011fu tedbirlerin ba\u015f\u0131nda vatanda\u015flar\u0131m\u0131z\u0131n maske takma zorunlulu\u011fu bulunmaktad\u0131r.\nMaske takma zorunlulu\u011funa uymayan vatanda\u015flar\u0131m\u0131z\u0131 uyarmak i\u00e7in 3 g\u00fcnd\u00fcr bizzat kendim sahaya inerek uyar\u0131larda bulunuyorum\" dedi.\n'HAVA DESTEKL\u0130 UYARILARIMIZIN MEYVES\u0130N\u0130 ALMAYA BA\u015eLIYORUZ'Vali Atik, corona vir\u00fcse ili\u015fkin uyar\u0131lar\u0131n drone destekli de yap\u0131ld\u0131\u011f\u0131n\u0131 ifade ederek, d\u0131\u015far\u0131da maskesiz gezilmemesi i\u00e7in uyar\u0131da bulundu.\nUyar\u0131lara uymayanlar hakk\u0131nda idari para ceza verilece\u011fini aktaran Vali Atik, \"Kurallara uymayan vatanda\u015flara emniyet ekiplerimiz taraf\u0131ndan yasal cezalar kesilmektedir.\nTemennimiz kimsenin ceza almamas\u0131d\u0131r.\nAncak salg\u0131n ciddiye al\u0131nacak bir durumdur.\n\u0130l genelinde yap\u0131lan uyar\u0131lar\u0131 dikkate al\u0131nmas\u0131 i\u00e7in \u00e7e\u015fitli y\u00f6ntemler yap\u0131lmaktad\u0131r.\nSon olarak \u0130l Emniyet M\u00fcd\u00fcrl\u00fc\u011f\u00fcm\u00fcz drone ile vatanda\u015flar\u0131m\u0131z\u0131 uyar\u0131yor.\nHava destekli uyar\u0131lar\u0131m\u0131z meyvesini almaya ba\u015fl\u0131yoruz.\nBen vatanda\u015flara birebir uyar\u0131da bulundu\u011fum s\u0131rada, drone ile de havadan balkonlar\u0131nda oturan vatanda\u015flar\u0131m\u0131za uyar\u0131larda bulunuldu\" diye konu\u015ftu.",
    "article_html": "",
    "meta_description": "Son Dakika G\u00fcncel Haberler - Siirt Valisi ve Belediye Ba\u015fkan Vekili Ali Fuat Atik, corona vir\u00fcs tedbirleri nedeniyle yap\u0131lan uygulama s\u0131ras\u0131nda d\u0131\u015far\u0131da gezenleri tek tek uyard\u0131. Evinde balkona \u00e7\u0131kan vatanda\u015flara da drone ile \u00e7a\u011fr\u0131lar yap\u0131ld\u0131.",
    "meta_lang": "tr"
}