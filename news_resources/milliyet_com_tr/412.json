{
    "article_id": "c576b6a8c22b8d8d7d92eeae8b38c337.1590266127.9105968",
    "title": "Ger\u00e7ekte Olmayan \u0130nsan G\u00f6r\u00fcnt\u00fcleri Olu\u015fturan Yapay Zeka Geli\u015ftirildi!",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/gercekte-olmayan-insan-goruntuleri-olusturan-yapay-zeka-gelistirildi-6163545",
    "url": "http://milliyet.com.tr/teknoloji/teknoloji-haberleri/gercekte-olmayan-insan-goruntuleri-olusturan-yapay-zeka-gelistirildi-6163545",
    "top_img": "https://i2.milimaj.com/i/milliyet/75/0x0/5e68de0c55427e1e64ba2980.jfif",
    "meta_img": "https://i2.milimaj.com/i/milliyet/75/0x0/5e68de0c55427e1e64ba2980.jfif",
    "movies": [],
    "text": "Moblobi.com\n\nSosyal medya: @Moblobi\n\nYapay zekan\u0131n girmedi\u011fi alan neredeyse kalmad\u0131 say\u0131l\u0131r. teknoloji d\u00fcnyas\u0131n\u0131n son zamanlarda belki de \u00fczerinde en fazla \u00e7al\u0131\u015ft\u0131\u011f\u0131 ve hakk\u0131nda en \u00e7ok \u015fey merak edilen konular\u0131ndan bir tanesi haline geldi. E\u011fitim alan\u0131nda, sa\u011fl\u0131k alan\u0131nda, pek \u00e7ok sekt\u00f6rde, insanlar\u0131n yapt\u0131\u011f\u0131 i\u015flerde ve hatta g\u00fcnl\u00fck ya\u015fant\u0131m\u0131zda yapay zeka teknolojisi kullan\u0131lmaya ba\u015fland\u0131. \u015eimdi de ger\u00e7ekte olmayan insanlar\u0131n g\u00f6r\u00fcnt\u00fclerini olu\u015fturan bir yapay zeka geli\u015ftirildi.\n\nYapay zeka ger\u00e7ekte olmayan insan g\u00f6r\u00fcnt\u00fclerini nas\u0131l olu\u015fturuyor?\n\nJaponya'n\u0131n Kyoto \u00dcniversitesi i\u00e7erisinde yer alan bir teknoloji \u015firketi taraf\u0131ndan yeni bir algoritma yarat\u0131ld\u0131. Bu derin \u00f6\u011frenme algoritmas\u0131 sayesinde ger\u00e7ekte olmayan ancak ger\u00e7ek insan g\u00f6r\u00fcn\u00fcml\u00fc birtak\u0131m g\u00f6rseller yarat\u0131ld\u0131. Bu g\u00f6rsellerin t\u0131pk\u0131 insanlar gibi kendilerine \u00f6zel sa\u00e7lar\u0131, suratlar\u0131 ve k\u0131yafetleri var. T\u00fcm bu ger\u00e7ek d\u0131\u015f\u0131 insan g\u00f6rselleri ise bu \u00f6zel algoritma taraf\u0131ndan \u00fcretiliyor. \u00dcstelik olu\u015fturulan bu insan g\u00f6rselleri olduk\u00e7a ger\u00e7ek\u00e7i.\n\nS\u00f6z konusu derin \u00f6\u011frenme algoritmas\u0131n\u0131n olu\u015fturdu\u011fu insan fig\u00fcrleri, giydikleri k\u0131yafete ve bu k\u0131yafet modeline g\u00f6re farkl\u0131 pozlar verebiliyor. Yapay zeka bu insan modeli g\u00f6rselleri olu\u015ftururken arkada beyaz bir arka plan ve ger\u00e7ek\u00e7i bir \u0131\u015f\u0131k kullan\u0131yor. Bu da s\u00f6z konusu foto\u011fraftaki g\u00f6r\u00fcnt\u00fcn\u00fcn ger\u00e7ekten bir insan foto\u011fraf\u0131ym\u0131\u015f gibi g\u00f6r\u00fcnmesini sa\u011fl\u0131yor.\n\nBuna benzer yapay zeka \u00e7al\u0131\u015fmalar\u0131 \u00f6zellikle d\u00fcnyadaki nesnelerin sanallar\u0131n\u0131 \u00fcretmek amac\u0131yla halihaz\u0131rda kullan\u0131l\u0131yor. \u00d6rne\u011fin foto\u011fraflar sanki el ile \u00e7izilmi\u015f gibi karikat\u00fcrlere d\u00f6n\u00fc\u015ft\u00fcr\u00fclebiliyor. Ayr\u0131ca daha \u00f6nce benzer teknolojilerle \u00fcnl\u00fcler ve politikac\u0131lar\u0131n ger\u00e7ekte var olmayan baz\u0131 g\u00f6r\u00fcnt\u00fcleri de olu\u015fturularak internete s\u0131zd\u0131r\u0131lm\u0131\u015f.\n\nBu teknoloji bir\u00e7ok y\u00f6nden tart\u0131\u015f\u0131labilir olsa da; olumlu veya olumsuz sonu\u00e7lar do\u011furabilece\u011fi de bir ger\u00e7ek. Ancak uygulamada s\u00f6z konusu yapay zeka teknolojisinin k\u0131yafet \u00fcreticileri ve moda sekt\u00f6r\u00fc taraf\u0131ndan kullan\u0131lmas\u0131 hedefleniyor. B\u00f6ylece k\u0131yafetlerin sat\u0131\u015flar\u0131nda manken kullan\u0131m\u0131na gerek kalmayacak.",
    "keywords": [
        "olmayan",
        "yapay",
        "ger\u00e7ekte",
        "bu",
        "geli\u015ftirildi",
        "zeka",
        "i\u0307nsan",
        "teknoloji",
        "ve",
        "g\u00f6r\u00fcnt\u00fcleri",
        "bir",
        "olu\u015fturan",
        "insan",
        "taraf\u0131ndan"
    ],
    "meta_keywords": [
        ""
    ],
    "publish_date": null,
    "summary": "Moblobi.comSosyal medya: @MoblobiYapay zekan\u0131n girmedi\u011fi alan neredeyse kalmad\u0131 say\u0131l\u0131r.\nteknoloji d\u00fcnyas\u0131n\u0131n son zamanlarda belki de \u00fczerinde en fazla \u00e7al\u0131\u015ft\u0131\u011f\u0131 ve hakk\u0131nda en \u00e7ok \u015fey merak edilen konular\u0131ndan bir tanesi haline geldi.\nE\u011fitim alan\u0131nda, sa\u011fl\u0131k alan\u0131nda, pek \u00e7ok sekt\u00f6rde, insanlar\u0131n yapt\u0131\u011f\u0131 i\u015flerde ve hatta g\u00fcnl\u00fck ya\u015fant\u0131m\u0131zda yapay zeka teknolojisi kullan\u0131lmaya ba\u015fland\u0131.\n\u015eimdi de ger\u00e7ekte olmayan insanlar\u0131n g\u00f6r\u00fcnt\u00fclerini olu\u015fturan bir yapay zeka geli\u015ftirildi.\nYapay zeka ger\u00e7ekte olmayan insan g\u00f6r\u00fcnt\u00fclerini nas\u0131l olu\u015fturuyor?\nJaponya'n\u0131n Kyoto \u00dcniversitesi i\u00e7erisinde yer alan bir teknoloji \u015firketi taraf\u0131ndan yeni bir algoritma yarat\u0131ld\u0131.\nBu derin \u00f6\u011frenme algoritmas\u0131 sayesinde ger\u00e7ekte olmayan ancak ger\u00e7ek insan g\u00f6r\u00fcn\u00fcml\u00fc birtak\u0131m g\u00f6rseller yarat\u0131ld\u0131.\nBu g\u00f6rsellerin t\u0131pk\u0131 insanlar gibi kendilerine \u00f6zel sa\u00e7lar\u0131, suratlar\u0131 ve k\u0131yafetleri var.\nT\u00fcm bu ger\u00e7ek d\u0131\u015f\u0131 insan g\u00f6rselleri ise bu \u00f6zel algoritma taraf\u0131ndan \u00fcretiliyor.\n\u00dcstelik olu\u015fturulan bu insan g\u00f6rselleri olduk\u00e7a ger\u00e7ek\u00e7i.\nS\u00f6z konusu derin \u00f6\u011frenme algoritmas\u0131n\u0131n olu\u015fturdu\u011fu insan fig\u00fcrleri, giydikleri k\u0131yafete ve bu k\u0131yafet modeline g\u00f6re farkl\u0131 pozlar verebiliyor.\nYapay zeka bu insan modeli g\u00f6rselleri olu\u015ftururken arkada beyaz bir arka plan ve ger\u00e7ek\u00e7i bir \u0131\u015f\u0131k kullan\u0131yor.\nBu da s\u00f6z konusu foto\u011fraftaki g\u00f6r\u00fcnt\u00fcn\u00fcn ger\u00e7ekten bir insan foto\u011fraf\u0131ym\u0131\u015f gibi g\u00f6r\u00fcnmesini sa\u011fl\u0131yor.\nBuna benzer yapay zeka \u00e7al\u0131\u015fmalar\u0131 \u00f6zellikle d\u00fcnyadaki nesnelerin sanallar\u0131n\u0131 \u00fcretmek amac\u0131yla halihaz\u0131rda kullan\u0131l\u0131yor.\n\u00d6rne\u011fin foto\u011fraflar sanki el ile \u00e7izilmi\u015f gibi karikat\u00fcrlere d\u00f6n\u00fc\u015ft\u00fcr\u00fclebiliyor.\nAyr\u0131ca daha \u00f6nce benzer teknolojilerle \u00fcnl\u00fcler ve politikac\u0131lar\u0131n ger\u00e7ekte var olmayan baz\u0131 g\u00f6r\u00fcnt\u00fcleri de olu\u015fturularak internete s\u0131zd\u0131r\u0131lm\u0131\u015f.\nBu teknoloji bir\u00e7ok y\u00f6nden tart\u0131\u015f\u0131labilir olsa da; olumlu veya olumsuz sonu\u00e7lar do\u011furabilece\u011fi de bir ger\u00e7ek.\nAncak uygulamada s\u00f6z konusu yapay zeka teknolojisinin k\u0131yafet \u00fcreticileri ve moda sekt\u00f6r\u00fc taraf\u0131ndan kullan\u0131lmas\u0131 hedefleniyor.\nB\u00f6ylece k\u0131yafetlerin sat\u0131\u015flar\u0131nda manken kullan\u0131m\u0131na gerek kalmayacak.",
    "article_html": "",
    "meta_description": "G\u00fcn\u00fcm\u00fcz\u00fcn en pop\u00fcler ve hatta ad\u0131na en fazla teknoloji haberleri okudu\u011fumuz konular\u0131ndan biri de yapay zeka. G\u00fcn ge\u00e7miyor ki yapay zeka alan\u0131nda yeni bir geli\u015fme ya\u015fanmas\u0131n. \u015eimdi de ger\u00e7ekte olmayan insanlar\u0131n g\u00f6r\u00fcnt\u00fcs\u00fcn\u00fc olu\u015fturan bir yapay zeka geli\u015ftirildi. Detaylar haberimizde...",
    "meta_lang": "tr"
}