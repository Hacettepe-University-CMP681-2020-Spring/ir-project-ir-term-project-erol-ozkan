{
    "article_id": "f0d99776edf5c247bca944c8b0aba5b6.1590266122.2400517",
    "title": "Razer Blade Pro 17 tan\u0131t\u0131ld\u0131",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/razer-blade-pro-17-tanitildi-6217776",
    "url": "http://milliyet.com.tr/teknoloji/teknoloji-haberleri/razer-blade-pro-17-tanitildi-6217776",
    "top_img": "https://i2.milimaj.com/i/milliyet/75/0x0/5ec7737655428419085651fb.png",
    "meta_img": "https://i2.milimaj.com/i/milliyet/75/0x0/5ec7737655428419085651fb.png",
    "movies": [],
    "text": "Oyuncular i\u00e7in \u00f6nde gelen k\u00fcresel ya\u015fam tarz\u0131 markas\u0131 Razer bug\u00fcn profesyonel oyuncular, tasar\u0131mc\u0131lar ve oyun geli\u015ftiricileri i\u00e7in tasarlanan yepyeni Razer Blade Pro 17'yi tan\u0131tt\u0131. Blade Pro 17; y\u00fcksek \u00e7\u00f6z\u00fcn\u00fcrl\u00fckl\u00fc bir i\u015f istasyonuna ihtiya\u00e7 duyan i\u00e7erik olu\u015fturucular\u0131 i\u00e7in 4K 120Hz ekrana ve her ma\u00e7\u0131n her karesini g\u00f6rmesi gereken oyuncular i\u00e7in Full-HD 300Hz se\u00e7ene\u011fine sahip.\n\nBu ekranlara g\u00fc\u00e7 verme i\u015fi ise, 10. nesil 8 \u00e7ekirdekli Intel Core i7-10875H ile NVIDIA GeForce RTX 2080 SUPER'in dahil oldu\u011fu Intel ve NVIDIA'n\u0131n en son i\u015flemcilerine d\u00fc\u015fmektedir. Yeni Razer Blade Pro 17, masa\u00fcst\u00fc bilgisayar g\u00fcc\u00fcn\u00fc, kullan\u0131c\u0131lar\u0131n ofislerinden, ev \u00e7al\u0131\u015fma ortamlar\u0131na kolayca ta\u015f\u0131yabilecekleri 1,98 cm x 26,01 cm x 39,37 cm boyutlar\u0131nda kompakt bir kasaya s\u0131\u011fd\u0131r\u0131r.\n\nRazer Sistem \u00c7al\u0131\u015fmalar\u0131 K\u0131demli Ba\u015fkan Yard\u0131mc\u0131s\u0131 Brad Wildes, \u201cRazer Blade Pro 17, uzman kullan\u0131c\u0131lar, profesyonel oyuncular ve i\u00e7erik \u00fcreticileri i\u00e7in m\u00fckemmel bir diz\u00fcst\u00fc bilgisayar\u201d dedi. \u201c\u015e\u0131k ve seksi 17 in\u00e7'lik pakete sar\u0131lm\u0131\u015f bir i\u015f istasyonu, yay\u0131n cihaz\u0131 ve sava\u015f te\u00e7hizat\u0131. Blade Pro 17, en yeni oyunlar\u0131 ve en yo\u011fun i\u015f y\u00fcklerini bir s\u0131rt \u00e7antas\u0131na s\u0131\u011fabilecek boyutuyla kolay bir s\u0131rtlayabilir.\u201d\n\nRetina Par\u00e7alay\u0131c\u0131 Ekranlar\n\nYeni 300Hz yenileme h\u0131zl\u0131 ekran, yoldayken pratik yapmas\u0131 gereken her espor ve rekabet avantaj\u0131 kazanmak isteyen her merakl\u0131 i\u00e7in ideal se\u00e7imdir. Artan yenileme h\u0131z\u0131, y\u00fcksek tempolu sekanslarda g\u00f6rseli keskin ve temiz tutar, b\u00f6ylece d\u00fc\u015fmanlar\u0131n g\u00f6r\u00fclmesini ve metnin daha kolay okunmas\u0131n\u0131 sa\u011flar. 17,3 in\u00e7 Full HD ekran, SRGB alan\u0131n\u0131n %100'\u00fcn\u00fc kaplar ve renk do\u011frulu\u011fu i\u00e7in \u00f6zel olarak kalibre edilir. B\u00f6ylece oyunlar sadece ipeksi p\u00fcr\u00fczs\u00fczl\u00fckte olmakla kalmaz, ayn\u0131 zamanda g\u00f6z ya\u015fart\u0131c\u0131 bir \u015fekilde muhte\u015fem g\u00f6z\u00fck\u00fcr. Net g\u00f6rsellerin ve canl\u0131 renklerin rahats\u0131z edici yans\u0131malar nedeniyle bozulmamas\u0131n\u0131 sa\u011flamak i\u00e7in ekranlar, parlamay\u0131 azaltan mat bir kaplama ile kaplan\u0131r.\n\n\u0130\u00e7erik \u00fcreticileri i\u00e7in, yaln\u0131zca Blade Pro 17'de bulunan 4K 120Hz dokunmatik ekran, ilham geldi\u011fi anda bir fikir \u00fczerinde \u00e7al\u0131\u015fmak i\u00e7in m\u00fckemmel bir arkada\u015ft\u0131r. Adobe RGB alan\u0131n\u0131n %100'\u00fcn\u00fc kaplayan \u00f6zel kalibre edilmi\u015f ekran hareket halindeki tasar\u0131mc\u0131lar ve foto\u011fraf\u00e7\u0131lar i\u00e7in m\u00fckemmeldir. Y\u00fcksek yenileme h\u0131z\u0131yla birle\u015fen ultra y\u00fcksek \u00e7\u00f6z\u00fcn\u00fcrl\u00fck, bir edit\u00f6r\u00fcn r\u00fcyas\u0131d\u0131r. Onlara m\u00fckemmel piksel d\u00fczeyinde editler yapmas\u0131 i\u00e7in olanak tan\u0131r.\n\nBir \u00dcst Seviye G\u00fc\u00e7\n\nYeni Intel 8 \u00e7ekirdekli i7-10875H i\u015flemciyle g\u00fc\u00e7lendirilen Blade Pro 17 art\u0131k, Intel Turbo Boost ve geni\u015f 16 MB \u00f6nbelle\u011fi ile 5.1GHZ'ye kadar ula\u015fan saat h\u0131z\u0131yla her zamankinden daha h\u0131zl\u0131 ve daha verimli. Art\u0131r\u0131lm\u0131\u015f \u00f6nbellek boyutu ve daha y\u00fcksek saat h\u0131z\u0131ndaki ek \u00e7ekirdek say\u0131s\u0131, tasar\u0131m uygulamalar\u0131nda daha h\u0131zl\u0131 derleme, video programlar\u0131nda daha d\u00fc\u015f\u00fck render s\u00fcreleri ve oyun i\u00e7inde daha y\u00fcksek kare h\u0131z\u0131 anlam\u0131na gelir.\n\nYeni Intel 8 \u00e7ekirdekli i\u015flemciyle birlikte gelen ekran kart\u0131 ise RTX 2080 SUPER'e kadar \u00e7\u0131kabilen yeni RTX SUPER GPU serisinden olu\u015fmaktad\u0131r. Yeni RTX SUPER GPU serisi, 8GB'a kadar y\u00fcksek bant geni\u015fli\u011fine sahip GDDR6 bellek ve orijinal RTX GPU'larda %25'e varan performans art\u0131\u015f\u0131 ve daha iyi ger\u00e7ek zamanl\u0131 \u0131\u015f\u0131n izleme performans\u0131 sa\u011flamas\u0131 i\u00e7in ekstra \u0131\u015f\u0131n izleme \u00e7ekirde\u011fine sahiptir.\n\nBu yeni i\u015flemcilerin performans\u0131n\u0131 en \u00fcst d\u00fczeye \u00e7\u0131karmak i\u00e7in Blade Pro 17, etkin \u0131s\u0131 da\u011f\u0131t\u0131m\u0131 i\u00e7in ekstra aktif so\u011futma sa\u011flayan \u00e7ift fan sistemi ile e\u015fle\u015ftirilmi\u015f, benzersiz bir buhar b\u00f6lmesi so\u011futucusuna sahiptir. Bu yarat\u0131c\u0131 tasar\u0131m, g\u00fc\u00e7 sevdal\u0131s\u0131 kullan\u0131c\u0131lar\u0131n rahats\u0131z edici ortam \u0131s\u0131s\u0131 veya fan g\u00fcr\u00fclt\u00fcs\u00fc endi\u015fesi olmadan performans e\u015fi\u011fini artt\u0131rmalar\u0131n\u0131 sa\u011flar.\n\nMasa\u00fcst\u00fc Tecr\u00fcbe, Mobil Tasar\u0131m\n\nBlade Pro 17, UHS-III SD kart okuyucu, USB-C Thunderbolt 3 ba\u011flant\u0131 noktas\u0131, HDMI 2.0B portu, 2.5 Gb Ethernet ba\u011flant\u0131 noktas\u0131 ve Wi-Fi 6 ile en iyi donan\u0131ml\u0131 masa\u00fcstlerine bile meydan okuyan Razer Blade ailesindeki en geni\u015f yelpazede ba\u011flant\u0131 se\u00e7enekleri sunar. Ayr\u0131ca, USB-C ba\u011flant\u0131 noktalar\u0131 art\u0131k acil durumlar i\u00e7in 20V USB-C \u015farj cihaz\u0131yla \u015farj etmeyi desteklemektedir. Yay\u0131nc\u0131lar\u0131n bulunduklar\u0131 her ortamda kolayca yay\u0131n yapabilmesi i\u00e7in ekran\u0131n \u00fcst\u00fcne entegre bir HD web kameras\u0131 mevcuttur. Kamerada ayr\u0131ca, Windows Hello ile h\u0131zl\u0131 ve kolay eri\u015fim sa\u011flamak ad\u0131na IR sens\u00f6r\u00fc de bulunur.\n\n\u00c7e\u015fitli ba\u011flant\u0131 noktalar\u0131na ve HD web kameras\u0131na ek olarak, yeni Blade Pro 17'nin yenilenmi\u015f klavyesinde geni\u015fletilmi\u015f sa\u011f kayd\u0131rma tu\u015fu, yar\u0131m y\u00fckseklikte y\u00f6n tu\u015flar\u0131 ve her tu\u015f ba\u015f\u0131na Razer Chroma RGB arka ayd\u0131nlatma mevcuttur. Yeni d\u00fczen, daha h\u0131zl\u0131 ve daha verimli bir yazma deneyimi i\u00e7in geleneksel bir klavye d\u00fczenini yans\u0131t\u0131r.\n\nRazer Blade Pro 17, Razer Blade ailesindeki performans\u0131n zirvesidir ve bir zamanlar masa\u00fcst\u00fc kurulumuna \u00f6zel olan g\u00fcc\u00fc ve ba\u011flant\u0131lar\u0131, her yere g\u00f6t\u00fcrebilece\u011finiz ince ve hafif 17 in\u00e7lik bir kasaya s\u0131\u011fd\u0131r\u0131r.\n\nF\u0130YAT & SATI\u015eA \u00c7IKI\u015e\n\nYeni Razer Blade Pro 17, 2599.99 $ / 2899.99 \u20ac'dan ba\u015flayacak ve bu ay\u0131n sonlar\u0131nda Razer.com'da ve ABD ve Kanada'daki belirli perakendeciler arac\u0131l\u0131\u011f\u0131yla sat\u0131\u015fa sunulacak. Sonras\u0131nda Avrupa, \u00c7in, Asya Pasifik ve Orta Do\u011fu'daki perakendecilere de gelecek.",
    "keywords": [
        "pro",
        "razer",
        "tan\u0131t\u0131ld\u0131",
        "blade",
        "yeni",
        "daha",
        "y\u00fcksek",
        "i\u00e7in",
        "ve",
        "bir",
        "17"
    ],
    "meta_keywords": [
        ""
    ],
    "publish_date": null,
    "summary": "Oyuncular i\u00e7in \u00f6nde gelen k\u00fcresel ya\u015fam tarz\u0131 markas\u0131 Razer bug\u00fcn profesyonel oyuncular, tasar\u0131mc\u0131lar ve oyun geli\u015ftiricileri i\u00e7in tasarlanan yepyeni Razer Blade Pro 17'yi tan\u0131tt\u0131.\nBlade Pro 17; y\u00fcksek \u00e7\u00f6z\u00fcn\u00fcrl\u00fckl\u00fc bir i\u015f istasyonuna ihtiya\u00e7 duyan i\u00e7erik olu\u015fturucular\u0131 i\u00e7in 4K 120Hz ekrana ve her ma\u00e7\u0131n her karesini g\u00f6rmesi gereken oyuncular i\u00e7in Full-HD 300Hz se\u00e7ene\u011fine sahip.\nBu ekranlara g\u00fc\u00e7 verme i\u015fi ise, 10. nesil 8 \u00e7ekirdekli Intel Core i7-10875H ile NVIDIA GeForce RTX 2080 SUPER'in dahil oldu\u011fu Intel ve NVIDIA'n\u0131n en son i\u015flemcilerine d\u00fc\u015fmektedir.\nYeni Razer Blade Pro 17, masa\u00fcst\u00fc bilgisayar g\u00fcc\u00fcn\u00fc, kullan\u0131c\u0131lar\u0131n ofislerinden, ev \u00e7al\u0131\u015fma ortamlar\u0131na kolayca ta\u015f\u0131yabilecekleri 1,98 cm x 26,01 cm x 39,37 cm boyutlar\u0131nda kompakt bir kasaya s\u0131\u011fd\u0131r\u0131r.\nRazer Sistem \u00c7al\u0131\u015fmalar\u0131 K\u0131demli Ba\u015fkan Yard\u0131mc\u0131s\u0131 Brad Wildes, \u201cRazer Blade Pro 17, uzman kullan\u0131c\u0131lar, profesyonel oyuncular ve i\u00e7erik \u00fcreticileri i\u00e7in m\u00fckemmel bir diz\u00fcst\u00fc bilgisayar\u201d dedi.\n\u201c\u015e\u0131k ve seksi 17 in\u00e7'lik pakete sar\u0131lm\u0131\u015f bir i\u015f istasyonu, yay\u0131n cihaz\u0131 ve sava\u015f te\u00e7hizat\u0131.\nBlade Pro 17, en yeni oyunlar\u0131 ve en yo\u011fun i\u015f y\u00fcklerini bir s\u0131rt \u00e7antas\u0131na s\u0131\u011fabilecek boyutuyla kolay bir s\u0131rtlayabilir.\u201dRetina Par\u00e7alay\u0131c\u0131 EkranlarYeni 300Hz yenileme h\u0131zl\u0131 ekran, yoldayken pratik yapmas\u0131 gereken her espor ve rekabet avantaj\u0131 kazanmak isteyen her merakl\u0131 i\u00e7in ideal se\u00e7imdir.\nArtan yenileme h\u0131z\u0131, y\u00fcksek tempolu sekanslarda g\u00f6rseli keskin ve temiz tutar, b\u00f6ylece d\u00fc\u015fmanlar\u0131n g\u00f6r\u00fclmesini ve metnin daha kolay okunmas\u0131n\u0131 sa\u011flar.\n17,3 in\u00e7 Full HD ekran, SRGB alan\u0131n\u0131n %100'\u00fcn\u00fc kaplar ve renk do\u011frulu\u011fu i\u00e7in \u00f6zel olarak kalibre edilir.\nB\u00f6ylece oyunlar sadece ipeksi p\u00fcr\u00fczs\u00fczl\u00fckte olmakla kalmaz, ayn\u0131 zamanda g\u00f6z ya\u015fart\u0131c\u0131 bir \u015fekilde muhte\u015fem g\u00f6z\u00fck\u00fcr.\nNet g\u00f6rsellerin ve canl\u0131 renklerin rahats\u0131z edici yans\u0131malar nedeniyle bozulmamas\u0131n\u0131 sa\u011flamak i\u00e7in ekranlar, parlamay\u0131 azaltan mat bir kaplama ile kaplan\u0131r.\n\u0130\u00e7erik \u00fcreticileri i\u00e7in, yaln\u0131zca Blade Pro 17'de bulunan 4K 120Hz dokunmatik ekran, ilham geldi\u011fi anda bir fikir \u00fczerinde \u00e7al\u0131\u015fmak i\u00e7in m\u00fckemmel bir arkada\u015ft\u0131r.\nAdobe RGB alan\u0131n\u0131n %100'\u00fcn\u00fc kaplayan \u00f6zel kalibre edilmi\u015f ekran hareket halindeki tasar\u0131mc\u0131lar ve foto\u011fraf\u00e7\u0131lar i\u00e7in m\u00fckemmeldir.\nY\u00fcksek yenileme h\u0131z\u0131yla birle\u015fen ultra y\u00fcksek \u00e7\u00f6z\u00fcn\u00fcrl\u00fck, bir edit\u00f6r\u00fcn r\u00fcyas\u0131d\u0131r.\nOnlara m\u00fckemmel piksel d\u00fczeyinde editler yapmas\u0131 i\u00e7in olanak tan\u0131r.\nBir \u00dcst Seviye G\u00fc\u00e7Yeni Intel 8 \u00e7ekirdekli i7-10875H i\u015flemciyle g\u00fc\u00e7lendirilen Blade Pro 17 art\u0131k, Intel Turbo Boost ve geni\u015f 16 MB \u00f6nbelle\u011fi ile 5.1GHZ'ye kadar ula\u015fan saat h\u0131z\u0131yla her zamankinden daha h\u0131zl\u0131 ve daha verimli.\nArt\u0131r\u0131lm\u0131\u015f \u00f6nbellek boyutu ve daha y\u00fcksek saat h\u0131z\u0131ndaki ek \u00e7ekirdek say\u0131s\u0131, tasar\u0131m uygulamalar\u0131nda daha h\u0131zl\u0131 derleme, video programlar\u0131nda daha d\u00fc\u015f\u00fck render s\u00fcreleri ve oyun i\u00e7inde daha y\u00fcksek kare h\u0131z\u0131 anlam\u0131na gelir.\nYeni Intel 8 \u00e7ekirdekli i\u015flemciyle birlikte gelen ekran kart\u0131 ise RTX 2080 SUPER'e kadar \u00e7\u0131kabilen yeni RTX SUPER GPU serisinden olu\u015fmaktad\u0131r.\nYeni RTX SUPER GPU serisi, 8GB'a kadar y\u00fcksek bant geni\u015fli\u011fine sahip GDDR6 bellek ve orijinal RTX GPU'larda %25'e varan performans art\u0131\u015f\u0131 ve daha iyi ger\u00e7ek zamanl\u0131 \u0131\u015f\u0131n izleme performans\u0131 sa\u011flamas\u0131 i\u00e7in ekstra \u0131\u015f\u0131n izleme \u00e7ekirde\u011fine sahiptir.\nBu yeni i\u015flemcilerin performans\u0131n\u0131 en \u00fcst d\u00fczeye \u00e7\u0131karmak i\u00e7in Blade Pro 17, etkin \u0131s\u0131 da\u011f\u0131t\u0131m\u0131 i\u00e7in ekstra aktif so\u011futma sa\u011flayan \u00e7ift fan sistemi ile e\u015fle\u015ftirilmi\u015f, benzersiz bir buhar b\u00f6lmesi so\u011futucusuna sahiptir.\nBu yarat\u0131c\u0131 tasar\u0131m, g\u00fc\u00e7 sevdal\u0131s\u0131 kullan\u0131c\u0131lar\u0131n rahats\u0131z edici ortam \u0131s\u0131s\u0131 veya fan g\u00fcr\u00fclt\u00fcs\u00fc endi\u015fesi olmadan performans e\u015fi\u011fini artt\u0131rmalar\u0131n\u0131 sa\u011flar.\nMasa\u00fcst\u00fc Tecr\u00fcbe, Mobil Tasar\u0131mBlade Pro 17, UHS-III SD kart okuyucu, USB-C Thunderbolt 3 ba\u011flant\u0131 noktas\u0131, HDMI 2.0B portu, 2.5 Gb Ethernet ba\u011flant\u0131 noktas\u0131 ve Wi-Fi 6 ile en iyi donan\u0131ml\u0131 masa\u00fcstlerine bile meydan okuyan Razer Blade ailesindeki en geni\u015f yelpazede ba\u011flant\u0131 se\u00e7enekleri sunar.\nAyr\u0131ca, USB-C ba\u011flant\u0131 noktalar\u0131 art\u0131k acil durumlar i\u00e7in 20V USB-C \u015farj cihaz\u0131yla \u015farj etmeyi desteklemektedir.\nYay\u0131nc\u0131lar\u0131n bulunduklar\u0131 her ortamda kolayca yay\u0131n yapabilmesi i\u00e7in ekran\u0131n \u00fcst\u00fcne entegre bir HD web kameras\u0131 mevcuttur.\nKamerada ayr\u0131ca, Windows Hello ile h\u0131zl\u0131 ve kolay eri\u015fim sa\u011flamak ad\u0131na IR sens\u00f6r\u00fc de bulunur.\n\u00c7e\u015fitli ba\u011flant\u0131 noktalar\u0131na ve HD web kameras\u0131na ek olarak, yeni Blade Pro 17'nin yenilenmi\u015f klavyesinde geni\u015fletilmi\u015f sa\u011f kayd\u0131rma tu\u015fu, yar\u0131m y\u00fckseklikte y\u00f6n tu\u015flar\u0131 ve her tu\u015f ba\u015f\u0131na Razer Chroma RGB arka ayd\u0131nlatma mevcuttur.\nYeni d\u00fczen, daha h\u0131zl\u0131 ve daha verimli bir yazma deneyimi i\u00e7in geleneksel bir klavye d\u00fczenini yans\u0131t\u0131r.\nRazer Blade Pro 17, Razer Blade ailesindeki performans\u0131n zirvesidir ve bir zamanlar masa\u00fcst\u00fc kurulumuna \u00f6zel olan g\u00fcc\u00fc ve ba\u011flant\u0131lar\u0131, her yere g\u00f6t\u00fcrebilece\u011finiz ince ve hafif 17 in\u00e7lik bir kasaya s\u0131\u011fd\u0131r\u0131r.\nF\u0130YAT & SATI\u015eA \u00c7IKI\u015eYeni Razer Blade Pro 17, 2599.99 $ / 2899.99 \u20ac'dan ba\u015flayacak ve bu ay\u0131n sonlar\u0131nda Razer.com'da ve ABD ve Kanada'daki belirli perakendeciler arac\u0131l\u0131\u011f\u0131yla sat\u0131\u015fa sunulacak.\nSonras\u0131nda Avrupa, \u00c7in, Asya Pasifik ve Orta Do\u011fu'daki perakendecilere de gelecek.",
    "article_html": "",
    "meta_description": "Razer\u2019\u0131n en \u00e7ok satan 17\u201d diz\u00fcst\u00fc bilgisayar\u0131, 300Hz'e kadar y\u00fcksek yenileme h\u0131z\u0131, g\u00fc\u00e7l\u00fc NVIDIA SUPER grafik kart\u0131 ve 8 \u00e7ekirdekli Intel Core i7 i\u015flemci ile g\u00fcncellendi.",
    "meta_lang": "tr"
}