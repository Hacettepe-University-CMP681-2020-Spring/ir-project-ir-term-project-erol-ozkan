{
    "article_id": "4d013de6308e92129fa060c1fd2a344a.1590266130.6479166",
    "title": "E-devlet hesab\u0131n\u0131z\u0131 siber sald\u0131rganlardan koruyun!",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/e-devlet-hesabinizi-siber-saldirganlardan-koruyun-6157109",
    "url": "http://milliyet.com.tr/teknoloji/teknoloji-haberleri/e-devlet-hesabinizi-siber-saldirganlardan-koruyun-6157109",
    "top_img": "https://i2.milimaj.com/i/milliyet/75/0x0/5e5dec3f55427e1e78fe2e60.jpg",
    "meta_img": "https://i2.milimaj.com/i/milliyet/75/0x0/5e5dec3f55427e1e78fe2e60.jpg",
    "movies": [],
    "text": "Erdal Kaplanseren @Kaplanseren\n\nYerel y\u00f6netimlerce sunulan hizmetlere ve size \u00f6zel olarak sunulan bilgilere birka\u00e7 t\u0131k ile ula\u015fabilirsiniz. Ki\u015fisel bilgilerinizin ba\u015fkalar\u0131n\u0131n eline ge\u00e7mesini \u00f6nlemek ve maddi-manevi zarara u\u011framamak i\u00e7in e-Devlet Kap\u0131s\u0131\u2019n\u0131 kullan\u0131rken hesab\u0131n\u0131z\u0131n g\u00fcvenli\u011fine dikkat etmelisiniz.\n\nG\u00fc\u00e7l\u00fc \u015fifre olu\u015fturun\n\nE-devlet sistemi, ki\u015fisel pek \u00e7ok bilgilerinizin bulundu\u011fu bir sistem. Dolay\u0131s\u0131yla \u015fifre konusunda hassas olmal\u0131s\u0131n\u0131z. \u015eifrenizi maksimum uzunlukta, b\u00fcy\u00fck ve k\u00fc\u00e7\u00fck harfler ile rakam i\u00e7eren bir \u015fifre olarak belirleyin. Hobileriniz, do\u011fum tarihiniz, TC Kimlik Numaran\u0131z gibi bilgilerden olu\u015fturaca\u011f\u0131n\u0131z \u015fifre, hassas bilgilerinizi koruman\u0131z i\u00e7in yetersiz kalacakt\u0131r.\n\n\u015eifrenizi kimseyle payla\u015fmay\u0131n\n\n\u015eifreniz size \u00f6zeldir ve kimsenin \u015fifrenizi istemeye hakk\u0131 yoktur. Ki\u015fisel bilgilerinizin g\u00fcvenli\u011fi i\u00e7in \u015fifrenizi hi\u00e7bir ko\u015fulda hi\u00e7 kimseyle payla\u015fmay\u0131n.\n\nG\u00fcvenlik sertifikas\u0131na dikkat edin\n\nE-Devlet Kap\u0131s\u0131 eri\u015fiminizin g\u00fcvenli olup olmad\u0131\u011f\u0131n\u0131 g\u00fcvenlik sertifikas\u0131ndan anlayabilirsiniz. Adresin \u201chttp\u201d de\u011fil \u201chttps\u201d ile ba\u015flamas\u0131 ve taray\u0131c\u0131da kilit resminin belirmesi eri\u015fiminizin g\u00fcvenli oldu\u011funu g\u00f6sterir.\n\nYabanc\u0131 bilgisayarda kullanmay\u0131n\n\nE-devlet sisteminde hassas bilgileriniz bulundu\u011fu i\u00e7in \u00fccretsiz Wifi kullan\u0131m\u0131 olan yerlerde veya yabanc\u0131 bilgisayarlarda e-devlet hesab\u0131n\u0131z\u0131 kullanmay\u0131n. Kulland\u0131\u011f\u0131n\u0131z bilgisayarda da g\u00fcncel bir vir\u00fcs program\u0131 \u00e7al\u0131\u015ft\u0131\u011f\u0131ndan emin olun.\n\n\u015eifrenizi kaybederseniz yenileme yap\u0131n\n\nE-devlet \u015fifresi PTT \u015fubelerinden \u00fccret kar\u015f\u0131l\u0131\u011f\u0131nda ediniliyor. Yurt d\u0131\u015f\u0131nda ya\u015fayan bir T\u00fcrk vatanda\u015f\u0131 olarak \u015fifrenizi \u00fccretsiz olarak konsolosluklardan alabilirsiniz. \u015eifreniz kayboldu\u011funda \u015fifrenizi yenilemek i\u00e7in PTT \u015fubesine gitmemek i\u00e7in kullan\u0131c\u0131 profilinizde cep telefonu bilginizi belirtin. B\u00f6ylece \u015fifreniz kayboldu\u011funda \u015fifrenizi yenileyebilirsiniz. sisteme giri\u015f yapmak i\u00e7in e-imza, mobil imza ya da internet bankac\u0131l\u0131\u011f\u0131 se\u00e7eneklerinden birini de kullanabilirsiniz.",
    "keywords": [
        "\u015fifre",
        "siber",
        "hesab\u0131n\u0131z\u0131",
        "\u015fifrenizi",
        "bilgilerinizin",
        "koruyun",
        "sald\u0131rganlardan",
        "i\u00e7in",
        "olarak",
        "ve",
        "bir",
        "ile",
        "ki\u015fisel",
        "hassas",
        "edevlet"
    ],
    "meta_keywords": [
        ""
    ],
    "publish_date": null,
    "summary": "Erdal Kaplanseren @KaplanserenYerel y\u00f6netimlerce sunulan hizmetlere ve size \u00f6zel olarak sunulan bilgilere birka\u00e7 t\u0131k ile ula\u015fabilirsiniz.\nKi\u015fisel bilgilerinizin ba\u015fkalar\u0131n\u0131n eline ge\u00e7mesini \u00f6nlemek ve maddi-manevi zarara u\u011framamak i\u00e7in e-Devlet Kap\u0131s\u0131\u2019n\u0131 kullan\u0131rken hesab\u0131n\u0131z\u0131n g\u00fcvenli\u011fine dikkat etmelisiniz.\nG\u00fc\u00e7l\u00fc \u015fifre olu\u015fturunE-devlet sistemi, ki\u015fisel pek \u00e7ok bilgilerinizin bulundu\u011fu bir sistem.\nDolay\u0131s\u0131yla \u015fifre konusunda hassas olmal\u0131s\u0131n\u0131z.\n\u015eifrenizi maksimum uzunlukta, b\u00fcy\u00fck ve k\u00fc\u00e7\u00fck harfler ile rakam i\u00e7eren bir \u015fifre olarak belirleyin.\nHobileriniz, do\u011fum tarihiniz, TC Kimlik Numaran\u0131z gibi bilgilerden olu\u015fturaca\u011f\u0131n\u0131z \u015fifre, hassas bilgilerinizi koruman\u0131z i\u00e7in yetersiz kalacakt\u0131r.\n\u015eifrenizi kimseyle payla\u015fmay\u0131n\u015eifreniz size \u00f6zeldir ve kimsenin \u015fifrenizi istemeye hakk\u0131 yoktur.\nKi\u015fisel bilgilerinizin g\u00fcvenli\u011fi i\u00e7in \u015fifrenizi hi\u00e7bir ko\u015fulda hi\u00e7 kimseyle payla\u015fmay\u0131n.\nG\u00fcvenlik sertifikas\u0131na dikkat edinE-Devlet Kap\u0131s\u0131 eri\u015fiminizin g\u00fcvenli olup olmad\u0131\u011f\u0131n\u0131 g\u00fcvenlik sertifikas\u0131ndan anlayabilirsiniz.\nAdresin \u201chttp\u201d de\u011fil \u201chttps\u201d ile ba\u015flamas\u0131 ve taray\u0131c\u0131da kilit resminin belirmesi eri\u015fiminizin g\u00fcvenli oldu\u011funu g\u00f6sterir.\nYabanc\u0131 bilgisayarda kullanmay\u0131nE-devlet sisteminde hassas bilgileriniz bulundu\u011fu i\u00e7in \u00fccretsiz Wifi kullan\u0131m\u0131 olan yerlerde veya yabanc\u0131 bilgisayarlarda e-devlet hesab\u0131n\u0131z\u0131 kullanmay\u0131n.\nKulland\u0131\u011f\u0131n\u0131z bilgisayarda da g\u00fcncel bir vir\u00fcs program\u0131 \u00e7al\u0131\u015ft\u0131\u011f\u0131ndan emin olun.\n\u015eifrenizi kaybederseniz yenileme yap\u0131nE-devlet \u015fifresi PTT \u015fubelerinden \u00fccret kar\u015f\u0131l\u0131\u011f\u0131nda ediniliyor.\nYurt d\u0131\u015f\u0131nda ya\u015fayan bir T\u00fcrk vatanda\u015f\u0131 olarak \u015fifrenizi \u00fccretsiz olarak konsolosluklardan alabilirsiniz.\n\u015eifreniz kayboldu\u011funda \u015fifrenizi yenilemek i\u00e7in PTT \u015fubesine gitmemek i\u00e7in kullan\u0131c\u0131 profilinizde cep telefonu bilginizi belirtin.\nB\u00f6ylece \u015fifreniz kayboldu\u011funda \u015fifrenizi yenileyebilirsiniz.\nsisteme giri\u015f yapmak i\u00e7in e-imza, mobil imza ya da internet bankac\u0131l\u0131\u011f\u0131 se\u00e7eneklerinden birini de kullanabilirsiniz.",
    "article_html": "",
    "meta_description": "E-devlet, hemen her \u015feyin internet \u00fczerinden halledilebildi\u011finin en resmi kan\u0131t\u0131 olarak 45 milyondan fazla kullan\u0131c\u0131ya 16 ayr\u0131 bakanl\u0131k hizmeti veriyor. Peki, y\u00fczlerce i\u015flemi evinizin konforunda tek t\u0131kla \u00e7\u00f6zerken g\u00fcvenli\u011fi nas\u0131l koruyabilece\u011finizi biliyor musunuz?",
    "meta_lang": "tr"
}