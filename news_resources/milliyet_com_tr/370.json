{
    "article_id": "79526f1a471144fb2acac087096e96cf.1590266022.0443103",
    "title": "Ortodonti uzun s\u00fcren bir tedavi midir?",
    "authors": [
        "Ortodonti Uzman\u0131 Dr. Kerem Atam\u00f6zl\u00fc",
        "Kerematamozlumilliyet Gmail.Com"
    ],
    "canonical_link": "https://www.milliyet.com.tr/pembenar/ortodonti-uzmani-dr-kerem-atamozlu/ortodonti-uzun-suren-bir-tedavi-midir-2911078",
    "url": "http://milliyet.com.tr/pembenar/ortodonti-uzmani-dr-kerem-atamozlu/ortodonti-uzun-suren-bir-tedavi-midir-2911078",
    "top_img": "https://i2.milimaj.com/i/milliyet/75/600x600/5c5c16becb145171243dee9b",
    "meta_img": "https://i2.milimaj.com/i/milliyet/75/600x600/5c5c16becb145171243dee9b",
    "movies": [],
    "text": "Merhabalar, bu hafta da ortodontide en \u00e7ok merak edilen konulardan biri olan tedavilerin ne kadar s\u00fcrd\u00fc\u011f\u00fc \u00fczerinde durmaya \u00e7al\u0131\u015faca\u011f\u0131z.\n\n\u00d6ncelikle \u015fahsi fikrim, ortodontik tedavi e\u011fer \u00e7ok k\u0131sa s\u00fcrelerde yap\u0131labilseydi, herkesin d\u00fc\u015f\u00fcnmeden bu tedaviyi g\u00f6rmek isteyece\u011fi y\u00f6n\u00fcndedir. \u00c7\u00fcnk\u00fc iyi bir ortodontik tedavinin ki\u015fiye kazand\u0131raca\u011f\u0131 faydalar saymakla bitmez.\n\nToplumda sadece \u00f6n di\u015flerin esteti\u011fiyle ilgili k\u0131s\u0131m \u00f6n plana \u00e7\u0131kar\u0131lsa da; ortodontinin bunun ard\u0131nda, \u00e7ene eklemini sa\u011fl\u0131\u011f\u0131na kavu\u015fturmak, \u00e7enelerin do\u011fru pozisyona gelmesi, di\u015flerin diziliminin d\u00fczelmesiyle hijyenik ve estetik ko\u015fullar\u0131n \u00e7ok daha iyi hale gelmesi gibi bir\u00e7ok faydas\u0131 bulunmaktad\u0131r. Bunlar\u0131n yan\u0131nda bu s\u00fcrecin ki\u015fiye katt\u0131\u011f\u0131 psikolojik faydalar ve sosyal hayatta \u00f6zg\u00fcveni artt\u0131rmas\u0131 gibi farkl\u0131 y\u00f6nlerde de bir\u00e7ok etkisi olmaktad\u0131r.\n\nB\u00fct\u00fcn bu faydalar\u0131 d\u00fc\u015f\u00fcn\u00fcld\u00fc\u011f\u00fcnde, a\u011f\u0131zdaki b\u00fct\u00fcn di\u015flerin d\u00fczelmesini ve bunlar\u0131n birbiriyle uyumunu sa\u011flayan tedavi olan ortodontik tedavinin s\u00fcreci kolayl\u0131kla g\u00f6ze al\u0131nabilmektedir.\n\nOrtodontik tedavi s\u00fcreleri, tabi ki her bireyin mevcut problemine g\u00f6re de\u011fi\u015fkenlik g\u00f6stermektedir. \u00c7eneler aras\u0131nda \u015fiddetli uyumsuzluk olan ya da di\u015f \u00e7ekimini gerektirecek kadar \u00e7apra\u015f\u0131kl\u0131k olan vakalarda bu s\u00fcreler biraz daha uzun olabilmektedir. Bu tip vakalar\u0131n tedavi edilmesi bir bu\u00e7uk iki sene aral\u0131\u011f\u0131nda zaman almaktad\u0131r. Bahsedilen s\u00fcreler ortalama s\u00fcreler olup, her bireyin kemik ve k\u00f6k yap\u0131s\u0131na, tedavideki uyumuna ba\u011fl\u0131 olarak de\u011fi\u015fkenlik g\u00f6stermektedir.\n\nBunun yan\u0131nda \u00e7ene problemi olmayan ve di\u015f \u00e7ekimi gerektirmeyen vakalar\u0131n tedavisi, alt\u0131 aydan bir seneye kadar s\u00fcreler almaktad\u0131r.\n\nBaz\u0131 istisnai durumlarda, \u00e7ocuk ya\u015fta ba\u015flanan tedaviler, aktif tedavi metotlar\u0131 de\u011fi\u015ftirilerek uzun y\u0131llar kontroller gerektirebilmektedir. Bu durumlarda tedavi s\u00fcreleri iki bu\u00e7uk \u00fc\u00e7 y\u0131la yakla\u015fabilir.\n\nRandevu s\u0131kl\u0131\u011f\u0131 tedavinin metoduna g\u00f6re, d\u00f6rt ile sekiz hafta aral\u0131\u011f\u0131nda de\u011fi\u015fmektedir.\n\nBahsedilen uzunluklarda olan bu s\u00fcre\u00e7 ya\u015fand\u0131ktan sonra, faydalar\u0131 \u00f6m\u00fcr boyu s\u00fcren ortodontik tedavi ki\u015fiye bir\u00e7ok faydalar sa\u011flamaktad\u0131r. Biz ortodontistlere g\u00f6re ise elde edilen sonu\u00e7lar\u0131n mesleki hazz\u0131 paha bi\u00e7ilmezdir.\n\nHepinize sevgiler g\u00f6r\u00fc\u015fmek dile\u011fiyle...\n\nOrtodonti uzman\u0131 di\u015f hekimi E\u015fref Kerem Atam\u00f6zl\u00fc\n\nInstagram : https://bit.ly/2rRpEP6\n\nFacebook : https://www.facebook.com/softdent.com.tr/\n\nE-mail : atamozlu@gmail.com",
    "keywords": [
        "olan",
        "\u00e7ok",
        "kadar",
        "bu",
        "tedavi",
        "uzun",
        "ki\u015fiye",
        "midir",
        "s\u00fcren",
        "ve",
        "bir",
        "ortodontik",
        "s\u00fcreler",
        "ortodonti",
        "tedavinin"
    ],
    "meta_keywords": [
        ""
    ],
    "publish_date": null,
    "summary": "Merhabalar, bu hafta da ortodontide en \u00e7ok merak edilen konulardan biri olan tedavilerin ne kadar s\u00fcrd\u00fc\u011f\u00fc \u00fczerinde durmaya \u00e7al\u0131\u015faca\u011f\u0131z.\n\u00d6ncelikle \u015fahsi fikrim, ortodontik tedavi e\u011fer \u00e7ok k\u0131sa s\u00fcrelerde yap\u0131labilseydi, herkesin d\u00fc\u015f\u00fcnmeden bu tedaviyi g\u00f6rmek isteyece\u011fi y\u00f6n\u00fcndedir.\n\u00c7\u00fcnk\u00fc iyi bir ortodontik tedavinin ki\u015fiye kazand\u0131raca\u011f\u0131 faydalar saymakla bitmez.\nToplumda sadece \u00f6n di\u015flerin esteti\u011fiyle ilgili k\u0131s\u0131m \u00f6n plana \u00e7\u0131kar\u0131lsa da; ortodontinin bunun ard\u0131nda, \u00e7ene eklemini sa\u011fl\u0131\u011f\u0131na kavu\u015fturmak, \u00e7enelerin do\u011fru pozisyona gelmesi, di\u015flerin diziliminin d\u00fczelmesiyle hijyenik ve estetik ko\u015fullar\u0131n \u00e7ok daha iyi hale gelmesi gibi bir\u00e7ok faydas\u0131 bulunmaktad\u0131r.\nBunlar\u0131n yan\u0131nda bu s\u00fcrecin ki\u015fiye katt\u0131\u011f\u0131 psikolojik faydalar ve sosyal hayatta \u00f6zg\u00fcveni artt\u0131rmas\u0131 gibi farkl\u0131 y\u00f6nlerde de bir\u00e7ok etkisi olmaktad\u0131r.\nB\u00fct\u00fcn bu faydalar\u0131 d\u00fc\u015f\u00fcn\u00fcld\u00fc\u011f\u00fcnde, a\u011f\u0131zdaki b\u00fct\u00fcn di\u015flerin d\u00fczelmesini ve bunlar\u0131n birbiriyle uyumunu sa\u011flayan tedavi olan ortodontik tedavinin s\u00fcreci kolayl\u0131kla g\u00f6ze al\u0131nabilmektedir.\nOrtodontik tedavi s\u00fcreleri, tabi ki her bireyin mevcut problemine g\u00f6re de\u011fi\u015fkenlik g\u00f6stermektedir.\n\u00c7eneler aras\u0131nda \u015fiddetli uyumsuzluk olan ya da di\u015f \u00e7ekimini gerektirecek kadar \u00e7apra\u015f\u0131kl\u0131k olan vakalarda bu s\u00fcreler biraz daha uzun olabilmektedir.\nBu tip vakalar\u0131n tedavi edilmesi bir bu\u00e7uk iki sene aral\u0131\u011f\u0131nda zaman almaktad\u0131r.\nBahsedilen s\u00fcreler ortalama s\u00fcreler olup, her bireyin kemik ve k\u00f6k yap\u0131s\u0131na, tedavideki uyumuna ba\u011fl\u0131 olarak de\u011fi\u015fkenlik g\u00f6stermektedir.\nBunun yan\u0131nda \u00e7ene problemi olmayan ve di\u015f \u00e7ekimi gerektirmeyen vakalar\u0131n tedavisi, alt\u0131 aydan bir seneye kadar s\u00fcreler almaktad\u0131r.\nBaz\u0131 istisnai durumlarda, \u00e7ocuk ya\u015fta ba\u015flanan tedaviler, aktif tedavi metotlar\u0131 de\u011fi\u015ftirilerek uzun y\u0131llar kontroller gerektirebilmektedir.\nBu durumlarda tedavi s\u00fcreleri iki bu\u00e7uk \u00fc\u00e7 y\u0131la yakla\u015fabilir.\nRandevu s\u0131kl\u0131\u011f\u0131 tedavinin metoduna g\u00f6re, d\u00f6rt ile sekiz hafta aral\u0131\u011f\u0131nda de\u011fi\u015fmektedir.\nBahsedilen uzunluklarda olan bu s\u00fcre\u00e7 ya\u015fand\u0131ktan sonra, faydalar\u0131 \u00f6m\u00fcr boyu s\u00fcren ortodontik tedavi ki\u015fiye bir\u00e7ok faydalar sa\u011flamaktad\u0131r.\nBiz ortodontistlere g\u00f6re ise elde edilen sonu\u00e7lar\u0131n mesleki hazz\u0131 paha bi\u00e7ilmezdir.\nHepinize sevgiler g\u00f6r\u00fc\u015fmek dile\u011fiyle...Ortodonti uzman\u0131 di\u015f hekimi E\u015fref Kerem Atam\u00f6zl\u00fcInstagram : https://bit.ly/2rRpEP6Facebook : https://www.facebook.com/softdent.com.tr/E-mail : atamozlu@gmail.com",
    "article_html": "",
    "meta_description": ".",
    "meta_lang": "tr"
}