{
    "article_id": "65d4487ba3e2fecba39767dde2f6a17f.1590265909.601722",
    "title": "Normalle\u015fme plan\u0131 haz\u0131r; \u00e7al\u0131\u015fanlar\u0131n y\u00fczde 50\u2019si ofise ge\u00e7ecek",
    "authors": [],
    "canonical_link": "https://www.milliyet.com.tr/ekonomi/normallesme-plani-hazir-calisanlarin-yuzde-50si-ofise-gececek-6218666",
    "url": "http://milliyet.com.tr/ekonomi/normallesme-plani-hazir-calisanlarin-yuzde-50si-ofise-gececek-6218666",
    "top_img": "https://i2.milimaj.com/i/milliyet/75/0x0/5ec8f212554281066c1502cc.jpg",
    "meta_img": "https://i2.milimaj.com/i/milliyet/75/0x0/5ec8f212554281066c1502cc.jpg",
    "movies": [],
    "text": "Ma\u011faza ve ofisler i\u00e7in geri d\u00f6n\u00fc\u015f haz\u0131rl\u0131klar\u0131n\u0131 tamamlamak \u00fczere olduklar\u0131n\u0131 s\u00f6yleyen Yurdanur, \u00e7al\u0131\u015fanlar\u0131n sa\u011fl\u0131klar\u0131n\u0131n \u00f6ncelikleri oldu\u011funu dile getirdi. Yurdanur, \u201cO nedenle \u00e7al\u0131\u015fanlar\u0131n kendilerini \u2018g\u00fcvenle, i\u00e7 rahatl\u0131\u011f\u0131yla ofise gidebilirim\u2019 diyecekleri seviyede \u00f6nlemleri alm\u0131\u015f olmak istiyoruz. \u0130\u015f Sa\u011fl\u0131\u011f\u0131 ve G\u00fcvenli\u011fi (\u0130SG) uzmanlar\u0131 ve i\u015f yeri hekimleriyle oturup detayl\u0131 bir normalle\u015fme plan\u0131 haz\u0131rlad\u0131k\u201d diye konu\u015ftu.\n\n\u0130K\u0130 EK\u0130P FARKLI HAFTALARDA \u00c7ALI\u015eACAK\n\nBayramdan sonra ayn\u0131 anda b\u00fct\u00fcn personelin ofislere d\u00f6nmeyece\u011fini s\u00f6yleyen Yurdanur, \u201cT\u00fcrkiye genelinde 8 bin \u00e7al\u0131\u015fan\u0131m\u0131z var. 7 bini ma\u011fazalarda, bin ki\u015fi de ofiste \u00e7al\u0131\u015f\u0131yor. Y\u00f6neticilerimizle g\u00f6r\u00fc\u015fmeler yapt\u0131k. Ekiplerimizi ikiye b\u00f6lerek hem ofislerdeki yo\u011funlu\u011fu hem de temas\u0131 azaltmak \u00fczere 1 Haziran\u2019dan itibaren 1 hafta birinci ekip di\u011fer hafta ikinci ekip gelecek \u015fekilde planlama yapt\u0131k. B\u00f6ylece ekipler birbiriyle temas etmeyecek ve ayn\u0131 anda merkez ofislerde az say\u0131da insan \u00e7al\u0131\u015facak\u201d ifadelerini kulland\u0131.\n\nKRON\u0130K HASTALI\u011eI OLANLARA HAZ\u0130RANDA D\u00d6N\u00dc\u015e YOK\n\nKronik rahats\u0131zl\u0131\u011f\u0131 olan \u00e7al\u0131\u015fanlar\u0131n mart ba\u015f\u0131ndan beri ofise gelmedi\u011fini haziranda da gelmeyece\u011fini aktaran Yurdanur, \u201cHaziranda normalle\u015fmeye ba\u015fl\u0131yoruz, kademeli olarak ofislere d\u00f6nece\u011fiz. Fakat t\u00fcm personel gelmeyecek y\u00fczde 50\u2019si ofise d\u00f6necek \u015fekilde bir plan yapt\u0131k\u201d dedi.\n\nHANG\u0130 \u00d6NLEMLER ALINDI?\n\nAl\u0131nan \u00f6nlemlerin \u00e7al\u0131\u015fanlar\u0131n ofise gelmek i\u00e7in evden \u00e7\u0131kmas\u0131yla ba\u015flad\u0131\u011f\u0131na vurgu yapan Emek Yurdanur, \u201cPersonel servislerimizde kurallar\u0131 belirledik, servis \u015fof\u00f6r\u00fcm\u00fcz dahil herkes maske takacak. Daha az personel ta\u015f\u0131nacak, 10 ki\u015filik serviste 4 veya 5 ki\u015fi olacak. Servislerde bula\u015fma olmamas\u0131 i\u00e7in herhangi bir \u015fey yemek, i\u00e7mek yasak\u201d diye konu\u015ftu.\n\nG\u0130R\u0130\u015eTE ATE\u015e \u00d6L\u00c7\u00dcLECEK, OF\u0130STE MASKE ZORUNLU\n\nYurdanur, binaya giri\u015flerde personelin ate\u015finin mutlaka \u00f6l\u00e7\u00fclece\u011fini s\u00f6yleyerek, \u201cOfislerin b\u00fct\u00fcn havaland\u0131rma sistemleri elden ge\u00e7ti, bak\u0131mlar\u0131 yap\u0131ld\u0131. \u00d6zel dezenfektanlar ile ofislerin temizli\u011fi yap\u0131ld\u0131. Temizlik yapan ekiplerin say\u0131lar\u0131 art\u0131r\u0131ld\u0131. Arkada\u015flar\u0131m\u0131z g\u00fcn boyunca kap\u0131 kolu gibi ortak alanlar\u0131 yar\u0131m saatte bir dezenfektanlar ile temizleyecek\u201d ifadelerini kulland\u0131.\n\n\u201cYEMEKHANELERDE HER \u015eEY TEK KULLANIMLIK OLACAK\u201d\n\nYemekhanede al\u0131nan \u00f6nlemleri de s\u0131ralayan Yurdanur, \u201cYemekhanesi olan ofislerimiz var. Masalarda az say\u0131da \u00e7al\u0131\u015fan oturup yemek yiyecek Her \u015fey tek kullan\u0131ml\u0131k olacak. Tuzluk, sebil gibi malzemeleri ortadan kald\u0131rd\u0131k. Art\u0131k \u00e7ay demlemek diye bir \u015fey yok, po\u015fet \u00e7aylar var\u201d dedi.\n\nMASALARIN ARASINA PLAST\u0130K CAM GEL\u0130YOR\n\n\u00c7al\u0131\u015f\u0131rken iki bo\u015f bir dolu ve \u00e7apraz olacak \u015fekilde oturma plan\u0131 haz\u0131rlad\u0131klar\u0131n\u0131 aktaran Yurdanur, \u201cPersonelimiz, 2\u2019\u015fer metre alal\u0131klarla oturacak. Yine de masalar\u0131n aras\u0131nda plastik cam (pleksi) koyaca\u011f\u0131z ve maske takmak zorunlu olacak. Yemekhanesi olmayan ofisler i\u00e7in bir firma ile anla\u015ft\u0131k, yemekler paketli olarak gelecek\u201d diye konu\u015ftu.\n\n\u201cS\u00dcRE\u00c7 B\u0130Z\u0130 DAHA DA D\u0130J\u0130TALLE\u015eT\u0130RD\u0130\u201d\n\nOnline ma\u011faza ziyaretleri yapt\u0131klar\u0131n\u0131 e\u011fitimler ger\u00e7ekle\u015ftirdiklerini s\u00f6yleyen Emek Yurdanur, \u201cDijital bir gruptuk ama s\u00fcre\u00e7 bizi daha da dijitalle\u015ftirdi. \u015eu anda online ortama ta\u015f\u0131mad\u0131\u011f\u0131m\u0131z e\u011fitimimiz yok. Hatta yo\u011funluktan yapamad\u0131\u011f\u0131m\u0131z e\u011fitimleri de 2 ayda tamamlad\u0131k. Online ma\u011faza ziyaretleri yapt\u0131k.\" \u015feklinde konu\u015ftu.",
    "keywords": [
        "\u015fey",
        "yapt\u0131k",
        "normalle\u015fme",
        "y\u00fczde",
        "\u00e7al\u0131\u015fanlar\u0131n",
        "plan\u0131",
        "50si",
        "haz\u0131r",
        "olacak",
        "ve",
        "bir",
        "i\u00e7in",
        "yurdanur",
        "ofise",
        "diye",
        "ge\u00e7ecek"
    ],
    "meta_keywords": [
        ""
    ],
    "publish_date": null,
    "summary": "Ma\u011faza ve ofisler i\u00e7in geri d\u00f6n\u00fc\u015f haz\u0131rl\u0131klar\u0131n\u0131 tamamlamak \u00fczere olduklar\u0131n\u0131 s\u00f6yleyen Yurdanur, \u00e7al\u0131\u015fanlar\u0131n sa\u011fl\u0131klar\u0131n\u0131n \u00f6ncelikleri oldu\u011funu dile getirdi.\nYurdanur, \u201cO nedenle \u00e7al\u0131\u015fanlar\u0131n kendilerini \u2018g\u00fcvenle, i\u00e7 rahatl\u0131\u011f\u0131yla ofise gidebilirim\u2019 diyecekleri seviyede \u00f6nlemleri alm\u0131\u015f olmak istiyoruz.\n\u0130\u015f Sa\u011fl\u0131\u011f\u0131 ve G\u00fcvenli\u011fi (\u0130SG) uzmanlar\u0131 ve i\u015f yeri hekimleriyle oturup detayl\u0131 bir normalle\u015fme plan\u0131 haz\u0131rlad\u0131k\u201d diye konu\u015ftu.\n\u0130K\u0130 EK\u0130P FARKLI HAFTALARDA \u00c7ALI\u015eACAKBayramdan sonra ayn\u0131 anda b\u00fct\u00fcn personelin ofislere d\u00f6nmeyece\u011fini s\u00f6yleyen Yurdanur, \u201cT\u00fcrkiye genelinde 8 bin \u00e7al\u0131\u015fan\u0131m\u0131z var.\n7 bini ma\u011fazalarda, bin ki\u015fi de ofiste \u00e7al\u0131\u015f\u0131yor.\nY\u00f6neticilerimizle g\u00f6r\u00fc\u015fmeler yapt\u0131k.\nEkiplerimizi ikiye b\u00f6lerek hem ofislerdeki yo\u011funlu\u011fu hem de temas\u0131 azaltmak \u00fczere 1 Haziran\u2019dan itibaren 1 hafta birinci ekip di\u011fer hafta ikinci ekip gelecek \u015fekilde planlama yapt\u0131k.\nB\u00f6ylece ekipler birbiriyle temas etmeyecek ve ayn\u0131 anda merkez ofislerde az say\u0131da insan \u00e7al\u0131\u015facak\u201d ifadelerini kulland\u0131.\nKRON\u0130K HASTALI\u011eI OLANLARA HAZ\u0130RANDA D\u00d6N\u00dc\u015e YOKKronik rahats\u0131zl\u0131\u011f\u0131 olan \u00e7al\u0131\u015fanlar\u0131n mart ba\u015f\u0131ndan beri ofise gelmedi\u011fini haziranda da gelmeyece\u011fini aktaran Yurdanur, \u201cHaziranda normalle\u015fmeye ba\u015fl\u0131yoruz, kademeli olarak ofislere d\u00f6nece\u011fiz.\nFakat t\u00fcm personel gelmeyecek y\u00fczde 50\u2019si ofise d\u00f6necek \u015fekilde bir plan yapt\u0131k\u201d dedi.\nHANG\u0130 \u00d6NLEMLER ALINDI?\nAl\u0131nan \u00f6nlemlerin \u00e7al\u0131\u015fanlar\u0131n ofise gelmek i\u00e7in evden \u00e7\u0131kmas\u0131yla ba\u015flad\u0131\u011f\u0131na vurgu yapan Emek Yurdanur, \u201cPersonel servislerimizde kurallar\u0131 belirledik, servis \u015fof\u00f6r\u00fcm\u00fcz dahil herkes maske takacak.\nDaha az personel ta\u015f\u0131nacak, 10 ki\u015filik serviste 4 veya 5 ki\u015fi olacak.\nServislerde bula\u015fma olmamas\u0131 i\u00e7in herhangi bir \u015fey yemek, i\u00e7mek yasak\u201d diye konu\u015ftu.\nG\u0130R\u0130\u015eTE ATE\u015e \u00d6L\u00c7\u00dcLECEK, OF\u0130STE MASKE ZORUNLUYurdanur, binaya giri\u015flerde personelin ate\u015finin mutlaka \u00f6l\u00e7\u00fclece\u011fini s\u00f6yleyerek, \u201cOfislerin b\u00fct\u00fcn havaland\u0131rma sistemleri elden ge\u00e7ti, bak\u0131mlar\u0131 yap\u0131ld\u0131.\n\u00d6zel dezenfektanlar ile ofislerin temizli\u011fi yap\u0131ld\u0131.\nTemizlik yapan ekiplerin say\u0131lar\u0131 art\u0131r\u0131ld\u0131.\nArkada\u015flar\u0131m\u0131z g\u00fcn boyunca kap\u0131 kolu gibi ortak alanlar\u0131 yar\u0131m saatte bir dezenfektanlar ile temizleyecek\u201d ifadelerini kulland\u0131.\n\u201cYEMEKHANELERDE HER \u015eEY TEK KULLANIMLIK OLACAK\u201dYemekhanede al\u0131nan \u00f6nlemleri de s\u0131ralayan Yurdanur, \u201cYemekhanesi olan ofislerimiz var.\nMasalarda az say\u0131da \u00e7al\u0131\u015fan oturup yemek yiyecek Her \u015fey tek kullan\u0131ml\u0131k olacak.\nTuzluk, sebil gibi malzemeleri ortadan kald\u0131rd\u0131k.\nArt\u0131k \u00e7ay demlemek diye bir \u015fey yok, po\u015fet \u00e7aylar var\u201d dedi.\nMASALARIN ARASINA PLAST\u0130K CAM GEL\u0130YOR\u00c7al\u0131\u015f\u0131rken iki bo\u015f bir dolu ve \u00e7apraz olacak \u015fekilde oturma plan\u0131 haz\u0131rlad\u0131klar\u0131n\u0131 aktaran Yurdanur, \u201cPersonelimiz, 2\u2019\u015fer metre alal\u0131klarla oturacak.\nYine de masalar\u0131n aras\u0131nda plastik cam (pleksi) koyaca\u011f\u0131z ve maske takmak zorunlu olacak.\nYemekhanesi olmayan ofisler i\u00e7in bir firma ile anla\u015ft\u0131k, yemekler paketli olarak gelecek\u201d diye konu\u015ftu.\n\u201cS\u00dcRE\u00c7 B\u0130Z\u0130 DAHA DA D\u0130J\u0130TALLE\u015eT\u0130RD\u0130\u201dOnline ma\u011faza ziyaretleri yapt\u0131klar\u0131n\u0131 e\u011fitimler ger\u00e7ekle\u015ftirdiklerini s\u00f6yleyen Emek Yurdanur, \u201cDijital bir gruptuk ama s\u00fcre\u00e7 bizi daha da dijitalle\u015ftirdi.\n\u015eu anda online ortama ta\u015f\u0131mad\u0131\u011f\u0131m\u0131z e\u011fitimimiz yok.\nHatta yo\u011funluktan yapamad\u0131\u011f\u0131m\u0131z e\u011fitimleri de 2 ayda tamamlad\u0131k.\nOnline ma\u011faza ziyaretleri yapt\u0131k.\"\n\u015feklinde konu\u015ftu.",
    "article_html": "",
    "meta_description": "Son Haberler - T\u00fcrkiye koronavir\u00fcs salg\u0131n\u0131 nedeniyle evlerinde olan milyonlarca \u00e7al\u0131\u015fan haziranda ofise d\u00f6nmeye haz\u0131rlan\u0131yor. \u0130\u015fleri uzaktan y\u00fcr\u00fcten bir\u00e7ok \u015firket farkl\u0131 \u00e7\u00f6z\u00fcmlerle ofise d\u00f6n\u00fc\u015f plan\u0131 yapmaya ba\u015flad\u0131. Boyner Grup \u0130nsan Kaynaklar\u0131 Ba\u015fkan Yard\u0131mc\u0131s\u0131 Emek Yurdanur, normalle ge\u00e7i\u015f i\u00e7in haz\u0131rlad\u0131klar\u0131 yol haritas\u0131n\u0131 anlatarak, ald\u0131klar\u0131 \u00f6nlemleri a\u00e7\u0131klad\u0131.",
    "meta_lang": "tr"
}