{
    "article_id": "cfff14726208c96b6332bb4c233d22b9.1590265750.1106074",
    "title": "Yeni KIA XCeed SUV T\u00fcrkiye'de! T\u00fcrkiye fiyat\u0131...",
    "authors": [],
    "canonical_link": "https://www.milliyet.com.tr/otomobil/yeni-kia-xceed-suv-turkiyeyede-turkiye-fiyati-6118060",
    "url": "http://milliyet.com.tr/otomobil/yeni-kia-xceed-suv-turkiyeyede-turkiye-fiyati-6118060",
    "top_img": "https://i2.milimaj.com/i/milliyet/75/0x0/5e158fa255427e1b9c431c4f.jpg",
    "meta_img": "https://i2.milimaj.com/i/milliyet/75/0x0/5e158fa255427e1b9c431c4f.jpg",
    "movies": [],
    "text": "Sportif yap\u0131s\u0131 ve \u00fcst d\u00fczey konforuyla benzersiz bir s\u00fcr\u00fc\u015f deneyimi sunan Yeni XCeed, geleneksel bir hatchback otomobile k\u0131yasla daha fazla g\u00f6r\u00fc\u015f a\u00e7\u0131s\u0131 ve yola hakim bir s\u00fcr\u00fc\u015f deneyimi ya\u015fat\u0131yor. Geli\u015fmi\u015f g\u00fcvenlik \u00f6nlemleri, ba\u011flant\u0131 \u00f6zellikleri ve teknoloji \u00e7\u00f6z\u00fcmleriyle Yeni XCeed, \u015fehirli kompakt SUV s\u0131n\u0131f\u0131n\u0131n en teknolojik otomobili olarak \u00f6ne \u00e7\u0131k\u0131yor.\n\nHatchback bir ara\u00e7 ile SUV\u2019un \u00f6ne \u00e7\u0131kan y\u00f6nlerini birle\u015ftiren Yeni KIA XCeed, g\u00fc\u00e7l\u00fc ve ekonomik turbo beslemeli modern motoru ve 7 ileri \u00e7ift kavramal\u0131 otomatik \u015fanz\u0131man\u0131yla s\u0131n\u0131f\u0131n\u0131n en verimli otomobillerinden biri olarak dikkat \u00e7ekiyor.\n\n\u015eehirli ve sportif bir SUV\n\nDikkat \u00e7ekici tarz\u0131 ve modern tasar\u0131m\u0131yla Yeni XCeed, geleneksel SUV\u2019lara modern bir alternatif olu\u015fturuyor. Ceed ailesine kat\u0131lan Yeni XCeed, tasar\u0131m\u0131 ve \u00e7izgileriyle kompakt ailenin SUV ihtiyac\u0131na da cevap veriyor.\n\nBe\u015f kap\u0131l\u0131 hatchback Ceed ile k\u0131yasland\u0131\u011f\u0131nda 26mm art\u0131\u015fla 1.826mm geni\u015fli\u011fe ve 44mm daha y\u00fcksek bir yap\u0131ya kavu\u015fan Yeni XCeed, \u00e7amurluk kaplamalar\u0131 ve g\u00fcm\u00fc\u015f renkli detaylar\u0131yla SUV hissini destekliyor.\n\nYeni XCeed; 12,3 in\u00e7 b\u00fcy\u00fckl\u00fc\u011f\u00fcndeki dijital g\u00f6sterge paneli, 10.25 in\u00e7lik y\u00fcksek \u00e7\u00f6z\u00fcn\u00fcrl\u00fckl\u00fc multimedya ekran\u0131, standart sunulan yan deri koltuklar\u0131, panoramik sunroof\u2019u, y\u00fcksek teknolojiye sahip LED \u00f6n farlar\u0131, 3D arka LED farlar\u0131 ve yeni bluetooth fonksiyonlar\u0131yla iki cihaz\u0131n ayn\u0131 anda ba\u011flanabilme \u00f6zelliklerine ek olarak; sesli komut ile m\u00fczik, mesaj, arama opsiyonlar\u0131, Apple Car Play ve Android Auto uyumlu teknolojisiyle s\u0131n\u0131f\u0131n\u0131n \u00fcst\u00fcnde imkanlar sunuyor.\n\nYeni KIA XCeed, di\u011fer Ceed modellerinden farkl\u0131la\u015farak kendine \u00f6zg\u00fc s\u00fcspansiyon ayar\u0131 ve mimarisi ile s\u00fcr\u00fcc\u00fclere benzersiz bir s\u00fcr\u00fc\u015f deneyimi sunuyor. XCeed yerden y\u00fcksek yap\u0131s\u0131na ra\u011fmen; \u00f6zel s\u00fcspansiyon ayar\u0131, daha kompakt d\u0131\u015f boyutlar\u0131, daha d\u00fc\u015f\u00fck a\u011f\u0131rl\u0131k merkezi ve azalt\u0131lm\u0131\u015f toplam k\u00fctlesi sayesinde SUV ailesine g\u00f6re \u00e7ok daha dinamik ve sportif bir s\u00fcr\u00fc\u015f tarz\u0131 sunuyor.\n\nT\u00fcrkiye\u2019ye ilk etapta KIA\u2019n\u0131n bug\u00fcne kadar geli\u015ftirdi\u011fi en temiz dizel motor olan ve y\u00fcksek yak\u0131t verimlili\u011fi sunan, 136 beygir g\u00fcc\u00fcndeki 1.6 litre dizel Smartstream motorla gelen XCeed, 100km\u2019de yaln\u0131zca 4,4lt yak\u0131t t\u00fcketimiyle s\u0131n\u0131f\u0131nda \u00f6ne \u00e7\u0131k\u0131yor.\n\nEn y\u00fcksek donan\u0131m \u00f6zellikleriyle tek paket olarak sat\u0131\u015fa sunulan Yeni XCeed, 248 bin 900TL\u2019lik sat\u0131\u015f fiyat\u0131yla KIA yetkili sat\u0131\u015f noktalar\u0131nda merakl\u0131lar\u0131n\u0131 bekliyor.",
    "keywords": [
        "t\u00fcrkiye",
        "s\u00fcr\u00fc\u015f",
        "fiyat\u0131",
        "t\u00fcrkiyede",
        "yeni",
        "y\u00fcksek",
        "daha",
        "kia",
        "olarak",
        "ve",
        "suv",
        "bir",
        "ile",
        "xceed"
    ],
    "meta_keywords": [
        ""
    ],
    "publish_date": null,
    "summary": "Sportif yap\u0131s\u0131 ve \u00fcst d\u00fczey konforuyla benzersiz bir s\u00fcr\u00fc\u015f deneyimi sunan Yeni XCeed, geleneksel bir hatchback otomobile k\u0131yasla daha fazla g\u00f6r\u00fc\u015f a\u00e7\u0131s\u0131 ve yola hakim bir s\u00fcr\u00fc\u015f deneyimi ya\u015fat\u0131yor.\nGeli\u015fmi\u015f g\u00fcvenlik \u00f6nlemleri, ba\u011flant\u0131 \u00f6zellikleri ve teknoloji \u00e7\u00f6z\u00fcmleriyle Yeni XCeed, \u015fehirli kompakt SUV s\u0131n\u0131f\u0131n\u0131n en teknolojik otomobili olarak \u00f6ne \u00e7\u0131k\u0131yor.\nHatchback bir ara\u00e7 ile SUV\u2019un \u00f6ne \u00e7\u0131kan y\u00f6nlerini birle\u015ftiren Yeni KIA XCeed, g\u00fc\u00e7l\u00fc ve ekonomik turbo beslemeli modern motoru ve 7 ileri \u00e7ift kavramal\u0131 otomatik \u015fanz\u0131man\u0131yla s\u0131n\u0131f\u0131n\u0131n en verimli otomobillerinden biri olarak dikkat \u00e7ekiyor.\n\u015eehirli ve sportif bir SUVDikkat \u00e7ekici tarz\u0131 ve modern tasar\u0131m\u0131yla Yeni XCeed, geleneksel SUV\u2019lara modern bir alternatif olu\u015fturuyor.\nCeed ailesine kat\u0131lan Yeni XCeed, tasar\u0131m\u0131 ve \u00e7izgileriyle kompakt ailenin SUV ihtiyac\u0131na da cevap veriyor.\nBe\u015f kap\u0131l\u0131 hatchback Ceed ile k\u0131yasland\u0131\u011f\u0131nda 26mm art\u0131\u015fla 1.826mm geni\u015fli\u011fe ve 44mm daha y\u00fcksek bir yap\u0131ya kavu\u015fan Yeni XCeed, \u00e7amurluk kaplamalar\u0131 ve g\u00fcm\u00fc\u015f renkli detaylar\u0131yla SUV hissini destekliyor.\nYeni XCeed; 12,3 in\u00e7 b\u00fcy\u00fckl\u00fc\u011f\u00fcndeki dijital g\u00f6sterge paneli, 10.25 in\u00e7lik y\u00fcksek \u00e7\u00f6z\u00fcn\u00fcrl\u00fckl\u00fc multimedya ekran\u0131, standart sunulan yan deri koltuklar\u0131, panoramik sunroof\u2019u, y\u00fcksek teknolojiye sahip LED \u00f6n farlar\u0131, 3D arka LED farlar\u0131 ve yeni bluetooth fonksiyonlar\u0131yla iki cihaz\u0131n ayn\u0131 anda ba\u011flanabilme \u00f6zelliklerine ek olarak; sesli komut ile m\u00fczik, mesaj, arama opsiyonlar\u0131, Apple Car Play ve Android Auto uyumlu teknolojisiyle s\u0131n\u0131f\u0131n\u0131n \u00fcst\u00fcnde imkanlar sunuyor.\nYeni KIA XCeed, di\u011fer Ceed modellerinden farkl\u0131la\u015farak kendine \u00f6zg\u00fc s\u00fcspansiyon ayar\u0131 ve mimarisi ile s\u00fcr\u00fcc\u00fclere benzersiz bir s\u00fcr\u00fc\u015f deneyimi sunuyor.\nXCeed yerden y\u00fcksek yap\u0131s\u0131na ra\u011fmen; \u00f6zel s\u00fcspansiyon ayar\u0131, daha kompakt d\u0131\u015f boyutlar\u0131, daha d\u00fc\u015f\u00fck a\u011f\u0131rl\u0131k merkezi ve azalt\u0131lm\u0131\u015f toplam k\u00fctlesi sayesinde SUV ailesine g\u00f6re \u00e7ok daha dinamik ve sportif bir s\u00fcr\u00fc\u015f tarz\u0131 sunuyor.\nT\u00fcrkiye\u2019ye ilk etapta KIA\u2019n\u0131n bug\u00fcne kadar geli\u015ftirdi\u011fi en temiz dizel motor olan ve y\u00fcksek yak\u0131t verimlili\u011fi sunan, 136 beygir g\u00fcc\u00fcndeki 1.6 litre dizel Smartstream motorla gelen XCeed, 100km\u2019de yaln\u0131zca 4,4lt yak\u0131t t\u00fcketimiyle s\u0131n\u0131f\u0131nda \u00f6ne \u00e7\u0131k\u0131yor.\nEn y\u00fcksek donan\u0131m \u00f6zellikleriyle tek paket olarak sat\u0131\u015fa sunulan Yeni XCeed, 248 bin 900TL\u2019lik sat\u0131\u015f fiyat\u0131yla KIA yetkili sat\u0131\u015f noktalar\u0131nda merakl\u0131lar\u0131n\u0131 bekliyor.",
    "article_html": "",
    "meta_description": "KIA, C segmentindeki g\u00fcc\u00fcn\u00fc Yeni XCeed ile g\u00f6stermeye devam ediyor. KIA\u2019n\u0131n Franfurkt\u2019taki tasar\u0131m merkezinde geli\u015ftirilen ve Slovakya\u2019daki \u00fcretim tesislerinde Avrupal\u0131 s\u00fcr\u00fcc\u00fcler i\u00e7in \u00fcretilen Yeni XCeed, SUV konforunu hatchback sportifli\u011fi ve s\u00fcr\u00fc\u015f \u00f6zellikleriyle bulu\u015fturuyor.",
    "meta_lang": "tr"
}