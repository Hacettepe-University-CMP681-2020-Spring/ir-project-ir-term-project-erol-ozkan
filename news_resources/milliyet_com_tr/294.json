{
    "article_id": "b0334faf1c483a5db3fdf9689a070660.1590265962.320027",
    "title": "Jurgen Klopp Liverpool'u \u015faha kald\u0131rd\u0131! Sadece 2 galibiyet uzakta",
    "authors": [],
    "canonical_link": "https://www.milliyet.com.tr/skorer/jurgen-klopp-liverpoolu-saha-kaldirdi-sadece-2-galibiyet-uzakta-6218517",
    "url": "http://milliyet.com.tr/skorer/jurgen-klopp-liverpoolu-saha-kaldirdi-sadece-2-galibiyet-uzakta-6218517",
    "top_img": "https://i2.milimaj.com/i/milliyet/75/0x0/5ec881d855427e1bc4ab1108.jpg",
    "meta_img": "https://i2.milimaj.com/i/milliyet/75/0x0/5ec881d855427e1bc4ab1108.jpg",
    "movies": [],
    "text": "CELAL UMUT EREN\n\nAlman teknik adam, 8 Ekim 2015 tarihinde ilk bas\u0131n toplant\u0131s\u0131nda o me\u015fhur g\u00fcl\u00fcmsemesiyle, \u201cBir hayalim var. Anfield\u2019da \u015f\u00fcpheyle bakan insanlar\u0131 \u2018\u0130nananlar\u2019 olarak de\u011fi\u015ftirece\u011fim\u201d dedi ve \u015eampiyonlar Ligi\u2019nden 30 y\u0131ll\u0131k Premier Lig hasretini bitirmeye yakla\u015fan performans\u0131 getirdi\n\nTek bir re\u00e7ete\n\nLiverpool, 2014-15 sezonunu adeta kabuslar silsilesiyle bitiriyordu. Tak\u0131m ligi 6. tamamlam\u0131\u015f, kul\u00fcb\u00fcn efsane kaptanlar\u0131ndan Steven Gerrard 17 y\u0131ll\u0131k kariyerini noktalam\u0131\u015f ve tak\u0131m\u0131n en \u00f6nemli y\u0131ld\u0131z\u0131 Raheem Sterling Manchester City\u2019nin yolunu tutmu\u015ftu... 2015-16 sezonu da iyi ba\u015flamam\u0131\u015f, ilk 8 ma\u00e7ta sadece 3 galibiyet al\u0131nm\u0131\u015f ve Brendan Rodgers\u2019la yollar ayr\u0131lm\u0131\u015ft\u0131. Anfield\u2019da umutsuzluk hakimdi.. Liverpool\u2019un tek bir re\u00e7etesi vard\u0131: iyi bir teknik direkt\u00f6r.. T\u0131pk\u0131 Bob Paisley, t\u0131pk\u0131 Bill Shankly, t\u0131pk\u0131 Kenny Dalglish gibi.\n\n\u0130z b\u0131rakaca\u011f\u0131m\n\n\u0130\u015fte 8 Ekim 2015 sabah\u0131 art\u0131k yepyeni bir g\u00fcn vard\u0131. Borussia Dortmund\u2019dan ayr\u0131lan ve bo\u015fta olan Jurgen Klopp, Anfield\u2019dan i\u00e7eri giriyordu. 3 y\u0131ll\u0131k s\u00f6zle\u015fme imzalad\u0131\u011f\u0131 bas\u0131n toplant\u0131s\u0131nda belki de 50 y\u0131l sonra tarih kitaplar\u0131nda yer alacak o s\u00f6zleri sarf etti: \u201cYar\u0131ndan itibaren, 3 y\u0131ll\u0131k s\u00f6zle\u015fmem boyunca 7 g\u00fcn ve 24 saat Liverpool i\u00e7in \u00e7al\u0131\u015faca\u011f\u0131m. Benim bir hayalim var. Anfield\u2019da \u015f\u00fcpheyle bakan insanlar\u0131 g\u00f6r\u00fcyorum. Ben o bak\u0131\u015flar\u0131 \u2018\u0130nananlar\u2019 olarak de\u011fi\u015ftirece\u011fim. Ben burada iz b\u0131rakaca\u011f\u0131m. Ne kadar kupalar kazan\u0131r\u0131z bilemiyorum\u201d demi\u015fti.\n\nSadece 2 galibiyet\n\n\u0130\u015fte Jurgen Klopp bu s\u00f6zleri s\u00f6yledikten sonra, 2017-18 sezonunda \u015eampiyonlar Ligi finalini kaybettikten sonra s\u00f6zle\u015fmesini uzatt\u0131. Sonra da s\u00f6z verdi\u011fi gibi 2018-19 sezonunda \u015eampiyonlar Ligi \u015fampiyonlu\u011fu, 2019\u2019da UEFA S\u00fcper Kupas\u0131 ve FIFA Kul\u00fcpler D\u00fcnya \u015eampiyonlu\u011fu geldi. Bu sezon da 30 y\u0131ll\u0131k Premier Lig hasretine son vermeye yak\u0131nken sadece koronavir\u00fcs nedeniyle r\u00f6tara tak\u0131ld\u0131 ama o tarihi zaferi Bob Paisley, Bill Shankly ve Kenny Dalglish\u2019in ard\u0131ndan Anfield\u2019a \u2018\u015eampiyon Menajer\u2019 olarak \u00e7\u0131kmas\u0131na sadece 2 galibiyet uzakta.\n\n\u0130lk k\u0131v\u0131lc\u0131m Signal Iduna\u2019da\n\n\n\nB.Dortmund hat\u0131ras\u0131\n\n2015-16 sezonunda Liverpool\u2019dan kimse \u015fampiyonluk beklemiyordu. \u00dcst\u00fcne FA Kupas\u0131\u2019ndaki 4. turda ya\u015fanan veda Jurgen Klopp\u2019un istedi\u011fi gibi ba\u015flayamad\u0131\u011f\u0131 anlam\u0131na geliyordu. Lig Kupas\u0131\u2019nda da art\u0131k ezeli rakip gibi g\u00f6rd\u00fckleri M.City\u2019ye finalde penalt\u0131larla boyun e\u011fmeleri i\u015fleri zorla\u015ft\u0131rm\u0131\u015ft\u0131. Ancak UEFA Avrupa Ligi\u2019ndeki y\u00fcr\u00fcy\u00fc\u015f s\u00fcr\u00fcyordu. Son 16 turunda ezeli rakip M.United\u2019a kar\u015f\u0131 Old Trafford\u2019daki performans ve toplamda elde edilen 3-1\u2019lik skor ilk k\u0131v\u0131lc\u0131m\u0131 yakm\u0131\u015ft\u0131. Ancak \u00e7eyrek finalde duygusal bir e\u015fle\u015fme vard\u0131. Klopp \u00f6zde\u015fle\u015fti\u011fi B.Dortmund\u2019un \u00f6n\u00fcndeydi.\n\n\n\n\n\n\n\nBug\u00fcnlerin habercisiydi\n\n1-1\u2019lik ilk ma\u00e7\u0131n ard\u0131ndan r\u00f6van\u015fta Anfield\u2019da 3-1 geriye d\u00fc\u015fmelerine ra\u011fmen 4-3 kazanmalar\u0131, adeta bug\u00fcnlerin habercisi olmu\u015ftu. Kenarda \u00e7\u0131lg\u0131na d\u00f6nen Klopp, Anfield trib\u00fcnleriyle b\u00fct\u00fcnle\u015fmi\u015fti. O sezon her ne kadar finalde Sevilla\u2019ya kaybedilse de art\u0131k bir Klopp tak\u0131m\u0131 olu\u015fmu\u015ftu. 2017-18\u2019de Mainz\u2019dan \u00f6\u011frencisi Loris Karius finalde yakmasa Real Madrid\u2019e kar\u015f\u0131 belki de zaferi alacaklard\u0131. Ama yine de 2018-19\u2019de efsanevi \u015eampiyonlar Ligi sezonu ve finalde Tottenham \u00f6n\u00fcndeki galibiyet, Klopp\u2019un kariyerine ilk, Liverpool\u2019un tarihine 6. \u015eampiyonlar Ligi kupas\u0131n\u0131 ekliyordu.\n\n\u2018Bir g\u00fcn kazanaca\u011f\u0131m\u2019\n\n2012-13 sezonunda Jurgen Klopp, Avrupa\u2019n\u0131n en \u00e7ok konu\u015fulan ismiydi. Borussia Dortmund\u2019la 2 y\u0131l \u00fcst \u00fcste Bundesliga\u2019y\u0131 kazanm\u0131\u015f bir isimdi. Bayern M\u00fcnih hegemonyas\u0131n\u0131 y\u0131kan adamd\u0131. 2012-13 sezonu \u015eampiyonlar Ligi finali de kaderin bir cilvesi gibi; B.Dortmund-B.M\u00fcnih ma\u00e7\u0131yd\u0131.\n\nKlopp\u2019un favori g\u00f6sterdi\u011fi Guardiola\u2019l\u0131 B.M\u00fcnih, Londra\u2019da Wembley\u2019de 2-1 kazan\u0131yordu. Klopp ma\u00e7tan sonra, \u201cBir g\u00fcn o kupay\u0131 kazanaca\u011f\u0131m\u201d diyerek yine g\u00fcl\u00fcms\u00fcyordu. Tam 5 y\u0131l sonra Kiev\u2019de yine finaldeydi. Bu kez rakip Real Madrid\u2019di ve skor Loris Karius\u2019un hatalar\u0131yla 3-1 yenilgiydi. Klopp ayn\u0131 s\u00f6z\u00fc tekrarlad\u0131: \u201cBen bu kupay\u0131 bir g\u00fcn kazanaca\u011f\u0131m, s\u00f6z veriyorum bu Liverpool\u2019la olacak.\u201d 2018-19 sezonu \u015eampiyonlar Ligi \u015fampiyonu ise belliydi: Liverpool FC.\n\n100 puan\n\n\u015eu anda en yak\u0131n rakibi Manchester City\u2019nin 25 puan \u00f6n\u00fcnde lider olan Liverpool\u2019a 2 galibiyet yetecek. 29. haftada duran ligde 82 puan\u0131 olan K\u0131rm\u0131z\u0131lar\u0131n esas hedefi ise 18 puan daha alarak tarihlerinde ilk kez 100 puana ula\u015fmak..\n\n\u2018Normal biri\u2019\n\nLiverpool\u2019da imza t\u00f6renindeki ilk bas\u0131n toplant\u0131s\u0131nda Jurgen Klopp\u2019a gelen soru Jose Mourinho ile ilgiliydi. Mourinho\u2019nun kendisine \u2018\u00d6zel biri\u2019 demesi ve kendisinin nas\u0131l bir hitap tarz\u0131 istedi\u011fi sorusuna Alman teknik adam kendi has stiliyle: \u201cBen son derece normal bir adam\u0131m. O nedenle bana \u2018Normal biri\u2019 diyebilirsiniz\u201d yan\u0131t\u0131n\u0131 verdi.\n\nAma bug\u00fcnlerde yeni bir ismi daha var. Anfield\u2019daki bir taraftar\u0131n me\u015fhur Barcelona yar\u0131 finalinden sonra dedi\u011fi gibi: \u201cO co\u015fkusunu biz trib\u00fcnlerle kutlayan biri. T\u0131pk\u0131 Bill Shankly\u2019nin dedi\u011fi gibi; \u2018Ger\u00e7ek bir teknik direkt\u00f6r zaferini gider trib\u00fcnlerle kutlar\u2019 \u0130\u015fte Jurgen Klopp, \u2018Ger\u00e7ek bir teknik direkt\u00f6r.\u201d\n\n\u2018Neden denemeyelim\u2019\n\nLiverpool i\u00e7in 2018-19 sezonu bamba\u015fka anlamlar i\u00e7eriyordu. Ligde ve \u015eampiyonlar Ligi\u2019nde adeta r\u00fczgar gibi esiyorlard\u0131. K\u0131rm\u0131z\u0131lar, adeta rakiplerini s\u00fcrklase ediyordu.\n\nBayern M\u00fcnih\u2019e 3, Porto\u2019ya 4 gol atan tak\u0131m\u0131n \u00f6n\u00fcne yar\u0131 finalde Messi\u2019li Barcelona gelmi\u015fti. Nou Camp\u2019ta tabelaya bak\u0131ld\u0131\u011f\u0131nda skor 3-0 ma\u011flubiyetti. Yar\u0131 final ilk ma\u00e7\u0131ndaki ma\u011flubiyet sonras\u0131 Guardian Gazetesi \u00f6zel bir haber yaparak Klopp\u2019un soyunma odas\u0131 konu\u015fmalar\u0131n\u0131 vermi\u015fti: \u201cBir ma\u00e7 oynad\u0131k ve bitti. Her g\u00fcn yeniden g\u00fcne\u015f do\u011fuyor. Her g\u00fcn yeni bir g\u00fcn. Bizim de \u00f6n\u00fcm\u00fczde yeni bir ma\u00e7 olacak. Sadece \u015funu soruyorum size; Neden denemeyelim. E\u011fer bir \u015fans\u0131m\u0131z varsa deneyelim.\u201d\n\nAsl\u0131nda o konu\u015fma Anfield\u2019daki r\u00f6van\u015fta 4-0 kazan\u0131lan tarihi Bar\u00e7a zaferinin konu\u015fmas\u0131 de\u011fildi, o konu\u015fma finalde de Tottenham\u2019\u0131 2-0 yenen tak\u0131m\u0131n \u015eampiyonlar Ligi zaferini tescilleyen motivasyon konu\u015fmas\u0131yd\u0131.\n\nMourinho\u2019nun hediyesi: MOHAMED SALAH\n\nLiverpool trib\u00fcnlerinde en \u00e7ok sevilmeyen menajerlerden biri kim diye ara\u015ft\u0131r\u0131rsan\u0131z; herkes size Jose Mourinho ve Pep Guardiola der. Ancak o sevilmeyen Mourinho; Liverpool\u2019a belki de tarihinin en b\u00fcy\u00fck hediyesini verdi: Mohamed Salah.. 2014-15 sezonunda Basel\u2019den b\u00fcy\u00fck umutlarla Chelsea\u2019ye giden Salah, o d\u00f6nemki teknik direkt\u00f6r Jose Mourinho\u2019nun g\u00f6z\u00fcne girememi\u015fti. Fiorentina ve Roma\u2019ya kiralanan M\u0131s\u0131rl\u0131 y\u0131ld\u0131z, \u0130talya\u2019daki performans\u0131yla 2017-18 sezonunda Jurgen Klopp\u2019un da \u0131srarlar\u0131yla 42 milyon euroyu bulan bir bedelle Liverpool\u2019a imza att\u0131. O g\u00fcnden itibaren Lionel Messi ve Cristiano Ronaldo seviyesinde g\u00f6sterilen performans \u015fov ba\u015flad\u0131. 27 ya\u015f\u0131ndaki oyuncunun 3 sezonda Premier Lig\u2019de 100 ma\u00e7ta 70 gol\u00fcn\u00fcn olmas\u0131, toplamda da 144 ma\u00e7ta 91 gol\u00fc bulmas\u0131 her \u015feyi anlat\u0131yor.\n\n30 y\u0131l\u0131n \u00f6yk\u00fcs\u00fc 27 haftada 26 galibiyet\n\nLiverpool\u2019da bug\u00fcnlerde tarihi bir d\u00f6nemden ge\u00e7iliyor. Hem koronavir\u00fcs \u015foku hem de \u015fehrin k\u0131rm\u0131z\u0131 tak\u0131m\u0131n\u0131n yazd\u0131\u011f\u0131 futbol efsanesinin etkisi.. 2019-20 sezonunda tarihi bir performansa imza atan Jurgen Klopp ve Liverpool, 29 lig ma\u00e7\u0131n\u0131n 27\u2019sini kazand\u0131. 27 haftada 26 galibiyet ald\u0131. Premier Lig tarihinin en iyi sezon ba\u015flang\u0131c\u0131 yap\u0131ld\u0131 ve koronavir\u00fcs \u00e7\u0131kmasayd\u0131 tak\u0131m mart ay\u0131 sonunda \u015fampiyonlu\u011fa ula\u015facakt\u0131. Asl\u0131nda bu ba\u015far\u0131 hikayesini iyi \u00f6z\u00fcmsemek i\u00e7in takvim yapraklar\u0131n\u0131 ge\u00e7mi\u015fe d\u00f6nd\u00fcrmekte fayda var.\n\nNe zaman bilmiyorum ama!\n\n2018-19\u2019da 38 ma\u00e7ta 30 galibiyete ula\u015fan ve 97 puan toplayan Liverpool, sadece tek yenilgiyi ald\u0131\u011f\u0131 Manchester City\u2019nin 1 puan gerisinde kalm\u0131\u015ft\u0131. Klopp sezon bitti\u011finde, \u201cKupay\u0131 onlar ald\u0131 ancak \u015fampiyon biz olduk\u201d esprisiyle tak\u0131m\u0131na te\u015fekk\u00fcr etmi\u015fti. 2016-17 ve 2017-18\u2019i 4. bitiren Liverpool, iki sezon \u00fcst \u00fcste 100 ve 98 puanla \u015fampiyon olan Guardiola\u2019l\u0131 M.City\u2019le boy \u00f6l\u00e7\u00fc\u015fmeye \u00e7al\u0131\u015f\u0131yordu. Ama 2019-2020\u2019de asl\u0131nda 2015\u2019te Jurgen Klopp\u2019un ilk bas\u0131n toplant\u0131s\u0131ndaki s\u00f6z\u00fcnde sakl\u0131yd\u0131: \u201cNe zaman bilmiyorum ama kupa kazanaca\u011f\u0131z.\u201d\n\nTransfer dersi!\n\nJurgen Klopp ve Liverpool sadece sportif ba\u015far\u0131lar\u0131yla de\u011fil, ayn\u0131 zamanda transferdeki ba\u015far\u0131s\u0131yla da herkese ders verdi. Her y\u0131l kar elde eden K\u0131rm\u0131z\u0131lar, buna kar\u015f\u0131n kupalardan da eksik kalmad\u0131.\n\nSadece 2017-18 sezonunda Coutinho\u2019nun Barcelona\u2019ya 144 milyon euroya gitmesinin de etkisiyle kul\u00fcp transferden 195 milyon euro kazand\u0131. Bu 195 milyon euro ile de \u015eampiyonlar Ligi\u2019ni kazanan ve Premier Lig\u2019de 30 y\u0131l sonra zafere uzanmak \u00fczere olan m\u00fcthi\u015f ilk 11 kuruldu: kaleci Alisson (65 milyon euro), Fabinho (45 milyon euro), Salah (42 milyon euro), Alex Chamberlain (35 milyon euro), Naby Keita (60 milyon euro)..\n\nLiverpool\u2019un ayr\u0131ca son 2 sezonda yine kasas\u0131na koydu\u011fu transfer kazand\u0131, 82 milyon euro.. Bu sezon harcanan para ise 10 milyon euro..\n\nLiverpool Oyuncular\u0131n\u0131n Unutulmaz Barcelona Ma\u00e7\u0131 Sonras\u0131 Sevin\u00e7leri",
    "keywords": [
        "\u015fampiyonlar",
        "sonra",
        "klopp",
        "\u015faha",
        "sezonunda",
        "jurgen",
        "milyon",
        "ilk",
        "ve",
        "uzakta",
        "bir",
        "ligi",
        "kald\u0131rd\u0131",
        "galibiyet",
        "sadece",
        "liverpoolu"
    ],
    "meta_keywords": [
        ""
    ],
    "publish_date": null,
    "summary": "CELAL UMUT ERENAlman teknik adam, 8 Ekim 2015 tarihinde ilk bas\u0131n toplant\u0131s\u0131nda o me\u015fhur g\u00fcl\u00fcmsemesiyle, \u201cBir hayalim var.\nAnfield\u2019da \u015f\u00fcpheyle bakan insanlar\u0131 \u2018\u0130nananlar\u2019 olarak de\u011fi\u015ftirece\u011fim\u201d dedi ve \u015eampiyonlar Ligi\u2019nden 30 y\u0131ll\u0131k Premier Lig hasretini bitirmeye yakla\u015fan performans\u0131 getirdiTek bir re\u00e7eteLiverpool, 2014-15 sezonunu adeta kabuslar silsilesiyle bitiriyordu.\nAnfield\u2019da umutsuzluk hakimdi.. Liverpool\u2019un tek bir re\u00e7etesi vard\u0131: iyi bir teknik direkt\u00f6r.. T\u0131pk\u0131 Bob Paisley, t\u0131pk\u0131 Bill Shankly, t\u0131pk\u0131 Kenny Dalglish gibi.\n\u0130z b\u0131rakaca\u011f\u0131m\u0130\u015fte 8 Ekim 2015 sabah\u0131 art\u0131k yepyeni bir g\u00fcn vard\u0131.\nBorussia Dortmund\u2019dan ayr\u0131lan ve bo\u015fta olan Jurgen Klopp, Anfield\u2019dan i\u00e7eri giriyordu.\nBenim bir hayalim var.\nSadece 2 galibiyet\u0130\u015fte Jurgen Klopp bu s\u00f6zleri s\u00f6yledikten sonra, 2017-18 sezonunda \u015eampiyonlar Ligi finalini kaybettikten sonra s\u00f6zle\u015fmesini uzatt\u0131.\nSonra da s\u00f6z verdi\u011fi gibi 2018-19 sezonunda \u015eampiyonlar Ligi \u015fampiyonlu\u011fu, 2019\u2019da UEFA S\u00fcper Kupas\u0131 ve FIFA Kul\u00fcpler D\u00fcnya \u015eampiyonlu\u011fu geldi.\nBu sezon da 30 y\u0131ll\u0131k Premier Lig hasretine son vermeye yak\u0131nken sadece koronavir\u00fcs nedeniyle r\u00f6tara tak\u0131ld\u0131 ama o tarihi zaferi Bob Paisley, Bill Shankly ve Kenny Dalglish\u2019in ard\u0131ndan Anfield\u2019a \u2018\u015eampiyon Menajer\u2019 olarak \u00e7\u0131kmas\u0131na sadece 2 galibiyet uzakta.\n\u0130lk k\u0131v\u0131lc\u0131m Signal Iduna\u2019daB.Dortmund hat\u0131ras\u01312015-16 sezonunda Liverpool\u2019dan kimse \u015fampiyonluk beklemiyordu.\n\u00dcst\u00fcne FA Kupas\u0131\u2019ndaki 4. turda ya\u015fanan veda Jurgen Klopp\u2019un istedi\u011fi gibi ba\u015flayamad\u0131\u011f\u0131 anlam\u0131na geliyordu.\nLig Kupas\u0131\u2019nda da art\u0131k ezeli rakip gibi g\u00f6rd\u00fckleri M.City\u2019ye finalde penalt\u0131larla boyun e\u011fmeleri i\u015fleri zorla\u015ft\u0131rm\u0131\u015ft\u0131.\nSon 16 turunda ezeli rakip M.United\u2019a kar\u015f\u0131 Old Trafford\u2019daki performans ve toplamda elde edilen 3-1\u2019lik skor ilk k\u0131v\u0131lc\u0131m\u0131 yakm\u0131\u015ft\u0131.\nKlopp \u00f6zde\u015fle\u015fti\u011fi B.Dortmund\u2019un \u00f6n\u00fcndeydi.\nBug\u00fcnlerin habercisiydi1-1\u2019lik ilk ma\u00e7\u0131n ard\u0131ndan r\u00f6van\u015fta Anfield\u2019da 3-1 geriye d\u00fc\u015fmelerine ra\u011fmen 4-3 kazanmalar\u0131, adeta bug\u00fcnlerin habercisi olmu\u015ftu.\nKenarda \u00e7\u0131lg\u0131na d\u00f6nen Klopp, Anfield trib\u00fcnleriyle b\u00fct\u00fcnle\u015fmi\u015fti.\nO sezon her ne kadar finalde Sevilla\u2019ya kaybedilse de art\u0131k bir Klopp tak\u0131m\u0131 olu\u015fmu\u015ftu.\n2017-18\u2019de Mainz\u2019dan \u00f6\u011frencisi Loris Karius finalde yakmasa Real Madrid\u2019e kar\u015f\u0131 belki de zaferi alacaklard\u0131.\nAma yine de 2018-19\u2019de efsanevi \u015eampiyonlar Ligi sezonu ve finalde Tottenham \u00f6n\u00fcndeki galibiyet, Klopp\u2019un kariyerine ilk, Liverpool\u2019un tarihine 6.\n\u015eampiyonlar Ligi kupas\u0131n\u0131 ekliyordu.\n\u2018Bir g\u00fcn kazanaca\u011f\u0131m\u20192012-13 sezonunda Jurgen Klopp, Avrupa\u2019n\u0131n en \u00e7ok konu\u015fulan ismiydi.\nBorussia Dortmund\u2019la 2 y\u0131l \u00fcst \u00fcste Bundesliga\u2019y\u0131 kazanm\u0131\u015f bir isimdi.\n2012-13 sezonu \u015eampiyonlar Ligi finali de kaderin bir cilvesi gibi; B.Dortmund-B.M\u00fcnih ma\u00e7\u0131yd\u0131.\nKlopp ma\u00e7tan sonra, \u201cBir g\u00fcn o kupay\u0131 kazanaca\u011f\u0131m\u201d diyerek yine g\u00fcl\u00fcms\u00fcyordu.\nBu kez rakip Real Madrid\u2019di ve skor Loris Karius\u2019un hatalar\u0131yla 3-1 yenilgiydi.\nKlopp ayn\u0131 s\u00f6z\u00fc tekrarlad\u0131: \u201cBen bu kupay\u0131 bir g\u00fcn kazanaca\u011f\u0131m, s\u00f6z veriyorum bu Liverpool\u2019la olacak.\u201d 2018-19 sezonu \u015eampiyonlar Ligi \u015fampiyonu ise belliydi: Liverpool FC.\n100 puan\u015eu anda en yak\u0131n rakibi Manchester City\u2019nin 25 puan \u00f6n\u00fcnde lider olan Liverpool\u2019a 2 galibiyet yetecek.\n29. haftada duran ligde 82 puan\u0131 olan K\u0131rm\u0131z\u0131lar\u0131n esas hedefi ise 18 puan daha alarak tarihlerinde ilk kez 100 puana ula\u015fmak..\u2018Normal biri\u2019Liverpool\u2019da imza t\u00f6renindeki ilk bas\u0131n toplant\u0131s\u0131nda Jurgen Klopp\u2019a gelen soru Jose Mourinho ile ilgiliydi.\nMourinho\u2019nun kendisine \u2018\u00d6zel biri\u2019 demesi ve kendisinin nas\u0131l bir hitap tarz\u0131 istedi\u011fi sorusuna Alman teknik adam kendi has stiliyle: \u201cBen son derece normal bir adam\u0131m.\nAnfield\u2019daki bir taraftar\u0131n me\u015fhur Barcelona yar\u0131 finalinden sonra dedi\u011fi gibi: \u201cO co\u015fkusunu biz trib\u00fcnlerle kutlayan biri.\nT\u0131pk\u0131 Bill Shankly\u2019nin dedi\u011fi gibi; \u2018Ger\u00e7ek bir teknik direkt\u00f6r zaferini gider trib\u00fcnlerle kutlar\u2019 \u0130\u015fte Jurgen Klopp, \u2018Ger\u00e7ek bir teknik direkt\u00f6r.\u201d\u2018Neden denemeyelim\u2019Liverpool i\u00e7in 2018-19 sezonu bamba\u015fka anlamlar i\u00e7eriyordu.\nLigde ve \u015eampiyonlar Ligi\u2019nde adeta r\u00fczgar gibi esiyorlard\u0131.\nBayern M\u00fcnih\u2019e 3, Porto\u2019ya 4 gol atan tak\u0131m\u0131n \u00f6n\u00fcne yar\u0131 finalde Messi\u2019li Barcelona gelmi\u015fti.\nYar\u0131 final ilk ma\u00e7\u0131ndaki ma\u011flubiyet sonras\u0131 Guardian Gazetesi \u00f6zel bir haber yaparak Klopp\u2019un soyunma odas\u0131 konu\u015fmalar\u0131n\u0131 vermi\u015fti: \u201cBir ma\u00e7 oynad\u0131k ve bitti.\nE\u011fer bir \u015fans\u0131m\u0131z varsa deneyelim.\u201dAsl\u0131nda o konu\u015fma Anfield\u2019daki r\u00f6van\u015fta 4-0 kazan\u0131lan tarihi Bar\u00e7a zaferinin konu\u015fmas\u0131 de\u011fildi, o konu\u015fma finalde de Tottenham\u2019\u0131 2-0 yenen tak\u0131m\u0131n \u015eampiyonlar Ligi zaferini tescilleyen motivasyon konu\u015fmas\u0131yd\u0131.\nMourinho\u2019nun hediyesi: MOHAMED SALAHLiverpool trib\u00fcnlerinde en \u00e7ok sevilmeyen menajerlerden biri kim diye ara\u015ft\u0131r\u0131rsan\u0131z; herkes size Jose Mourinho ve Pep Guardiola der.\nFiorentina ve Roma\u2019ya kiralanan M\u0131s\u0131rl\u0131 y\u0131ld\u0131z, \u0130talya\u2019daki performans\u0131yla 2017-18 sezonunda Jurgen Klopp\u2019un da \u0131srarlar\u0131yla 42 milyon euroyu bulan bir bedelle Liverpool\u2019a imza att\u0131.\nO g\u00fcnden itibaren Lionel Messi ve Cristiano Ronaldo seviyesinde g\u00f6sterilen performans \u015fov ba\u015flad\u0131.\n27 ya\u015f\u0131ndaki oyuncunun 3 sezonda Premier Lig\u2019de 100 ma\u00e7ta 70 gol\u00fcn\u00fcn olmas\u0131, toplamda da 144 ma\u00e7ta 91 gol\u00fc bulmas\u0131 her \u015feyi anlat\u0131yor.\n30 y\u0131l\u0131n \u00f6yk\u00fcs\u00fc 27 haftada 26 galibiyetLiverpool\u2019da bug\u00fcnlerde tarihi bir d\u00f6nemden ge\u00e7iliyor.\nHem koronavir\u00fcs \u015foku hem de \u015fehrin k\u0131rm\u0131z\u0131 tak\u0131m\u0131n\u0131n yazd\u0131\u011f\u0131 futbol efsanesinin etkisi.. 2019-20 sezonunda tarihi bir performansa imza atan Jurgen Klopp ve Liverpool, 29 lig ma\u00e7\u0131n\u0131n 27\u2019sini kazand\u0131.\nPremier Lig tarihinin en iyi sezon ba\u015flang\u0131c\u0131 yap\u0131ld\u0131 ve koronavir\u00fcs \u00e7\u0131kmasayd\u0131 tak\u0131m mart ay\u0131 sonunda \u015fampiyonlu\u011fa ula\u015facakt\u0131.\nAsl\u0131nda bu ba\u015far\u0131 hikayesini iyi \u00f6z\u00fcmsemek i\u00e7in takvim yapraklar\u0131n\u0131 ge\u00e7mi\u015fe d\u00f6nd\u00fcrmekte fayda var.\n2018-19\u2019da 38 ma\u00e7ta 30 galibiyete ula\u015fan ve 97 puan toplayan Liverpool, sadece tek yenilgiyi ald\u0131\u011f\u0131 Manchester City\u2019nin 1 puan gerisinde kalm\u0131\u015ft\u0131.\nKlopp sezon bitti\u011finde, \u201cKupay\u0131 onlar ald\u0131 ancak \u015fampiyon biz olduk\u201d esprisiyle tak\u0131m\u0131na te\u015fekk\u00fcr etmi\u015fti.\n2016-17 ve 2017-18\u2019i 4. bitiren Liverpool, iki sezon \u00fcst \u00fcste 100 ve 98 puanla \u015fampiyon olan Guardiola\u2019l\u0131 M.City\u2019le boy \u00f6l\u00e7\u00fc\u015fmeye \u00e7al\u0131\u015f\u0131yordu.\nAma 2019-2020\u2019de asl\u0131nda 2015\u2019te Jurgen Klopp\u2019un ilk bas\u0131n toplant\u0131s\u0131ndaki s\u00f6z\u00fcnde sakl\u0131yd\u0131: \u201cNe zaman bilmiyorum ama kupa kazanaca\u011f\u0131z.\u201dTransfer dersi!\nJurgen Klopp ve Liverpool sadece sportif ba\u015far\u0131lar\u0131yla de\u011fil, ayn\u0131 zamanda transferdeki ba\u015far\u0131s\u0131yla da herkese ders verdi.\nHer y\u0131l kar elde eden K\u0131rm\u0131z\u0131lar, buna kar\u015f\u0131n kupalardan da eksik kalmad\u0131.\nSadece 2017-18 sezonunda Coutinho\u2019nun Barcelona\u2019ya 144 milyon euroya gitmesinin de etkisiyle kul\u00fcp transferden 195 milyon euro kazand\u0131.",
    "article_html": "",
    "meta_description": "20. y\u00fczy\u0131l\u0131n efsane tak\u0131m\u0131 Liverpool, 2000\u2019li y\u0131llardaki en parlak d\u00f6nemlerini Jurgen Klopp\u2019la ya\u015f\u0131yor",
    "meta_lang": "tr"
}