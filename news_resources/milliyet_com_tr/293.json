{
    "article_id": "3b82a0f97d543d5d79f4655a834a4f77.1590265961.9627595",
    "title": "Trabzonspor'a zorlu fikst\u00fcr! \u00c7ok s\u0131cak olacak...",
    "authors": [],
    "canonical_link": "https://www.milliyet.com.tr/skorer/trabzonspora-zorlu-fikstur-cok-sicak-olacak-6218460",
    "url": "http://milliyet.com.tr/skorer/trabzonspora-zorlu-fikstur-cok-sicak-olacak-6218460",
    "top_img": "https://i2.milimaj.com/i/milliyet/75/0x0/5ec864ad5542811a74634490.jpg",
    "meta_img": "https://i2.milimaj.com/i/milliyet/75/0x0/5ec864ad5542811a74634490.jpg",
    "movies": [],
    "text": "CELAL UMUT EREN\n\nLig ve kupada mutlu sona ula\u015fmak isteyen Trabzonspor, 12 Haziran sonras\u0131 zor bir mesaiye ba\u015flayacak. Hem ligde hem de kupada bordo-mavililer kritik seyahatlere \u00e7\u0131k\u0131lacak.\n\nKoronavir\u00fcs nedeniyle ciddi \u00f6nlemlerin al\u0131nd\u0131\u011f\u0131 bir d\u00f6nemde bordo-mavililer lig ve kupa ma\u00e7lar\u0131nda kesin olarak 6 kez \u015fehir d\u0131\u015f\u0131na gidecek. E\u011fer kupada finale kal\u0131n\u0131rsa bu say\u0131 7\u2019ye y\u00fckselecek. Karadeniz ekibi, bilhassa 12 Haziran\u2019da kald\u0131\u011f\u0131 yerden devam edecek S\u00fcper Lig ma\u00e7lar\u0131n\u0131 yaz aylar\u0131nda T\u00fcrkiye\u2019nin en s\u0131cak iki \u015fehriyle yapacak.\n\n\u00d6nce 27. hafta ma\u00e7\u0131 i\u00e7in \u0130zmir\u2019de G\u00f6ztepe\u2019ye konuk olacak Trabzonspor, hemen ard\u0131ndan 28. haftada yine deplasmana gidecek ve Antalya temsilcisi Alanyaspor\u2019un kar\u015f\u0131s\u0131na \u00e7\u0131kacak.\n\nBu iki \u015fehirde 12-19 Haziran tarihleri aras\u0131nda ortalama hava s\u0131cakl\u0131klar\u0131 30 derece ve \u00fcst\u00fc oluyor. H\u00fcseyin \u00c7im\u015fir ve tak\u0131m\u0131 ayr\u0131ca 30. haftada Galatasaray derbisi i\u00e7in \u0130stanbul\u2019a gelecek. 2-3 Temmuz haftas\u0131ndaki bu ma\u00e7ta da \u0130stanbul\u2019da ortalama s\u0131cakl\u0131klar 30 derece civar\u0131nda g\u00f6r\u00fcl\u00fcyor. 32. haftada yani lig yar\u0131\u015f\u0131n\u0131n k\u0131z\u0131\u015ft\u0131\u011f\u0131 haftada Denizli\u2019de Denizlispor ma\u00e7\u0131n\u0131 oynayacak bordo-mavililerin 16-17 Temmuz haftas\u0131na gelen bu ma\u00e7ta 35 derecelerde oynamas\u0131 \u00f6ng\u00f6r\u00fcl\u00fcyor. Ligin son haftas\u0131 ise Kayseri\u2019de Kayserispor deplasman\u0131 olacak.\n\nT\u00fcrkiye Kupas\u0131 program\u0131 hen\u00fcz a\u00e7\u0131klanmasa da, yar\u0131 final r\u00f6van\u015f ma\u00e7\u0131n\u0131n, temmuz ay\u0131nda \u0130stanbul\u2019da Fenerbah\u00e7e ile oynanmas\u0131 bekleniyor.\n\nTrabzonspor doludizgin\n\nS\u00fcper Lig\u2019de liderlik koltu\u011funu b\u0131rakmak istemeyen Trabzonspor, koronavir\u00fcs salg\u0131n\u0131 nedeniyle verilen arada formunu kaybetmemek i\u00e7in \u00e7al\u0131\u015f\u0131yor.\n\nBordo-mavililer, d\u00fcn sabah idman\u0131nda teknik direkt\u00f6r H\u00fcseyin \u00c7im\u015fir y\u00f6netiminde Mehmet Ali Y\u0131lmaz Tesisleri\u2019nde kuvvet \u00e7al\u0131\u015fmalar\u0131 ger\u00e7ekle\u015ftirdi. Karadeniz ekibi ak\u015fam da ikinci anterman\u0131n\u0131 yaparak g\u00fcn\u00fc tamamlad\u0131.\n\nTrabzonspor'un Keyifli Antrenman\u0131",
    "keywords": [
        "\u00e7ok",
        "s\u0131cak",
        "haftada",
        "bu",
        "temmuz",
        "30",
        "trabzonspora",
        "fikst\u00fcr",
        "olacak",
        "i\u00e7in",
        "lig",
        "ve",
        "da",
        "zorlu",
        "kupada",
        "trabzonspor"
    ],
    "meta_keywords": [
        ""
    ],
    "publish_date": null,
    "summary": "CELAL UMUT ERENLig ve kupada mutlu sona ula\u015fmak isteyen Trabzonspor, 12 Haziran sonras\u0131 zor bir mesaiye ba\u015flayacak.\nHem ligde hem de kupada bordo-mavililer kritik seyahatlere \u00e7\u0131k\u0131lacak.\nKoronavir\u00fcs nedeniyle ciddi \u00f6nlemlerin al\u0131nd\u0131\u011f\u0131 bir d\u00f6nemde bordo-mavililer lig ve kupa ma\u00e7lar\u0131nda kesin olarak 6 kez \u015fehir d\u0131\u015f\u0131na gidecek.\nE\u011fer kupada finale kal\u0131n\u0131rsa bu say\u0131 7\u2019ye y\u00fckselecek.\nKaradeniz ekibi, bilhassa 12 Haziran\u2019da kald\u0131\u011f\u0131 yerden devam edecek S\u00fcper Lig ma\u00e7lar\u0131n\u0131 yaz aylar\u0131nda T\u00fcrkiye\u2019nin en s\u0131cak iki \u015fehriyle yapacak.\n\u00d6nce 27. hafta ma\u00e7\u0131 i\u00e7in \u0130zmir\u2019de G\u00f6ztepe\u2019ye konuk olacak Trabzonspor, hemen ard\u0131ndan 28. haftada yine deplasmana gidecek ve Antalya temsilcisi Alanyaspor\u2019un kar\u015f\u0131s\u0131na \u00e7\u0131kacak.\nBu iki \u015fehirde 12-19 Haziran tarihleri aras\u0131nda ortalama hava s\u0131cakl\u0131klar\u0131 30 derece ve \u00fcst\u00fc oluyor.\nH\u00fcseyin \u00c7im\u015fir ve tak\u0131m\u0131 ayr\u0131ca 30. haftada Galatasaray derbisi i\u00e7in \u0130stanbul\u2019a gelecek.\n2-3 Temmuz haftas\u0131ndaki bu ma\u00e7ta da \u0130stanbul\u2019da ortalama s\u0131cakl\u0131klar 30 derece civar\u0131nda g\u00f6r\u00fcl\u00fcyor.\n32. haftada yani lig yar\u0131\u015f\u0131n\u0131n k\u0131z\u0131\u015ft\u0131\u011f\u0131 haftada Denizli\u2019de Denizlispor ma\u00e7\u0131n\u0131 oynayacak bordo-mavililerin 16-17 Temmuz haftas\u0131na gelen bu ma\u00e7ta 35 derecelerde oynamas\u0131 \u00f6ng\u00f6r\u00fcl\u00fcyor.\nLigin son haftas\u0131 ise Kayseri\u2019de Kayserispor deplasman\u0131 olacak.\nT\u00fcrkiye Kupas\u0131 program\u0131 hen\u00fcz a\u00e7\u0131klanmasa da, yar\u0131 final r\u00f6van\u015f ma\u00e7\u0131n\u0131n, temmuz ay\u0131nda \u0130stanbul\u2019da Fenerbah\u00e7e ile oynanmas\u0131 bekleniyor.\nTrabzonspor doludizginS\u00fcper Lig\u2019de liderlik koltu\u011funu b\u0131rakmak istemeyen Trabzonspor, koronavir\u00fcs salg\u0131n\u0131 nedeniyle verilen arada formunu kaybetmemek i\u00e7in \u00e7al\u0131\u015f\u0131yor.\nBordo-mavililer, d\u00fcn sabah idman\u0131nda teknik direkt\u00f6r H\u00fcseyin \u00c7im\u015fir y\u00f6netiminde Mehmet Ali Y\u0131lmaz Tesisleri\u2019nde kuvvet \u00e7al\u0131\u015fmalar\u0131 ger\u00e7ekle\u015ftirdi.\nKaradeniz ekibi ak\u015fam da ikinci anterman\u0131n\u0131 yaparak g\u00fcn\u00fc tamamlad\u0131.\nTrabzonspor'un Keyifli Antrenman\u0131",
    "article_html": "",
    "meta_description": "Lig lideri Trabzonspor, 12 Haziran\u2019da yeniden ba\u015flayacak ma\u00e7lar \u00f6ncesi fikst\u00fcrde zorlanacak. Bordo-mavililerin, lig ve kupada 6 kez deplasmana gitmesi gerekiyor. Rotalar\u0131n en s\u0131cak \u015fehirler olmas\u0131 da g\u00f6zden ka\u00e7mad\u0131",
    "meta_lang": "tr"
}