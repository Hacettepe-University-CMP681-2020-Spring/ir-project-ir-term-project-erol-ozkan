{
    "article_id": "a2e8f2ab464b7cfb53b7e0e4cd367104.1590265757.001891",
    "title": "Corona vir\u00fcs AB'yi k\u00f6t\u00fc etkiledi!",
    "authors": [],
    "canonical_link": "https://www.milliyet.com.tr/otomobil/corona-virus-abyi-kotu-etkiledi-6215531",
    "url": "http://milliyet.com.tr/otomobil/corona-virus-abyi-kotu-etkiledi-6215531",
    "top_img": "https://i2.milimaj.com/i/milliyet/75/0x0/5ec3a5505542851b44d79cf5.jpg",
    "meta_img": "https://i2.milimaj.com/i/milliyet/75/0x0/5ec3a5505542851b44d79cf5.jpg",
    "movies": [],
    "text": "Avrupa Otomobil \u00dcreticileri Birli\u011fi (ACEA), nisan ay\u0131na ili\u015fkin yeni otomobil tescil verilerini a\u00e7\u0131klad\u0131.\n\nBuna g\u00f6re, AB'de yeni otomobil sat\u0131\u015flar\u0131, nisan ay\u0131nda 2019'un ayn\u0131 d\u00f6nemine g\u00f6re y\u00fczde 76,3 azalarak 270 bin 682'ye indi.\n\nACEA, yeni otomobil tescillerinde kay\u0131tlara ge\u00e7en en sert d\u00fc\u015f\u00fc\u015f\u00fc nisan ay\u0131 boyunca uygulanan salg\u0131n tedbirlerine ve bayilerin kapal\u0131 olmas\u0131na ba\u011flad\u0131.\n\n\u0130talya\u2019da d\u00fc\u015fe\u015f y\u00fczde 97,6\n\nAB \u00fclkeleri aras\u0131nda otomobil sat\u0131\u015flar\u0131 nisan ay\u0131nda ge\u00e7en y\u0131l\u0131n ayn\u0131 d\u00f6nemine g\u00f6re en fazla y\u00fczde 97,6 ile \u0130talya'da, y\u00fczde 96,5 ile \u0130spanya, y\u00fczde 96,1 ile \u0130rlanda, y\u00fczde 90,1 ile Bel\u00e7ika'da ve y\u00fczde 88,8 ile Fransa'da darald\u0131.\n\n\u00d6te yandan, AB'de yeni otomobil tescilleri, Ocak-Nisan 2020'de \u00f6nceki y\u0131l\u0131n ayn\u0131 d\u00f6nemine k\u0131yasla y\u00fczde 38,5 azalarak 2 milyon 750 bin 845 seviyesine geriledi.\n\nAB \u00fcyesi 27 \u00fclke aras\u0131nda nisan ay\u0131nda en fazla yeni otomobil Almanya'da trafi\u011fe \u00e7\u0131kt\u0131. Bu d\u00f6nemde Almanya'da 120 bin 840, Fransa'da 20 bin 997, \u0130sve\u00e7'te 18 bin 916, Hollanda'da 15 bin 373 yeni otomobil trafi\u011fe tescil edildi.\n\nEn fazla sat\u0131\u015f Volkswagen\u2019den\n\n\u00dcreticilere g\u00f6re, nisan ay\u0131nda AB'de en fazla yeni otomobil sat\u0131\u015f\u0131n\u0131 77 bin 862 ile VW Grubu ger\u00e7ekle\u015ftirdi. AB'deki yeni ara\u00e7larda VW Grubu'nu, PSA Grubu izledi. Grubun markalar\u0131 toplam 36 bin 718 otomobil satt\u0131. Renault Grubu ise 27 bin 740 yeni otomobille 3'\u00fcnc\u00fc s\u0131rada yer ald\u0131.",
    "keywords": [
        "ay\u0131nda",
        "vir\u00fcs",
        "nisan",
        "fazla",
        "otomobil",
        "y\u00fczde",
        "abyi",
        "yeni",
        "etkiledi",
        "g\u00f6re",
        "ile",
        "corona",
        "k\u00f6t\u00fc",
        "bin",
        "en"
    ],
    "meta_keywords": [
        ""
    ],
    "publish_date": null,
    "summary": "Avrupa Otomobil \u00dcreticileri Birli\u011fi (ACEA), nisan ay\u0131na ili\u015fkin yeni otomobil tescil verilerini a\u00e7\u0131klad\u0131.\nBuna g\u00f6re, AB'de yeni otomobil sat\u0131\u015flar\u0131, nisan ay\u0131nda 2019'un ayn\u0131 d\u00f6nemine g\u00f6re y\u00fczde 76,3 azalarak 270 bin 682'ye indi.\nACEA, yeni otomobil tescillerinde kay\u0131tlara ge\u00e7en en sert d\u00fc\u015f\u00fc\u015f\u00fc nisan ay\u0131 boyunca uygulanan salg\u0131n tedbirlerine ve bayilerin kapal\u0131 olmas\u0131na ba\u011flad\u0131.\n\u0130talya\u2019da d\u00fc\u015fe\u015f y\u00fczde 97,6AB \u00fclkeleri aras\u0131nda otomobil sat\u0131\u015flar\u0131 nisan ay\u0131nda ge\u00e7en y\u0131l\u0131n ayn\u0131 d\u00f6nemine g\u00f6re en fazla y\u00fczde 97,6 ile \u0130talya'da, y\u00fczde 96,5 ile \u0130spanya, y\u00fczde 96,1 ile \u0130rlanda, y\u00fczde 90,1 ile Bel\u00e7ika'da ve y\u00fczde 88,8 ile Fransa'da darald\u0131.\n\u00d6te yandan, AB'de yeni otomobil tescilleri, Ocak-Nisan 2020'de \u00f6nceki y\u0131l\u0131n ayn\u0131 d\u00f6nemine k\u0131yasla y\u00fczde 38,5 azalarak 2 milyon 750 bin 845 seviyesine geriledi.\nAB \u00fcyesi 27 \u00fclke aras\u0131nda nisan ay\u0131nda en fazla yeni otomobil Almanya'da trafi\u011fe \u00e7\u0131kt\u0131.\nBu d\u00f6nemde Almanya'da 120 bin 840, Fransa'da 20 bin 997, \u0130sve\u00e7'te 18 bin 916, Hollanda'da 15 bin 373 yeni otomobil trafi\u011fe tescil edildi.\nEn fazla sat\u0131\u015f Volkswagen\u2019den\u00dcreticilere g\u00f6re, nisan ay\u0131nda AB'de en fazla yeni otomobil sat\u0131\u015f\u0131n\u0131 77 bin 862 ile VW Grubu ger\u00e7ekle\u015ftirdi.\nAB'deki yeni ara\u00e7larda VW Grubu'nu, PSA Grubu izledi.\nGrubun markalar\u0131 toplam 36 bin 718 otomobil satt\u0131.\nRenault Grubu ise 27 bin 740 yeni otomobille 3'\u00fcnc\u00fc s\u0131rada yer ald\u0131.",
    "article_html": "",
    "meta_description": "Avrupa Birli\u011fi otomobil pazar\u0131nda toplam sat\u0131\u015flar, yeni tip Corona vir\u00fcs (Covid-19) nedeniyle nisanda 2019'un ayn\u0131 d\u00f6nemine g\u00f6re y\u00fczde 76,3 azald\u0131. D\u00fc\u015f\u00fc\u015fte ilk s\u0131ra y\u00fczde 97,6 ile \u0130talya'n\u0131n oldu.",
    "meta_lang": "tr"
}