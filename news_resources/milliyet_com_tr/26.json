{
    "article_id": "549a39b8e9e725ed4c98eebc57421171.1590265605.7739823",
    "title": "E\u011fitimde k\u00fcresel devrim geldi gibi",
    "authors": [
        "Tunca Bengin",
        "Abbas G\u00fc\u00e7l\u00fc",
        "Zeynep Akta\u015f",
        "\u00d6zay \u015eendir"
    ],
    "canonical_link": "https://www.milliyet.com.tr/yazarlar/ali-agaoglu/egitimde-kuresel-devrim-geldi-gibi-6218507",
    "url": "http://milliyet.com.tr/yazarlar/ali-agaoglu/egitimde-kuresel-devrim-geldi-gibi-6218507",
    "top_img": "https://i2.milimaj.com/i/milliyet/75/600x600/5c5c174fcb145171243deea1",
    "meta_img": "https://i2.milimaj.com/i/milliyet/75/600x600/5c5c174fcb145171243deea1",
    "movies": [],
    "text": "T\u0131pk\u0131 ofis \u00e7al\u0131\u015fma d\u00fczeninde oldu\u011fu gibi koronavir\u00fcs krizi sonras\u0131nda e\u011fitim sistemleri de dijitalle\u015fecek. As\u0131l olan uzaktan e\u011fitim olacak, fiziki e\u011fitim daha \u00e7ok tamamlayacak.\n\n\n\nGe\u00e7ti\u011fimiz y\u0131l\u0131n sonbahar\u0131nda k\u0131z\u0131m\u0131n y\u00fcksek e\u011fitim alternatiflerini de\u011ferlendirmek ve de \u2018nas\u0131l bir yerdir\u2019 diye g\u00f6rmek i\u00e7in Kanada\u2019ya gitmi\u015ftim. \u00d6yle g\u00fczel okullar g\u00f6rd\u00fcm ki, Benjamin Button misali k\u00fc\u00e7\u00fcl\u00fcp, o okullarda okumay\u0131 istedim. G\u00f6l kenar\u0131nda, orman i\u00e7inde do\u011fa ile i\u00e7 i\u00e7e \u00e7ok g\u00fczel okullard\u0131.\n\n\u2018Mali y\u00fck\u00fc kald\u0131rabilir miyim\u2019 diye d\u00fc\u015f\u00fcn\u00fcrken, araya koronavir\u00fcs krizi girdi. Salg\u0131na kar\u015f\u0131 al\u0131nan bir\u00e7ok \u00f6nlemin ilk ad\u0131mlar\u0131ndan birisi okullar\u0131n fiziki e\u011fitime kapat\u0131lmas\u0131yd\u0131. \u00c7ocuklar\u0131m\u0131z e\u011fitime evden, internet \u00fczerinden devam etmeye ba\u015flad\u0131lar.\n\n\n\n\n\n\n\n\n\n\n\n\n\nBaz\u0131 okullar hen\u00fcz bu tarz bir e\u011fitime haz\u0131rl\u0131kl\u0131 de\u011fillerdi, B planlar\u0131n\u0131 haz\u0131rlamam\u0131\u015flard\u0131. Baz\u0131lar\u0131 ise adeta d\u00fcnden haz\u0131rlard\u0131. Haz\u0131rl\u0131ks\u0131z yakalananlar, h\u0131zl\u0131 bir \u015fekilde kendilerini de\u011fi\u015fik video - konferans sistemleri ile g\u00fcncellemeye \u00e7al\u0131\u015ft\u0131lar.\n\n\n\nT\u0131pk\u0131 ofis \u00e7al\u0131\u015fma d\u00fczeninde oldu\u011fu gibi bu kriz sonras\u0131nda e\u011fitim sistemleri de dijitalle\u015fecek. Uzaktan e\u011fitim zaten vard\u0131, daha \u00e7ok tamamlay\u0131c\u0131 nitelikteydi. Art\u0131k as\u0131l olan dijital/uzaktan e\u011fitim olacak, fiziki e\u011fitim daha \u00e7ok sosyalle\u015fme ve tamamlay\u0131c\u0131 nitelikte olacak.\n\n\n\nY\u00fczbinlere e\u011fitim\n\n\n\nBelki ilk \u00f6\u011fretim seviyesinde \u00f6zellikle insan ili\u015fkilerinin geli\u015fimi a\u00e7\u0131s\u0131ndan klasik bina i\u00e7i e\u011fitim devam edecek ama \u00f6zellikle y\u00fcksek \u00f6\u011fretimde uzaktan e\u011fitim yayg\u0131nl\u0131k kazanacak. Bununla birlikte teknoloji firmalar\u0131 daha fazla e\u011fitime dahil olacaklar. \u0130ki hafta \u00f6nce New York Intelligencer\u2019da Scott Galloway\u2019in \u201cCyborg \u00fcniversiteler yak\u0131nda y\u00fcksek \u00f6\u011fretimi monopolize edecekler\u201d ba\u015fl\u0131kl\u0131 yaz\u0131s\u0131 bu konuya de\u011finiyordu.\n\n\n\nKoronavir\u00fcs sonras\u0131nda b\u00fcy\u00fck teknoloji \u015firketleriyle \u00f6nde gelen \u00fcniversitelerin i\u015f/g\u00fc\u00e7 birli\u011fine giderek k\u00fcresel y\u00fcksek \u00f6\u011fretimi \u00f6nemli bir \u015fekilde de\u011fi\u015ftireceklerine de\u011finiyor. MIT ile Google\u2019\u0131n, Facebook ile Harvard\u2019\u0131n ya da di\u011fer k\u00f6kl\u00fc \u00fcniversiteler ile teknoloji \u015firketlerini kuracaklar\u0131 ortakl\u0131klar y\u00fcksek \u00f6\u011fretimi \u00e7ok farkl\u0131 bir a\u015famaya getirecek.\n\n\n\n2022(!) y\u0131l\u0131 i\u00e7in Harvard\u2019a yap\u0131lan 42.750 ba\u015fvurudan 1.653\u2019\u00fc kabul edilmi\u015f. Bu arada dikkatinizi \u00e7ekerim 2022 y\u0131l\u0131 i\u00e7in 2020 y\u0131l\u0131ndan ba\u015fvurular yap\u0131l\u0131p, kabullere ba\u015flanm\u0131\u015f bile. Ba\u015fvuranlar\u0131n y\u00fczde 3.9\u2019u ancak kabul alabilmi\u015f. \u00d6nde gelen \u00fcniversiteler i\u00e7in de bu oran yakla\u015f\u0131k y\u00fczde 5\u2019ler seviyesinde ve kabuller binlerle \u00f6l\u00e7\u00fclebiliyor.\n\nHalbuki yeni d\u00f6nemde bu \u00fcniversiteler de\u011fil binler, y\u00fczbinlere bu e\u011fitimi verebilir olacaklar. Teknoloji ve yeni e\u011fitim teknikleri buna izin verecek.\n\n\n\nCyborg \u00dcniversite ger\u00e7ek oluyor!\n\n\n\nSorar\u0131m sizlere, diyelim ki T\u00fcrkiye\u2019nin en iyi \u00fcniversitesinden mi mezun olmak istersiniz yoksa iStanford veya MIT & Google\u2019dan m\u0131? Ya da i\u015fverensiniz, hangisini i\u015fe almak istersiniz?\n\n\n\n\u00dcniversiteler aras\u0131nda zaten rekabet vard\u0131, ancak bu rekabet \u00f6n\u00fcm\u00fczdeki d\u00f6nemde \u00e7ok daha fazla artacak ve Galloway\u2019in tan\u0131m\u0131yla \u201cCyborg \u00dcniversiteler\u201d a\u00e7\u0131k ara \u00f6nde olacaklar. Lokal \u00fcniversitelerin bu rekabetteki \u015fanslar\u0131 da git gide azalacak. Paul Krugman bile video ders veriyor ve bunu herkese a\u00e7\u0131k bir platformda yap\u0131yor. Ama\u00e7 \u00f6\u011frenmekse art\u0131k video \u00fczerinden e\u011fitim ile \u00e7ok fazla derse ula\u015fma imkan\u0131 ortaya \u00e7\u0131kacak.\n\n\n\n\u00dcstelik bu e\u011fitim klasik s\u0131n\u0131f/bina e\u011fitimine g\u00f6re \u00e7ok daha ucuz olabilecek. \u00d6\u011frencilerin bar\u0131nma, ula\u015f\u0131m sorunlar\u0131 / maliyetleri ortadan kalkacak. \u00d6\u011frenciler k\u0131talararas\u0131 u\u00e7mak zorunda kalmayacak, yurt / bar\u0131nma dertleri kalmayacak. Kendilerine daha \u00e7ok zaman kalacak, hobiler geli\u015ftirip, bunlara zaman ay\u0131rabilecekler.\n\n\n\nTek disiplin yok\n\n\n\n\u00dcniversitelerin bulunduklar\u0131 \u015fehirlere sa\u011flad\u0131klar\u0131 ekonomik katk\u0131 \u00f6nemli \u00f6l\u00e7\u00fcde azalacak. Belki de on y\u0131llar \u00f6ncesinden ge\u00e7ilmesi gereken bir e\u011fitim sistemine bu vir\u00fcs krizi sayesinde h\u0131zla ge\u00e7ilecek. Bu rekabette kimlerin \u00f6nde olaca\u011f\u0131 belli de geride kalanlar bununla nas\u0131l ba\u015fa \u00e7\u0131kacaklar o belli de\u011fil! D\u00fcnya \u00fcniversite liginde ilk 500\u2019e \u00fcniversite dahi sokamayan T\u00fcrkiye olarak, yeni d\u00f6nemde nas\u0131l bir yol izleyece\u011fimize daha \u015fimdiden haz\u0131rl\u0131k yapmal\u0131y\u0131z.\n\n\n\nFarkl\u0131 avantajlar\n\n\n\nBu d\u00f6nemin \u00f6\u011frenciler ad\u0131na farkl\u0131 avantajlar getirece\u011fine de inan\u0131yorum. Art\u0131k yeni d\u00fcnyan\u0131n \u00e7oklu disiplinli e\u011fitim gerektiren d\u00fcnyas\u0131na, farkl\u0131 alanlardan dersler alarak haz\u0131rlanabilecekler.\n\n\n\nMimarl\u0131k okuyan birisi sosyoloji veya antropolojiyi de e\u011fitiminin i\u00e7ine katabilecek, yaz\u0131l\u0131m okuyan birisi muhasebe ve pazarlamay\u0131 da ayn\u0131 anda \u00f6\u011frenebilecek. \u0130lla ki tek disiplinle yetinmek zorunda kalmayacak. Hatta hobilerini de \u00e7ok daha fazla \u00e7e\u015fitlendirebilecek. Onlar\u0131 da videolar \u00fczerinde \u00f6\u011frenip, kendisi evinde, spor salonunda veya do\u011fada kendisi deneyimleyebilecek.\n\n\n\nYeni nesil \u00e7ok farkl\u0131 olacak, \u00e7ooook...!",
    "keywords": [
        "\u00e7ok",
        "k\u00fcresel",
        "bu",
        "devrim",
        "e\u011fitimde",
        "daha",
        "y\u00fcksek",
        "geldi",
        "e\u011fitim",
        "ve",
        "bir",
        "ile",
        "da",
        "\u00fcniversiteler",
        "gibi"
    ],
    "meta_keywords": [
        ""
    ],
    "publish_date": null,
    "summary": "T\u0131pk\u0131 ofis \u00e7al\u0131\u015fma d\u00fczeninde oldu\u011fu gibi koronavir\u00fcs krizi sonras\u0131nda e\u011fitim sistemleri de dijitalle\u015fecek.\nAs\u0131l olan uzaktan e\u011fitim olacak, fiziki e\u011fitim daha \u00e7ok tamamlayacak.\nGe\u00e7ti\u011fimiz y\u0131l\u0131n sonbahar\u0131nda k\u0131z\u0131m\u0131n y\u00fcksek e\u011fitim alternatiflerini de\u011ferlendirmek ve de \u2018nas\u0131l bir yerdir\u2019 diye g\u00f6rmek i\u00e7in Kanada\u2019ya gitmi\u015ftim.\n\u00d6yle g\u00fczel okullar g\u00f6rd\u00fcm ki, Benjamin Button misali k\u00fc\u00e7\u00fcl\u00fcp, o okullarda okumay\u0131 istedim.\nG\u00f6l kenar\u0131nda, orman i\u00e7inde do\u011fa ile i\u00e7 i\u00e7e \u00e7ok g\u00fczel okullard\u0131.\n\u2018Mali y\u00fck\u00fc kald\u0131rabilir miyim\u2019 diye d\u00fc\u015f\u00fcn\u00fcrken, araya koronavir\u00fcs krizi girdi.\nSalg\u0131na kar\u015f\u0131 al\u0131nan bir\u00e7ok \u00f6nlemin ilk ad\u0131mlar\u0131ndan birisi okullar\u0131n fiziki e\u011fitime kapat\u0131lmas\u0131yd\u0131.\n\u00c7ocuklar\u0131m\u0131z e\u011fitime evden, internet \u00fczerinden devam etmeye ba\u015flad\u0131lar.\nBaz\u0131 okullar hen\u00fcz bu tarz bir e\u011fitime haz\u0131rl\u0131kl\u0131 de\u011fillerdi, B planlar\u0131n\u0131 haz\u0131rlamam\u0131\u015flard\u0131.\nBaz\u0131lar\u0131 ise adeta d\u00fcnden haz\u0131rlard\u0131.\nHaz\u0131rl\u0131ks\u0131z yakalananlar, h\u0131zl\u0131 bir \u015fekilde kendilerini de\u011fi\u015fik video - konferans sistemleri ile g\u00fcncellemeye \u00e7al\u0131\u015ft\u0131lar.\nT\u0131pk\u0131 ofis \u00e7al\u0131\u015fma d\u00fczeninde oldu\u011fu gibi bu kriz sonras\u0131nda e\u011fitim sistemleri de dijitalle\u015fecek.\nUzaktan e\u011fitim zaten vard\u0131, daha \u00e7ok tamamlay\u0131c\u0131 nitelikteydi.\nArt\u0131k as\u0131l olan dijital/uzaktan e\u011fitim olacak, fiziki e\u011fitim daha \u00e7ok sosyalle\u015fme ve tamamlay\u0131c\u0131 nitelikte olacak.\nY\u00fczbinlere e\u011fitimBelki ilk \u00f6\u011fretim seviyesinde \u00f6zellikle insan ili\u015fkilerinin geli\u015fimi a\u00e7\u0131s\u0131ndan klasik bina i\u00e7i e\u011fitim devam edecek ama \u00f6zellikle y\u00fcksek \u00f6\u011fretimde uzaktan e\u011fitim yayg\u0131nl\u0131k kazanacak.\nBununla birlikte teknoloji firmalar\u0131 daha fazla e\u011fitime dahil olacaklar.\n\u0130ki hafta \u00f6nce New York Intelligencer\u2019da Scott Galloway\u2019in \u201cCyborg \u00fcniversiteler yak\u0131nda y\u00fcksek \u00f6\u011fretimi monopolize edecekler\u201d ba\u015fl\u0131kl\u0131 yaz\u0131s\u0131 bu konuya de\u011finiyordu.\nKoronavir\u00fcs sonras\u0131nda b\u00fcy\u00fck teknoloji \u015firketleriyle \u00f6nde gelen \u00fcniversitelerin i\u015f/g\u00fc\u00e7 birli\u011fine giderek k\u00fcresel y\u00fcksek \u00f6\u011fretimi \u00f6nemli bir \u015fekilde de\u011fi\u015ftireceklerine de\u011finiyor.\nMIT ile Google\u2019\u0131n, Facebook ile Harvard\u2019\u0131n ya da di\u011fer k\u00f6kl\u00fc \u00fcniversiteler ile teknoloji \u015firketlerini kuracaklar\u0131 ortakl\u0131klar y\u00fcksek \u00f6\u011fretimi \u00e7ok farkl\u0131 bir a\u015famaya getirecek.\ny\u0131l\u0131 i\u00e7in Harvard\u2019a yap\u0131lan 42.750 ba\u015fvurudan 1.653\u2019\u00fc kabul edilmi\u015f.\nBu arada dikkatinizi \u00e7ekerim 2022 y\u0131l\u0131 i\u00e7in 2020 y\u0131l\u0131ndan ba\u015fvurular yap\u0131l\u0131p, kabullere ba\u015flanm\u0131\u015f bile.\nBa\u015fvuranlar\u0131n y\u00fczde 3.9\u2019u ancak kabul alabilmi\u015f.\n\u00d6nde gelen \u00fcniversiteler i\u00e7in de bu oran yakla\u015f\u0131k y\u00fczde 5\u2019ler seviyesinde ve kabuller binlerle \u00f6l\u00e7\u00fclebiliyor.\nHalbuki yeni d\u00f6nemde bu \u00fcniversiteler de\u011fil binler, y\u00fczbinlere bu e\u011fitimi verebilir olacaklar.\nTeknoloji ve yeni e\u011fitim teknikleri buna izin verecek.\nCyborg \u00dcniversite ger\u00e7ek oluyor!\nSorar\u0131m sizlere, diyelim ki T\u00fcrkiye\u2019nin en iyi \u00fcniversitesinden mi mezun olmak istersiniz yoksa iStanford veya MIT & Google\u2019dan m\u0131?\nYa da i\u015fverensiniz, hangisini i\u015fe almak istersiniz?\n\u00dcniversiteler aras\u0131nda zaten rekabet vard\u0131, ancak bu rekabet \u00f6n\u00fcm\u00fczdeki d\u00f6nemde \u00e7ok daha fazla artacak ve Galloway\u2019in tan\u0131m\u0131yla \u201cCyborg \u00dcniversiteler\u201d a\u00e7\u0131k ara \u00f6nde olacaklar.\nLokal \u00fcniversitelerin bu rekabetteki \u015fanslar\u0131 da git gide azalacak.\nPaul Krugman bile video ders veriyor ve bunu herkese a\u00e7\u0131k bir platformda yap\u0131yor.\nAma\u00e7 \u00f6\u011frenmekse art\u0131k video \u00fczerinden e\u011fitim ile \u00e7ok fazla derse ula\u015fma imkan\u0131 ortaya \u00e7\u0131kacak.\n\u00dcstelik bu e\u011fitim klasik s\u0131n\u0131f/bina e\u011fitimine g\u00f6re \u00e7ok daha ucuz olabilecek.\n\u00d6\u011frencilerin bar\u0131nma, ula\u015f\u0131m sorunlar\u0131 / maliyetleri ortadan kalkacak.\n\u00d6\u011frenciler k\u0131talararas\u0131 u\u00e7mak zorunda kalmayacak, yurt / bar\u0131nma dertleri kalmayacak.\nKendilerine daha \u00e7ok zaman kalacak, hobiler geli\u015ftirip, bunlara zaman ay\u0131rabilecekler.\nTek disiplin yok\u00dcniversitelerin bulunduklar\u0131 \u015fehirlere sa\u011flad\u0131klar\u0131 ekonomik katk\u0131 \u00f6nemli \u00f6l\u00e7\u00fcde azalacak.\nBelki de on y\u0131llar \u00f6ncesinden ge\u00e7ilmesi gereken bir e\u011fitim sistemine bu vir\u00fcs krizi sayesinde h\u0131zla ge\u00e7ilecek.\nBu rekabette kimlerin \u00f6nde olaca\u011f\u0131 belli de geride kalanlar bununla nas\u0131l ba\u015fa \u00e7\u0131kacaklar o belli de\u011fil!\nD\u00fcnya \u00fcniversite liginde ilk 500\u2019e \u00fcniversite dahi sokamayan T\u00fcrkiye olarak, yeni d\u00f6nemde nas\u0131l bir yol izleyece\u011fimize daha \u015fimdiden haz\u0131rl\u0131k yapmal\u0131y\u0131z.\nFarkl\u0131 avantajlarBu d\u00f6nemin \u00f6\u011frenciler ad\u0131na farkl\u0131 avantajlar getirece\u011fine de inan\u0131yorum.\nArt\u0131k yeni d\u00fcnyan\u0131n \u00e7oklu disiplinli e\u011fitim gerektiren d\u00fcnyas\u0131na, farkl\u0131 alanlardan dersler alarak haz\u0131rlanabilecekler.\nMimarl\u0131k okuyan birisi sosyoloji veya antropolojiyi de e\u011fitiminin i\u00e7ine katabilecek, yaz\u0131l\u0131m okuyan birisi muhasebe ve pazarlamay\u0131 da ayn\u0131 anda \u00f6\u011frenebilecek.\n\u0130lla ki tek disiplinle yetinmek zorunda kalmayacak.\nHatta hobilerini de \u00e7ok daha fazla \u00e7e\u015fitlendirebilecek.\nOnlar\u0131 da videolar \u00fczerinde \u00f6\u011frenip, kendisi evinde, spor salonunda veya do\u011fada kendisi deneyimleyebilecek.\nYeni nesil \u00e7ok farkl\u0131 olacak, \u00e7ooook...!",
    "article_html": "",
    "meta_description": ".",
    "meta_lang": "tr"
}