{
    "article_id": "9ed8eb52f287cbaa9b3ca51f5a5cf443.1590265768.7917926",
    "title": "Kaza kur\u015funuyla \u00f6len uzman \u00e7avu\u015f, Tokat'ta topra\u011fa verildi",
    "authors": [],
    "canonical_link": "https://www.milliyet.com.tr/gundem/kaza-kursunuyla-olen-uzman-cavus-tokatta-topraga-verildi-6218092",
    "url": "http://milliyet.com.tr/gundem/kaza-kursunuyla-olen-uzman-cavus-tokatta-topraga-verildi-6218092",
    "top_img": "https://i2.milimaj.com/i/milliyet/75/0x0/5ec7bcb3adcdeb1d9cde841f.jpg",
    "meta_img": "https://i2.milimaj.com/i/milliyet/75/0x0/5ec7bcb3adcdeb1d9cde841f.jpg",
    "movies": [],
    "text": "Afyonkarahisar \u0130l Jandarma Komutanl\u0131\u011f\u0131'nda g\u00f6revli Uzman \u00c7avu\u015f Mustafa Albayrak, mesai sonras\u0131 soyunma kabininde k\u0131yafetini de\u011fi\u015ftirirken beylik tabancas\u0131 kazara ate\u015f ald\u0131. Silahtan \u00e7\u0131kan merminin isabet etti\u011fi Albayrak a\u011f\u0131r yaraland\u0131. Afyonkarahisar Devlet Hastanesi'nde g\u00f6t\u00fcr\u00fclen Albayrak doktorlar\u0131n t\u00fcm m\u00fcdahalesine ra\u011fmen ya\u015fam\u0131n\u0131 yitirdi.\n\nAynur Albayrak (44) ve Hikmet Albayrak (47) \u00e7iftinin 4 \u00e7ocu\u011funun en b\u00fcy\u00fc\u011f\u00fc olan Uzman \u00c7avu\u015f Mustafa Albayrak'\u0131n cenazesi, otopsi i\u015fleminin ard\u0131ndan memleketi Tokat'a getirildi.\n\nKoronavir\u00fcs tedbirleri kapsam\u0131nda, Albayrak i\u00e7in B\u00fcy\u00fckbeyba\u011f\u0131 Mahallesi'nde bulunan mezarl\u0131kta cenaze namaz\u0131 k\u0131l\u0131nd\u0131. Namaz \u00f6ncesi jandarma ekipleri, vatanda\u015flara maske da\u011f\u0131tt\u0131. Cenaze namaz\u0131na Vali Ozan Balc\u0131, AK Parti Tokat Milletvekili Mustafa Arslan, Milliyet\u00e7i Hareket Partisi Tokat Milletvekli Y\u00fccel Bulut, Cumhuriyet Halk Partisi Tokat Milletvekili Kadim Durmaz ve Belediye Ba\u015fkan\u0131 Ey\u00fcp Ero\u011flu ile Albayrak ailesi kat\u0131ld\u0131. Cenaze namaz\u0131n\u0131n ard\u0131ndan Albayrak topra\u011fa verildi.",
    "keywords": [
        "albayrak",
        "partisi",
        "jandarma",
        "kur\u015funuyla",
        "tokatta",
        "kaza",
        "topra\u011fa",
        "cenaze",
        "\u00e7avu\u015f",
        "mustafa",
        "ve",
        "\u00f6len",
        "tokat",
        "uzman",
        "milletvekili",
        "verildi"
    ],
    "meta_keywords": [
        ""
    ],
    "publish_date": null,
    "summary": "Afyonkarahisar \u0130l Jandarma Komutanl\u0131\u011f\u0131'nda g\u00f6revli Uzman \u00c7avu\u015f Mustafa Albayrak, mesai sonras\u0131 soyunma kabininde k\u0131yafetini de\u011fi\u015ftirirken beylik tabancas\u0131 kazara ate\u015f ald\u0131.\nSilahtan \u00e7\u0131kan merminin isabet etti\u011fi Albayrak a\u011f\u0131r yaraland\u0131.\nAfyonkarahisar Devlet Hastanesi'nde g\u00f6t\u00fcr\u00fclen Albayrak doktorlar\u0131n t\u00fcm m\u00fcdahalesine ra\u011fmen ya\u015fam\u0131n\u0131 yitirdi.\nAynur Albayrak (44) ve Hikmet Albayrak (47) \u00e7iftinin 4 \u00e7ocu\u011funun en b\u00fcy\u00fc\u011f\u00fc olan Uzman \u00c7avu\u015f Mustafa Albayrak'\u0131n cenazesi, otopsi i\u015fleminin ard\u0131ndan memleketi Tokat'a getirildi.\nKoronavir\u00fcs tedbirleri kapsam\u0131nda, Albayrak i\u00e7in B\u00fcy\u00fckbeyba\u011f\u0131 Mahallesi'nde bulunan mezarl\u0131kta cenaze namaz\u0131 k\u0131l\u0131nd\u0131.\nNamaz \u00f6ncesi jandarma ekipleri, vatanda\u015flara maske da\u011f\u0131tt\u0131.\nCenaze namaz\u0131na Vali Ozan Balc\u0131, AK Parti Tokat Milletvekili Mustafa Arslan, Milliyet\u00e7i Hareket Partisi Tokat Milletvekli Y\u00fccel Bulut, Cumhuriyet Halk Partisi Tokat Milletvekili Kadim Durmaz ve Belediye Ba\u015fkan\u0131 Ey\u00fcp Ero\u011flu ile Albayrak ailesi kat\u0131ld\u0131.\nCenaze namaz\u0131n\u0131n ard\u0131ndan Albayrak topra\u011fa verildi.",
    "article_html": "",
    "meta_description": "Son Dakika G\u00fcncel Haberler - Son dakika haberine g\u00f6re; Afyonkarahisar'da tabancas\u0131n\u0131n kazara ate\u015f almas\u0131 sonucu ya\u015fam\u0131n\u0131 yitiren Jandarma Uzman \u00c7avu\u015f Mustafa Albayrak (25) memleketi Tokat'ta son yolculu\u011funa u\u011furland\u0131.",
    "meta_lang": "tr"
}