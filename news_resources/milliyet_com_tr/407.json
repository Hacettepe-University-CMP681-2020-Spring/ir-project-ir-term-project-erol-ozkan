{
    "article_id": "484f2135fbfc94975a2700d6fe7dfd83.1590266125.2051263",
    "title": "Huawei P30 Pro New Edition Tan\u0131t\u0131ld\u0131! \u0130\u015fte \u00f6zellikleri ve fiyat\u0131...",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/android/huawei-p30-pro-new-edition-tanitildi-iste-ozellikleri-ve-fiyati-6211369",
    "url": "http://milliyet.com.tr/teknoloji/teknoloji-haberleri/android/huawei-p30-pro-new-edition-tanitildi-iste-ozellikleri-ve-fiyati-6211369",
    "top_img": "https://i2.milimaj.com/i/milliyet/75/0x0/5ebbbc455542841050a44d58.jpg",
    "meta_img": "https://i2.milimaj.com/i/milliyet/75/0x0/5ebbbc455542841050a44d58.jpg",
    "movies": [],
    "text": "Huawei'nin en sevilen amiral gemisi modellerinden biri olan P30 Pro, 2019 y\u0131l\u0131n\u0131n en iyi ak\u0131ll\u0131 telefonlar\u0131ndan biri olarak g\u00f6sterilmi\u015fti. Huawei taraf\u0131nda Google uygulamalar\u0131 kullanan son amiral gemisi ak\u0131ll\u0131 telefon olan P30 Pro yenilendi ve tekrardan sat\u0131\u015fa sunuldu. Huawei P30 Pro New Edition \u00f6zellikleri ve fiyat\u0131 bu haberde...\n\nHuawei P30 Pro New Edition \u00f6zellikleri\n\nAndroid 10 i\u015fletim sistemi ile gelen Huawei P30 Pro New Edition, Google uygulamalar\u0131na sahip bir model. 8 GB RAM ve 256 GB depolama alan\u0131 sunan yeni model, standart modelde \u00fcst se\u00e7enek olarak sunulan donan\u0131ma sahip. Zaten RAM ve depolama alan\u0131n\u0131n d\u0131\u015f\u0131nda ba\u015fka bir yenilik de bulunmuyor.\n\n6.47 in\u00e7 b\u00fcy\u00fckl\u00fc\u011f\u00fcnde 1080x2340 piksel \u00e7\u00f6z\u00fcn\u00fcrl\u00fck sunan OLED ekran\u0131n yan\u0131 s\u0131ra, 7 nm \u00fcretim teknolojisi ile kar\u015f\u0131m\u0131za \u00e7\u0131kan Kirin 980 i\u015flemcisinden g\u00fc\u00e7 al\u0131yor. 40 Megapiksel f/1.6 diyaframa sahip geni\u015f a\u00e7\u0131l\u0131 ana kamera, 8 Megapiksel f/3.4 periskop telefoto ve 20 Megapiksel f/2.2 ultra geni\u015f a\u00e7\u0131l\u0131 kameran\u0131n yan\u0131 s\u0131ra 3D derinlik alg\u0131lama sens\u00f6r\u00fc ile birlikte kaliteli foto\u011fraflar \u00e7ekmenize olanak sa\u011fl\u0131yor. \u00d6n kamerada ise bir adet 32 MP f/2.0 diyaframa sahip olan lens bulunuyor.\n\n4200 mAh batarya ve 40 W h\u0131zl\u0131 \u015farj adapt\u00f6r\u00fc sayesinde, 30 dakikada y\u00fczde 70 \u015farj olabilen telefon, 749 Euro'luk \u00f6n sipari\u015f fiyat\u0131na sahip. \u015eu an Almanya'da sat\u0131\u015fa sunulan Huawei P30 Pro New Edition, di\u011fer \u00fclkelere ne zaman gelecek bilinmiyor.",
    "keywords": [
        "\u00f6zellikleri",
        "olan",
        "pro",
        "tan\u0131t\u0131ld\u0131",
        "fiyat\u0131",
        "edition",
        "sahip",
        "ve",
        "bir",
        "ile",
        "i\u0307\u015fte",
        "megapiksel",
        "huawei",
        "p30"
    ],
    "meta_keywords": [
        ""
    ],
    "publish_date": null,
    "summary": "Huawei'nin en sevilen amiral gemisi modellerinden biri olan P30 Pro, 2019 y\u0131l\u0131n\u0131n en iyi ak\u0131ll\u0131 telefonlar\u0131ndan biri olarak g\u00f6sterilmi\u015fti.\nHuawei taraf\u0131nda Google uygulamalar\u0131 kullanan son amiral gemisi ak\u0131ll\u0131 telefon olan P30 Pro yenilendi ve tekrardan sat\u0131\u015fa sunuldu.\nHuawei P30 Pro New Edition \u00f6zellikleri ve fiyat\u0131 bu haberde...Huawei P30 Pro New Edition \u00f6zellikleriAndroid 10 i\u015fletim sistemi ile gelen Huawei P30 Pro New Edition, Google uygulamalar\u0131na sahip bir model.\n8 GB RAM ve 256 GB depolama alan\u0131 sunan yeni model, standart modelde \u00fcst se\u00e7enek olarak sunulan donan\u0131ma sahip.\nZaten RAM ve depolama alan\u0131n\u0131n d\u0131\u015f\u0131nda ba\u015fka bir yenilik de bulunmuyor.\n6.47 in\u00e7 b\u00fcy\u00fckl\u00fc\u011f\u00fcnde 1080x2340 piksel \u00e7\u00f6z\u00fcn\u00fcrl\u00fck sunan OLED ekran\u0131n yan\u0131 s\u0131ra, 7 nm \u00fcretim teknolojisi ile kar\u015f\u0131m\u0131za \u00e7\u0131kan Kirin 980 i\u015flemcisinden g\u00fc\u00e7 al\u0131yor.\n40 Megapiksel f/1.6 diyaframa sahip geni\u015f a\u00e7\u0131l\u0131 ana kamera, 8 Megapiksel f/3.4 periskop telefoto ve 20 Megapiksel f/2.2 ultra geni\u015f a\u00e7\u0131l\u0131 kameran\u0131n yan\u0131 s\u0131ra 3D derinlik alg\u0131lama sens\u00f6r\u00fc ile birlikte kaliteli foto\u011fraflar \u00e7ekmenize olanak sa\u011fl\u0131yor.\n\u00d6n kamerada ise bir adet 32 MP f/2.0 diyaframa sahip olan lens bulunuyor.\n4200 mAh batarya ve 40 W h\u0131zl\u0131 \u015farj adapt\u00f6r\u00fc sayesinde, 30 dakikada y\u00fczde 70 \u015farj olabilen telefon, 749 Euro'luk \u00f6n sipari\u015f fiyat\u0131na sahip.\n\u015eu an Almanya'da sat\u0131\u015fa sunulan Huawei P30 Pro New Edition, di\u011fer \u00fclkelere ne zaman gelecek bilinmiyor.",
    "article_html": "",
    "meta_description": "Huawei'nin bug\u00fcne kadar en \u00e7ok sevilen amiral gemisi ak\u0131ll\u0131 telefon modellerinden biri olan P30 Pro yenilenerek bir kez daha kar\u015f\u0131m\u0131za \u00e7\u0131kt\u0131. Bu sefer Huawei P30 Pro New Edition ad\u0131yla tan\u0131t\u0131lan ak\u0131ll\u0131 telefonun \u00f6zellikleri ve fiyat\u0131 bu haberde...",
    "meta_lang": "tr"
}