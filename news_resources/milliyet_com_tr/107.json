{
    "article_id": "2b58108bb627e9d4563e97a30ef5cd83.1590265720.0289385",
    "title": "\u00c7ocuklar ile Gezilecek Yerler - \u0130stanbul'da \u00e7ocuklar ile birlikte gezilecek yerlerin listesi",
    "authors": [],
    "canonical_link": "https://www.milliyet.com.tr/cocuk/kultur-sanat/cocuklar-ile-gezilecek-yerler-istanbulda-cocuklar-ile-birlikte-gezilecek-yerlerin-listesi-6183260",
    "url": "http://milliyet.com.tr/cocuk/kultur-sanat/cocuklar-ile-gezilecek-yerler-istanbulda-cocuklar-ile-birlikte-gezilecek-yerlerin-listesi-6183260",
    "top_img": "https://i2.milimaj.com/i/milliyet/75/0x0/5e8c541b5542831b44b5df82.jpg",
    "meta_img": "https://i2.milimaj.com/i/milliyet/75/0x0/5e8c541b5542831b44b5df82.jpg",
    "movies": [],
    "text": "\u00d6nerilerimiz aras\u0131nda do\u011fayla vakit ge\u00e7irebilece\u011fin yerler de var, ilgin\u00e7 eserler g\u00f6rebilece\u011fin m\u00fczeler de\u2026 Bazen oyuncaklar aras\u0131nda ge\u00e7mi\u015fe do\u011fru bir yolculuk yaparken bazen de kendini rengarenk u\u00e7urtmalar\u0131 u\u00e7urdu\u011funu hayal ederken bulabilirsin.\n\nHayal d\u00fcnyan\u0131 besleyecek, sana yeni bilgiler ve deneyimler kazand\u0131racak macera dolu ke\u015fiflere haz\u0131rsan ba\u015fl\u0131yoruz.\n\nBELGRAD ORMANI\n\n\u0130lk dura\u011f\u0131m\u0131z tertemiz havas\u0131, yemye\u015fil do\u011fas\u0131 ve enerjini atabilece\u011fin Ne\u015fet Suyu y\u00fcr\u00fcy\u00fc\u015f parkuruyla Belgrad Orman\u0131. Buras\u0131 s\u0131cak ya da \u0131l\u0131k bir g\u00fcn i\u00e7in \u00e7ok g\u00fczel bir se\u00e7enek olabilir. \u015eehrin biraz d\u0131\u015f\u0131nda, Bah\u00e7ek\u00f6y yolu \u00fczerinde yer alan ormanda; kahvalt\u0131 veya piknik yapabilir ya da ailenle birlikte spor yapabilirsin.\n\nBelgrad Orman\u0131\u2019na nas\u0131l gidilir? \u00d6zel ara\u00e7la ya da Taksim\u2019den, Hac\u0131osman metro dura\u011f\u0131ndan ve Sar\u0131yer\u2019den kalkan belediye otob\u00fcsleriyle ormana ula\u015fabilirsin.\n\nYan\u0131na alman gerekenler: Bir \u00e7ift spor ayakkab\u0131s\u0131, yedek k\u0131yafet, e\u011fer uzun kalacaksan kitaplar\u0131n. \u00c7\u00fcnk\u00fc do\u011fan\u0131n huzurlu ortam\u0131nda kitap okumak \u00e7ok g\u00fczel olabilir.\n\nPOLONEZK\u00d6Y HAYVANAT BA\u00c7ES\u0130\n\nHayvan dostlar\u0131m\u0131z\u0131 kendi evlerinde ziyaret etmeye ne dersin? Kedi ve k\u00f6pek gibi her g\u00fcn g\u00f6rd\u00fc\u011f\u00fcn sevimli dostlar\u0131m\u0131zdan bahsetmiyoruz. Mesela bir z\u00fcrafa ya da gergedan g\u00f6receksin. Y\u0131lan, bukalemun ya da \u00f6r\u00fcmcek de \u00e7\u0131kabilir kar\u015f\u0131na\u2026 D\u00fc\u015f\u00fcnmesi bile \u00e7ok heyecanl\u0131 de\u011fil mi?\n\nPolonezk\u00f6y Hayvanat Bah\u00e7esi\u2019ne nas\u0131l gidilir? \u015eehrin merkezine 34 km uzakl\u0131ktaki hayvanat bah\u00e7esine \u00f6zel ara\u00e7larla ula\u015f\u0131m sa\u011flanabiliyor.\n\nYan\u0131na alman gerekenler: Hayvan dostlar\u0131n\u0131 foto\u011fraflamak i\u00e7in foto\u011fraf makinesi, g\u00f6rd\u00fcklerini not etmek i\u00e7in kalem ve not defteri alabilirsin.\n\n\u0130STANBUL OYUNCAK M\u00dcZES\u0130\n\nPara, mozaik, heykel ve resim m\u00fczesi oluyor da neden oyuncak m\u00fczesi olmas\u0131n. Oyuncaklar\u0131n da bir ge\u00e7mi\u015fi, eskisi, klasikle\u015feni var. Mesela annelerinizden kalan bebekler, baban\u0131zdan kalan bir topa\u00e7 bile bir g\u00fcn m\u00fczede yer alabilir. M\u00fcze, Sunay Ak\u0131n taraf\u0131ndan kurulmu\u015f. 1700\u2019l\u00fc y\u0131llardan bug\u00fcne kadar uzanan bir yelpazede bir\u00e7ok oyunca\u011f\u0131 g\u00f6rebilir, merak\u0131n\u0131 giderebilirsin.\n\nOyuncak M\u00fczesi\u2019ne nas\u0131l gidilir? G\u00f6ztepe\u2019de yer alan m\u00fcze, \u015fehir merkezinde oldu\u011fu i\u00e7in toplu ta\u015f\u0131ma ara\u00e7lar\u0131yla buraya rahatl\u0131kla ula\u015f\u0131m sa\u011flayabilirsin.\n\nYan\u0131na alman gerekenler: An\u0131 defterini, kalemlerini, boya kalemlerini alabilirsin. Bakars\u0131n bir oyunca\u011f\u0131n resmini \u00e7izmek isteyebilirsin.\n\n\u0130STANBUL RAHM\u0130 KO\u00c7 M\u00dcZES\u0130\n\nBu m\u00fczede yok yok! Atat\u00fcrk\u2019\u00fcn \u00f6zel e\u015fyalar\u0131ndan bilim b\u00f6l\u00fcm\u00fcne, deniz ve hava yolu ayg\u0131tlar\u0131ndan \u00f6zel araba koleksiyonlar\u0131na kadar bir\u00e7ok ilgi \u00e7ekici par\u00e7a m\u00fczede yer al\u0131yor. M\u00fczede ayr\u0131ca farkl\u0131 ya\u015f gruplar\u0131 i\u00e7in \u00f6zel aktiviteler de var. \u00d6nceden ara\u015ft\u0131r\u0131p gidersen bu at\u00f6lyelerden birine kat\u0131labilirsin.\n\nRahmi Ko\u00e7 M\u00fczesi\u2019ne nas\u0131l gidilir? Pazartesi g\u00fcnleri kapal\u0131 olan m\u00fczeye belediye otob\u00fcsleri ya da \u00f6zel ara\u00e7la ula\u015f\u0131m sa\u011flanabiliyor.\n\nYan\u0131na alman gerekenler: Yan\u0131na mutlaka foto\u011fraf makineni ve not defterini almal\u0131s\u0131n.\n\nM\u0130N\u0130AT\u00dcRK\n\n\u201cB\u00fcy\u00fck \u00fclkenin k\u00fc\u00e7\u00fck bir modeli\" slogan\u0131yla haz\u0131rlanan m\u00fczede; Roma, Bizans ve Osmanl\u0131 gibi, topraklar\u0131m\u0131zda h\u00fck\u00fcm s\u00fcrm\u00fc\u015f bir\u00e7ok k\u00fclt\u00fcrden izleri g\u00f6rebilirsin. Gitmeden \u00f6nce biraz ara\u015ft\u0131rma yaparsan m\u00fczedeki her \u015feyi anlayarak inceleyebilirsin.\n\nMiniat\u00fcrk\u2019e nas\u0131l gidilir? Emin\u00f6n\u00fc, Mecidiyek\u00f6y, Taksim, Topkap\u0131 ve Sultanahmet\u2019ten kalkan belediye otob\u00fcslerini tercih edebilir ya da metrob\u00fcs Hal\u0131c\u0131o\u011flu dura\u011f\u0131nda inip dolmu\u015fa binerek m\u00fczeye ula\u015fabilirsin.\n\nYan\u0131na alman gerekenler: B\u00fcy\u00fcte\u00e7 ve foto\u011fraf makinesi alabilirsin. M\u00fczedeki her \u015fey k\u00fc\u00e7\u00fck oldu\u011fu i\u00e7in b\u00fcy\u00fctecinle onlar\u0131 rahatl\u0131kla inceleyebilirsin.\n\nMA\u00c7KA PARKI VE TELEFER\u0130K\n\nM\u00fczeleri gezmek \u00e7ok g\u00fczel ama biraz da do\u011fayla ba\u015f ba\u015fa olmak laz\u0131m. \u015eehrin merkezinde yer alan Ma\u00e7ka Park\u0131 da temiz hava almak ve ailenle bir \u015feyler at\u0131\u015ft\u0131rmak i\u00e7in iyi bir se\u00e7im olabilir. Hatta park\u0131n \u00fczerinden ge\u00e7erek \u015fehri tepeden g\u00f6rebilece\u011fin teleferi\u011fe binerek macera dolu bir g\u00fcn ya\u015fayabilirsin.\n\nMa\u00e7ka Park\u0131\u2019na nas\u0131l gidilir? Metro, otob\u00fcs gibi toplu ta\u015f\u0131ma ara\u00e7lar\u0131yla Ni\u015fanta\u015f\u0131\u2019na gelebilir, y\u00fcr\u00fcyerek parka ula\u015fabilirsin.\n\nYan\u0131na alman gerekenler: Piknik \u00f6rt\u00fcs\u00fc, termosta i\u00e7ecek, sandvi\u00e7 alabilir ailenle k\u00fc\u00e7\u00fck bir piknik yapabilirsin.\n\nEMAAR AKVARYUM & SUALTI HAYVANAT BAH\u00c7ES\u0130\n\n200\u2019den fazla t\u00fcr\u00fcn yer ald\u0131\u011f\u0131 akvaryum, al\u0131\u015fveri\u015f merkezinin i\u00e7inde yer al\u0131yor. Akl\u0131na gelmeyecek say\u0131da bal\u0131k t\u00fcr\u00fc, \u015firin penguenler ya da korkutucu hayvan dostumuz timsah\u0131 g\u00f6rebilece\u011fin mekanda ke\u015fiflerle dolu bir g\u00fcn seni bekliyor.\n\nEmaar Akvaryum\u2019a nas\u0131l gidilir? Toplu ula\u015f\u0131m se\u00e7eneklerinden belediye otob\u00fcs\u00fc ve metronun yan\u0131 s\u0131ra al\u0131\u015fveri\u015f merkezinin \u00f6zel servis hizmeti de bulunuyor. \u00d6zel ara\u00e7lar i\u00e7in de otopark var.\n\nYan\u0131na alman gerekenler: Foto\u011fraf makinesi ve bilgileri kaydedebilece\u011fin bir ses kay\u0131t cihaz\u0131 olabilir. Ses kayd\u0131n\u0131 annenin ya da baban\u0131n telefonuna alabilir, sonra notlar\u0131n\u0131 defterine kaydedebilirsin.\n\nRUMEL\u0130 FENER\u0130\n\nHafta sonu, g\u00fczel bir havada \u0130stanbul\u2019un hem denize k\u0131y\u0131s\u0131 hem de yemye\u015fil ormanlar\u0131 olan bu Karadeniz k\u00f6y\u00fcnde g\u00fczel bir kahvalt\u0131 yapabilir, bisikletinle gezinti yapabilirsin.\n\nRumeli Feneri\u2019ne nas\u0131l gidilir? Hac\u0131osman metro dura\u011f\u0131ndan kalkan belediye otob\u00fcsleri ya da \u00f6zel ara\u00e7larla ula\u015f\u0131labiliyor.\n\nYan\u0131na alman gerekenler: Rahat ayakkab\u0131lar, bisiklet, hava s\u0131caksa \u015fapka.\n\nTOPKAPI M\u00dcZES\u0130\n\nOsmanl\u0131 Devleti\u2019nin ge\u00e7mi\u015fine do\u011fru b\u00fcy\u00fcl\u00fc bir yolculuk seni bekliyor. M\u00fcze o kadar b\u00fcy\u00fck ki gezmek i\u00e7in t\u00fcm g\u00fcn\u00fcn\u00fc ay\u0131rman\u0131 \u00f6neririz. M\u00fcze \u00e7\u0131k\u0131\u015f\u0131nda m\u00fcze hakk\u0131nda bilgiler veren kitaplar\u0131n sat\u0131ld\u0131\u011f\u0131 ma\u011fazaya u\u011framay\u0131 unutma.\n\nTopkap\u0131 M\u00fczesi\u2019ne nas\u0131l gidilir? Belediye otob\u00fcsleri ve tramvay ile ula\u015fabilirsin.\n\nYan\u0131na alman gerekenler: Yan\u0131na m\u00fcze hakk\u0131nda bilgiler veren bir rehber kitap\u00e7\u0131k alabilirsin.\n\n\u0130STANBUL \u0130LL\u00dcZYONLAR M\u00dcZES\u0130\n\n\u00c7ok e\u011flenceli bir gezi \u00f6nerisi var s\u0131rada! \u0130ll\u00fczyonlar ve sihirlerle dolu\u2026 Seni k\u00fc\u00e7\u00fck g\u00f6steren bir ayna, tersine d\u00f6nm\u00fc\u015f bir d\u00fcnya ya da komik aynalar bu m\u00fczede yer alanlardan sadece birka\u00e7\u0131. Haydi program\u0131n\u0131 yap ve bir an \u00f6nce bu e\u011flenceye kat\u0131l!\n\n\u0130stanbul \u0130ll\u00fczyonlar M\u00fczesi\u2019ne nas\u0131l gidilir? Beyo\u011flu\u2019nda yer alan m\u00fczeye toplu ta\u015f\u0131ma ara\u00e7lar\u0131yla ula\u015fabilirsin.\n\nYan\u0131na alman gerekenler: Bir kalem, bir defter, foto\u011fraf \u00e7ekme \u00f6zelli\u011fi olan bir telefon ya da foto\u011fraf makinesi.\n\nMEHMET NAC\u0130 AK\u00d6Z U\u00c7URTMA M\u00dcZES\u0130\n\nM\u00fczede 2500\u2019den fazla u\u00e7urtma seni bekliyor. Hayal et ka\u00e7 renk, ka\u00e7 desen vard\u0131r \u00fczerlerinde. Hem de farkl\u0131 \u00fclkelerden ve farkl\u0131 k\u00fclt\u00fcrlerden gelmi\u015f bu u\u00e7urtmalar. Zaman kaybetme ve program\u0131na ekle!\n\nU\u00e7urtma M\u00fczesi\u2019ne nas\u0131l gidilir? \u00dcsk\u00fcdar\u2019da yer alan m\u00fczeye vapur ve motorlarla \u00dcsk\u00fcdar meydan\u0131na gelip y\u00fcr\u00fcyerek ya da belediye otob\u00fcsleriyle ula\u015fabilirsin.\n\nYan\u0131na alman gerekenler: Yan\u0131na kendi yapt\u0131\u011f\u0131n minik bir u\u00e7urtmay\u0131 alabilir, di\u011fer u\u00e7urtmalarla aras\u0131ndaki fark\u0131 inceleyebilirsin.\n\nMADAME TUSSAUD BALMUMU HEYKEL M\u00dcZES\u0130\n\nGeldik \u0130stanbul\u2019da \u00e7ocuklarla hafta sonu gidilecek yerler \u00f6nerilerimizin sonuncusuna. D\u00fcnyada ba\u015fka versiyonlar\u0131 da olan bu m\u00fczede hayran\u0131 oldu\u011fun \u00fcnl\u00fc isimler, Atat\u00fcrk ve bir\u00e7ok dikkat \u00e7ekici isim seni bekliyor.\n\nBalmumu Heykel M\u00fczesi\u2019ne nas\u0131l gidilir? Beyo\u011flu\u2019nda yer alan m\u00fczeye metro, belediye otob\u00fcs\u00fc gibi toplu ta\u015f\u0131ma ara\u00e7lar\u0131yla rahatl\u0131kla ula\u015f\u0131m sa\u011flanabiliyor.\n\nYan\u0131na alman gerekenler: Foto\u011fraf makineni mutlaka yan\u0131na almal\u0131s\u0131n \u00e7\u00fcnk\u00fc \u00fcnl\u00fc isimlerle foto\u011fraf \u00e7ektireceksin.",
    "keywords": [
        "gezilecek",
        "yerler",
        "\u00f6zel",
        "gidilir",
        "nas\u0131l",
        "yerlerin",
        "listesi",
        "gerekenler",
        "\u00e7ocuklar",
        "ve",
        "bir",
        "ile",
        "birlikte",
        "da",
        "ya",
        "i\u0307stanbulda",
        "yer",
        "alman"
    ],
    "meta_keywords": [
        ""
    ],
    "publish_date": null,
    "summary": "BELGRAD ORMANI\u0130lk dura\u011f\u0131m\u0131z tertemiz havas\u0131, yemye\u015fil do\u011fas\u0131 ve enerjini atabilece\u011fin Ne\u015fet Suyu y\u00fcr\u00fcy\u00fc\u015f parkuruyla Belgrad Orman\u0131.\nBuras\u0131 s\u0131cak ya da \u0131l\u0131k bir g\u00fcn i\u00e7in \u00e7ok g\u00fczel bir se\u00e7enek olabilir.\n\u015eehrin biraz d\u0131\u015f\u0131nda, Bah\u00e7ek\u00f6y yolu \u00fczerinde yer alan ormanda; kahvalt\u0131 veya piknik yapabilir ya da ailenle birlikte spor yapabilirsin.\nBelgrad Orman\u0131\u2019na nas\u0131l gidilir?\n\u00d6zel ara\u00e7la ya da Taksim\u2019den, Hac\u0131osman metro dura\u011f\u0131ndan ve Sar\u0131yer\u2019den kalkan belediye otob\u00fcsleriyle ormana ula\u015fabilirsin.\nYan\u0131na alman gerekenler: Bir \u00e7ift spor ayakkab\u0131s\u0131, yedek k\u0131yafet, e\u011fer uzun kalacaksan kitaplar\u0131n.\nMesela bir z\u00fcrafa ya da gergedan g\u00f6receksin.\nY\u0131lan, bukalemun ya da \u00f6r\u00fcmcek de \u00e7\u0131kabilir kar\u015f\u0131na\u2026 D\u00fc\u015f\u00fcnmesi bile \u00e7ok heyecanl\u0131 de\u011fil mi?\nPolonezk\u00f6y Hayvanat Bah\u00e7esi\u2019ne nas\u0131l gidilir?\nYan\u0131na alman gerekenler: Hayvan dostlar\u0131n\u0131 foto\u011fraflamak i\u00e7in foto\u011fraf makinesi, g\u00f6rd\u00fcklerini not etmek i\u00e7in kalem ve not defteri alabilirsin.\n\u0130STANBUL OYUNCAK M\u00dcZES\u0130Para, mozaik, heykel ve resim m\u00fczesi oluyor da neden oyuncak m\u00fczesi olmas\u0131n.\nOyuncaklar\u0131n da bir ge\u00e7mi\u015fi, eskisi, klasikle\u015feni var.\nMesela annelerinizden kalan bebekler, baban\u0131zdan kalan bir topa\u00e7 bile bir g\u00fcn m\u00fczede yer alabilir.\nOyuncak M\u00fczesi\u2019ne nas\u0131l gidilir?\nG\u00f6ztepe\u2019de yer alan m\u00fcze, \u015fehir merkezinde oldu\u011fu i\u00e7in toplu ta\u015f\u0131ma ara\u00e7lar\u0131yla buraya rahatl\u0131kla ula\u015f\u0131m sa\u011flayabilirsin.\nYan\u0131na alman gerekenler: An\u0131 defterini, kalemlerini, boya kalemlerini alabilirsin.\nAtat\u00fcrk\u2019\u00fcn \u00f6zel e\u015fyalar\u0131ndan bilim b\u00f6l\u00fcm\u00fcne, deniz ve hava yolu ayg\u0131tlar\u0131ndan \u00f6zel araba koleksiyonlar\u0131na kadar bir\u00e7ok ilgi \u00e7ekici par\u00e7a m\u00fczede yer al\u0131yor.\nRahmi Ko\u00e7 M\u00fczesi\u2019ne nas\u0131l gidilir?\nPazartesi g\u00fcnleri kapal\u0131 olan m\u00fczeye belediye otob\u00fcsleri ya da \u00f6zel ara\u00e7la ula\u015f\u0131m sa\u011flanabiliyor.\nYan\u0131na alman gerekenler: Yan\u0131na mutlaka foto\u011fraf makineni ve not defterini almal\u0131s\u0131n.\nM\u0130N\u0130AT\u00dcRK\u201cB\u00fcy\u00fck \u00fclkenin k\u00fc\u00e7\u00fck bir modeli\" slogan\u0131yla haz\u0131rlanan m\u00fczede; Roma, Bizans ve Osmanl\u0131 gibi, topraklar\u0131m\u0131zda h\u00fck\u00fcm s\u00fcrm\u00fc\u015f bir\u00e7ok k\u00fclt\u00fcrden izleri g\u00f6rebilirsin.\nMiniat\u00fcrk\u2019e nas\u0131l gidilir?\nEmin\u00f6n\u00fc, Mecidiyek\u00f6y, Taksim, Topkap\u0131 ve Sultanahmet\u2019ten kalkan belediye otob\u00fcslerini tercih edebilir ya da metrob\u00fcs Hal\u0131c\u0131o\u011flu dura\u011f\u0131nda inip dolmu\u015fa binerek m\u00fczeye ula\u015fabilirsin.\nYan\u0131na alman gerekenler: B\u00fcy\u00fcte\u00e7 ve foto\u011fraf makinesi alabilirsin.\nMA\u00c7KA PARKI VE TELEFER\u0130KM\u00fczeleri gezmek \u00e7ok g\u00fczel ama biraz da do\u011fayla ba\u015f ba\u015fa olmak laz\u0131m.\n\u015eehrin merkezinde yer alan Ma\u00e7ka Park\u0131 da temiz hava almak ve ailenle bir \u015feyler at\u0131\u015ft\u0131rmak i\u00e7in iyi bir se\u00e7im olabilir.\nMa\u00e7ka Park\u0131\u2019na nas\u0131l gidilir?\nYan\u0131na alman gerekenler: Piknik \u00f6rt\u00fcs\u00fc, termosta i\u00e7ecek, sandvi\u00e7 alabilir ailenle k\u00fc\u00e7\u00fck bir piknik yapabilirsin.\nEMAAR AKVARYUM & SUALTI HAYVANAT BAH\u00c7ES\u0130200\u2019den fazla t\u00fcr\u00fcn yer ald\u0131\u011f\u0131 akvaryum, al\u0131\u015fveri\u015f merkezinin i\u00e7inde yer al\u0131yor.\nAkl\u0131na gelmeyecek say\u0131da bal\u0131k t\u00fcr\u00fc, \u015firin penguenler ya da korkutucu hayvan dostumuz timsah\u0131 g\u00f6rebilece\u011fin mekanda ke\u015fiflerle dolu bir g\u00fcn seni bekliyor.\nEmaar Akvaryum\u2019a nas\u0131l gidilir?\nToplu ula\u015f\u0131m se\u00e7eneklerinden belediye otob\u00fcs\u00fc ve metronun yan\u0131 s\u0131ra al\u0131\u015fveri\u015f merkezinin \u00f6zel servis hizmeti de bulunuyor.\nYan\u0131na alman gerekenler: Foto\u011fraf makinesi ve bilgileri kaydedebilece\u011fin bir ses kay\u0131t cihaz\u0131 olabilir.\nSes kayd\u0131n\u0131 annenin ya da baban\u0131n telefonuna alabilir, sonra notlar\u0131n\u0131 defterine kaydedebilirsin.\nRumeli Feneri\u2019ne nas\u0131l gidilir?\nHac\u0131osman metro dura\u011f\u0131ndan kalkan belediye otob\u00fcsleri ya da \u00f6zel ara\u00e7larla ula\u015f\u0131labiliyor.\nYan\u0131na alman gerekenler: Rahat ayakkab\u0131lar, bisiklet, hava s\u0131caksa \u015fapka.\nTopkap\u0131 M\u00fczesi\u2019ne nas\u0131l gidilir?\nYan\u0131na alman gerekenler: Yan\u0131na m\u00fcze hakk\u0131nda bilgiler veren bir rehber kitap\u00e7\u0131k alabilirsin.\n\u0130ll\u00fczyonlar ve sihirlerle dolu\u2026 Seni k\u00fc\u00e7\u00fck g\u00f6steren bir ayna, tersine d\u00f6nm\u00fc\u015f bir d\u00fcnya ya da komik aynalar bu m\u00fczede yer alanlardan sadece birka\u00e7\u0131.\nHaydi program\u0131n\u0131 yap ve bir an \u00f6nce bu e\u011flenceye kat\u0131l!\n\u0130stanbul \u0130ll\u00fczyonlar M\u00fczesi\u2019ne nas\u0131l gidilir?\nYan\u0131na alman gerekenler: Bir kalem, bir defter, foto\u011fraf \u00e7ekme \u00f6zelli\u011fi olan bir telefon ya da foto\u011fraf makinesi.\nU\u00e7urtma M\u00fczesi\u2019ne nas\u0131l gidilir?\n\u00dcsk\u00fcdar\u2019da yer alan m\u00fczeye vapur ve motorlarla \u00dcsk\u00fcdar meydan\u0131na gelip y\u00fcr\u00fcyerek ya da belediye otob\u00fcsleriyle ula\u015fabilirsin.\nYan\u0131na alman gerekenler: Yan\u0131na kendi yapt\u0131\u011f\u0131n minik bir u\u00e7urtmay\u0131 alabilir, di\u011fer u\u00e7urtmalarla aras\u0131ndaki fark\u0131 inceleyebilirsin.\nMADAME TUSSAUD BALMUMU HEYKEL M\u00dcZES\u0130Geldik \u0130stanbul\u2019da \u00e7ocuklarla hafta sonu gidilecek yerler \u00f6nerilerimizin sonuncusuna.\nD\u00fcnyada ba\u015fka versiyonlar\u0131 da olan bu m\u00fczede hayran\u0131 oldu\u011fun \u00fcnl\u00fc isimler, Atat\u00fcrk ve bir\u00e7ok dikkat \u00e7ekici isim seni bekliyor.\nBalmumu Heykel M\u00fczesi\u2019ne nas\u0131l gidilir?\nYan\u0131na alman gerekenler: Foto\u011fraf makineni mutlaka yan\u0131na almal\u0131s\u0131n \u00e7\u00fcnk\u00fc \u00fcnl\u00fc isimlerle foto\u011fraf \u00e7ektireceksin.",
    "article_html": "",
    "meta_description": "Konumuz \u0130stanbul\u2019da \u00e7ocuklarla gezilecek yerler olsa da asl\u0131nda anne ve babalarla gezilecek yerleri anlat\u0131yoruz. Sana verdi\u011fimiz bu t\u00fcyolarla onlara hafta sonu i\u00e7in \u00f6nerilerde bulunabilir, anne ve babanla \u00e7ok g\u00fczel bir g\u00fcn ge\u00e7irebilirsin. Bu \u00f6nerilerimizi y\u0131ll\u0131k bir plana yayabilir, her hafta sonu bir organizasyon da yapabilirsin.",
    "meta_lang": "tr"
}