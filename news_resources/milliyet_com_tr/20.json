{
    "article_id": "f5d2dc18c7417bde3d5acbf8484555b7.1590265596.9593153",
    "title": "Tatl\u0131 krizini bast\u0131racak 3'l\u00fc: Tar\u00e7\u0131n, karanfil ve limon",
    "authors": [],
    "canonical_link": "https://www.milliyet.com.tr/milliyet-tv/tatli-krizini-bastiracak-3li-tarcin-karanfil-ve-limon-6218769",
    "url": "http://milliyet.com.tr/milliyet-tv/tatli-krizini-bastiracak-3li-tarcin-karanfil-ve-limon-6218769",
    "top_img": "https://i2.milimaj.com/i/milliyet/75/0x0/5ec931da55427f12e0a6f512.jpg",
    "meta_img": "https://i2.milimaj.com/i/milliyet/75/0x0/5ec931da55427f12e0a6f512.jpg",
    "movies": [],
    "text": "Oynatma Listesi\n\nKoronavir\u00fcs salg\u0131n\u0131yla birlikte ba\u015flayan karantina s\u00fcreci ve ramazan ay\u0131 ile birlikte kilo kontrol\u00fc zorla\u015ft\u0131. Evlerde vakit ge\u00e7iren insanlar ekmek yapmaya, daha s\u0131k hamur i\u015fi ve tatl\u0131 t\u00fcketmeye ba\u015flad\u0131. Bu s\u00fcre\u00e7te kilo al\u0131m\u0131nda ciddi art\u0131\u015flar g\u00f6zlemledi\u011fini belirten Emsey Hospital Beslenme ve Diyet Uzman\u0131 Evnur Saray, bayram\u0131n ilk g\u00fcn\u00fcnden itibaren kontrol\u00fc sa\u011flaman\u0131n m\u00fcmk\u00fcn oldu\u011funa dikkat \u00e7ekti.\n\n\"KALP HASTALI\u011eI VE KARAC\u0130\u011eER YA\u011eLANMASINA NEDEN OLUR\"\n\nKar\u0131n b\u00f6lgesi ya\u011flanmalar\u0131nda art\u0131\u015f ya\u015fand\u0131\u011f\u0131n\u0131 hat\u0131rlatan Diyetisyen Evnur Saray, \"Ramazan \u00f6ncesinde ba\u015flayan koronavir\u00fcs karantinas\u0131 nedeniyle insanlar evlerinde ekmek, hamur i\u015fleri ve tatl\u0131lara y\u00f6neldi. Ramazan?\u0131n gelmesiyle birlikte bu g\u0131dalara olan talep daha da artt\u0131. Bu s\u00fcre\u00e7te \u00e7ok fazla kilo al\u0131nd\u0131. Bundan sonraki s\u00fcre\u00e7te nas\u0131l kilo verilece\u011fi merak konusu oldu. Hamur i\u015fleri ve tatl\u0131lar\u0131n s\u0131k\u00e7a t\u00fcketilmesi g\u00f6bek b\u00f6lgesinde ya\u011flanmaya neden oldu. Bu b\u00f6lgelerde meydana gelen ya\u011flanma kalp hastal\u0131klar\u0131, ins\u00fclin direnci, karaci\u011fer ya\u011flanmalar\u0131na yol a\u00e7t\u0131\" diye konu\u015ftu.\n\nTATLININ SAAT\u0130NE D\u0130KKAT\n\n\u00d6nceki bayramlardan farkl\u0131 olarak bu y\u0131l\u0131n evde ge\u00e7irilece\u011fini hat\u0131rlatan Diyetisyen Evnur Saray, T\u00fcrk toplumunun tatl\u0131 t\u00fcketiminden vazge\u00e7meyece\u011finin alt\u0131n\u0131 \u00e7izdi. Tatl\u0131 t\u00fcketiminde porsiyon kontrol\u00fcn\u00fcn \u00f6nemini vurgulayan Saray, \u015funlar\u0131 s\u00f6yledi:\n\n\"Ramazan sonras\u0131 bayram\u0131n ilk g\u00fcn\u00fc g\u00fczel bir kahvalt\u0131 yapmak gerekiyor. Protein a\u011f\u0131rl\u0131kl\u0131 yani peynir, yumurta ve s\u00fct\u00fcn oldu\u011fu bir kahvalt\u0131 yapmak sa\u011fl\u0131kl\u0131 bir tercih olacakt\u0131r. Bunun ard\u0131ndan \u00f6\u011fle ve ak\u015fam yemeklerini d\u00fczenlemelisiniz. \u00d6\u011flen et t\u00fcketiyorsan\u0131z, ak\u015fam yeme\u011fi tercihiniz sebze olmal\u0131. Ramazan ay\u0131nda kan \u015fekeri dengesi bozuldu. Kan \u015fekerini dengelemek i\u00e7in mutlaka bu s\u00fcre\u00e7te ara \u00f6\u011f\u00fcn yap\u0131n. Ara \u00f6\u011f\u00fcn terciniz de meyve, s\u00fct, yo\u011furt, kuruyemi\u015f olabilir. En \u00e7ok merak edilen ise Ramazan Bayram\u0131'nda tatl\u0131 t\u00fcketimi. Tatl\u0131n\u0131n porsiyonu ve t\u00fcketildi\u011fi saat \u00e7ok \u00f6nemli. Baklava t\u00fcketecekseniz 3 dilim ile s\u0131n\u0131rland\u0131rmal\u0131s\u0131n\u0131z, s\u00fctl\u00fc tatl\u0131 ise 1 kase t\u00fcketilmelidir, bunu 3-4 kare bitter \u00e7ikolata ile de\u011fi\u015ftirebilirsiniz. Saat terciniz ak\u015fam\u00fcst\u00fc olmal\u0131d\u0131r. Baz\u0131 y\u00f6relerde daha tok tutmas\u0131 ve \u015fekeri dengelemesi i\u00e7in baklavan\u0131n yan\u0131nda ayran ya da s\u00fct ikram edilir. G\u00fcn i\u00e7inde i\u00e7ece\u011finiz bir bardak ye\u015fil\u00e7ay da antioksidan i\u00e7eri\u011fi bak\u0131m\u0131ndan etkili olacakt\u0131r.\"\n\nBU KARI\u015eIMLA TATLI KR\u0130Z\u0130N\u0130 BASTIRIN\n\n\u00d6nceki y\u0131llarda bayram ziyaretleri nedeniyle daha fazla tatl\u0131 t\u00fcketildi\u011fini belirten Diyetisyen Evnur Saray, \"\u00d6nceki senelerde misafirliklerde dikkatli olun, yeri geldi\u011finde ikram\u0131 geri \u00e7evirin uyar\u0131s\u0131nda bulunuyorduk. Bu sene misafirlik s\u00f6z konusu de\u011fil. Tatl\u0131 ve hamur i\u015fi t\u00fcketimini daha kontrol alt\u0131na alabiliriz. Tatl\u0131 kontrol\u00fcn\u00fc sa\u011flamak ad\u0131na tar\u00e7\u0131n\u0131 \u00f6neriyoruz. Ak\u015fam yatmadan bir bardak suyun i\u00e7ine bir adet \u00e7ubuk tar\u00e7\u0131n, 2 karanfil, 1 dilim limon ekleyin. Sabah kalkar kalkmaz bu suyu i\u00e7in. Bug\u00fcn i\u00e7indeki kan \u015fekerini kontrol alt\u0131na alman\u0131z\u0131 sa\u011flar, tatl\u0131 ihtiyac\u0131n\u0131 bast\u0131r\u0131r\" \u00f6nerisinde bulundu.\n\n\"MEYVE DEY\u0130P GE\u00c7MEY\u0130N\"\n\nRamazan ay\u0131 ve karantina s\u00fcreci nedeniyle al\u0131nan kilolar\u0131n \u00f6n\u00fcm\u00fczdeki d\u00f6nemde sa\u011fl\u0131kl\u0131 bir program ile verilebilece\u011fine dikkat \u00e7eken Saray, \u015fu uyar\u0131lardan bulundu:\n\n\"Sa\u011fl\u0131kl\u0131 kilo vermede y\u00fczde 70 beslenme, y\u00fczde 30 ise spor etkili. Beslenmenin \u00f6nemi \u00e7ok b\u00fcy\u00fck. Karbonhidrat\u0131 azaltarak protein, sebze ve meyve a\u011f\u0131rl\u0131kl\u0131 beslenin. Akdeniz tipi beslenmeye ge\u00e7meniz gerekiyor. Bunu sporla desteklemeniz \u015fart. Karantina s\u00fcreci ve ramazan ay\u0131 ile \u00e7ok hareketsiz kald\u0131k. Bu s\u00fcre\u00e7te evde yap\u0131lacak egzersizlere de y\u00f6nelmeniz gerekiyor. Su t\u00fcketimi de \u00e7ok \u00f6nemli. Ramazan ay\u0131nda su t\u00fcketimi azald\u0131. G\u00fcnde 2-2.5 litre su i\u00e7melisiniz. S\u0131cakl\u0131\u011f\u0131n da artt\u0131\u011f\u0131 \u015fu g\u00fcnlerde su t\u00fcketime dikkat edin. Yaz geldi meyve \u00e7e\u015fitlili\u011fi artt\u0131. Ancak meyce deyip ge\u00e7meyin porsiyon kontrol\u00fcne dikkat edin. \u00c7\u00fcnk\u00fc erik, \u00e7ilek masum g\u00f6r\u00fcn\u00fcyor ancak 12 erik, 10 \u00e7ilek \u015feklinde t\u00fcketmeliyiz. Yan\u0131nda \u00e7i\u011f f\u0131nd\u0131k, badem ya da ceviz tokluk s\u00fcresini art\u0131racakt\u0131r.\"",
    "keywords": [
        "tatl\u0131",
        "\u00e7ok",
        "kilo",
        "bu",
        "krizini",
        "tar\u00e7\u0131n",
        "karanfil",
        "bast\u0131racak",
        "3l\u00fc",
        "saray",
        "s\u00fcre\u00e7te",
        "limon",
        "ve",
        "bir",
        "ile",
        "ramazan"
    ],
    "meta_keywords": [
        ""
    ],
    "publish_date": null,
    "summary": "Oynatma ListesiKoronavir\u00fcs salg\u0131n\u0131yla birlikte ba\u015flayan karantina s\u00fcreci ve ramazan ay\u0131 ile birlikte kilo kontrol\u00fc zorla\u015ft\u0131.\nEvlerde vakit ge\u00e7iren insanlar ekmek yapmaya, daha s\u0131k hamur i\u015fi ve tatl\u0131 t\u00fcketmeye ba\u015flad\u0131.\nBu s\u00fcre\u00e7te kilo al\u0131m\u0131nda ciddi art\u0131\u015flar g\u00f6zlemledi\u011fini belirten Emsey Hospital Beslenme ve Diyet Uzman\u0131 Evnur Saray, bayram\u0131n ilk g\u00fcn\u00fcnden itibaren kontrol\u00fc sa\u011flaman\u0131n m\u00fcmk\u00fcn oldu\u011funa dikkat \u00e7ekti.\n\"KALP HASTALI\u011eI VE KARAC\u0130\u011eER YA\u011eLANMASINA NEDEN OLUR\"Kar\u0131n b\u00f6lgesi ya\u011flanmalar\u0131nda art\u0131\u015f ya\u015fand\u0131\u011f\u0131n\u0131 hat\u0131rlatan Diyetisyen Evnur Saray, \"Ramazan \u00f6ncesinde ba\u015flayan koronavir\u00fcs karantinas\u0131 nedeniyle insanlar evlerinde ekmek, hamur i\u015fleri ve tatl\u0131lara y\u00f6neldi.\nRamazan?\u0131n gelmesiyle birlikte bu g\u0131dalara olan talep daha da artt\u0131.\nBu s\u00fcre\u00e7te \u00e7ok fazla kilo al\u0131nd\u0131.\nBundan sonraki s\u00fcre\u00e7te nas\u0131l kilo verilece\u011fi merak konusu oldu.\nHamur i\u015fleri ve tatl\u0131lar\u0131n s\u0131k\u00e7a t\u00fcketilmesi g\u00f6bek b\u00f6lgesinde ya\u011flanmaya neden oldu.\nBu b\u00f6lgelerde meydana gelen ya\u011flanma kalp hastal\u0131klar\u0131, ins\u00fclin direnci, karaci\u011fer ya\u011flanmalar\u0131na yol a\u00e7t\u0131\" diye konu\u015ftu.\nTATLININ SAAT\u0130NE D\u0130KKAT\u00d6nceki bayramlardan farkl\u0131 olarak bu y\u0131l\u0131n evde ge\u00e7irilece\u011fini hat\u0131rlatan Diyetisyen Evnur Saray, T\u00fcrk toplumunun tatl\u0131 t\u00fcketiminden vazge\u00e7meyece\u011finin alt\u0131n\u0131 \u00e7izdi.\nTatl\u0131 t\u00fcketiminde porsiyon kontrol\u00fcn\u00fcn \u00f6nemini vurgulayan Saray, \u015funlar\u0131 s\u00f6yledi:\"Ramazan sonras\u0131 bayram\u0131n ilk g\u00fcn\u00fc g\u00fczel bir kahvalt\u0131 yapmak gerekiyor.\nProtein a\u011f\u0131rl\u0131kl\u0131 yani peynir, yumurta ve s\u00fct\u00fcn oldu\u011fu bir kahvalt\u0131 yapmak sa\u011fl\u0131kl\u0131 bir tercih olacakt\u0131r.\nBunun ard\u0131ndan \u00f6\u011fle ve ak\u015fam yemeklerini d\u00fczenlemelisiniz.\n\u00d6\u011flen et t\u00fcketiyorsan\u0131z, ak\u015fam yeme\u011fi tercihiniz sebze olmal\u0131.\nRamazan ay\u0131nda kan \u015fekeri dengesi bozuldu.\nKan \u015fekerini dengelemek i\u00e7in mutlaka bu s\u00fcre\u00e7te ara \u00f6\u011f\u00fcn yap\u0131n.\nAra \u00f6\u011f\u00fcn terciniz de meyve, s\u00fct, yo\u011furt, kuruyemi\u015f olabilir.\nEn \u00e7ok merak edilen ise Ramazan Bayram\u0131'nda tatl\u0131 t\u00fcketimi.\nTatl\u0131n\u0131n porsiyonu ve t\u00fcketildi\u011fi saat \u00e7ok \u00f6nemli.\nBaklava t\u00fcketecekseniz 3 dilim ile s\u0131n\u0131rland\u0131rmal\u0131s\u0131n\u0131z, s\u00fctl\u00fc tatl\u0131 ise 1 kase t\u00fcketilmelidir, bunu 3-4 kare bitter \u00e7ikolata ile de\u011fi\u015ftirebilirsiniz.\nSaat terciniz ak\u015fam\u00fcst\u00fc olmal\u0131d\u0131r.\nBaz\u0131 y\u00f6relerde daha tok tutmas\u0131 ve \u015fekeri dengelemesi i\u00e7in baklavan\u0131n yan\u0131nda ayran ya da s\u00fct ikram edilir.\nG\u00fcn i\u00e7inde i\u00e7ece\u011finiz bir bardak ye\u015fil\u00e7ay da antioksidan i\u00e7eri\u011fi bak\u0131m\u0131ndan etkili olacakt\u0131r.\"\nBU KARI\u015eIMLA TATLI KR\u0130Z\u0130N\u0130 BASTIRIN\u00d6nceki y\u0131llarda bayram ziyaretleri nedeniyle daha fazla tatl\u0131 t\u00fcketildi\u011fini belirten Diyetisyen Evnur Saray, \"\u00d6nceki senelerde misafirliklerde dikkatli olun, yeri geldi\u011finde ikram\u0131 geri \u00e7evirin uyar\u0131s\u0131nda bulunuyorduk.\nBu sene misafirlik s\u00f6z konusu de\u011fil.\nTatl\u0131 ve hamur i\u015fi t\u00fcketimini daha kontrol alt\u0131na alabiliriz.\nTatl\u0131 kontrol\u00fcn\u00fc sa\u011flamak ad\u0131na tar\u00e7\u0131n\u0131 \u00f6neriyoruz.\nAk\u015fam yatmadan bir bardak suyun i\u00e7ine bir adet \u00e7ubuk tar\u00e7\u0131n, 2 karanfil, 1 dilim limon ekleyin.\nSabah kalkar kalkmaz bu suyu i\u00e7in.\nBug\u00fcn i\u00e7indeki kan \u015fekerini kontrol alt\u0131na alman\u0131z\u0131 sa\u011flar, tatl\u0131 ihtiyac\u0131n\u0131 bast\u0131r\u0131r\" \u00f6nerisinde bulundu.\n\"MEYVE DEY\u0130P GE\u00c7MEY\u0130N\"Ramazan ay\u0131 ve karantina s\u00fcreci nedeniyle al\u0131nan kilolar\u0131n \u00f6n\u00fcm\u00fczdeki d\u00f6nemde sa\u011fl\u0131kl\u0131 bir program ile verilebilece\u011fine dikkat \u00e7eken Saray, \u015fu uyar\u0131lardan bulundu:\"Sa\u011fl\u0131kl\u0131 kilo vermede y\u00fczde 70 beslenme, y\u00fczde 30 ise spor etkili.\nBeslenmenin \u00f6nemi \u00e7ok b\u00fcy\u00fck.\nKarbonhidrat\u0131 azaltarak protein, sebze ve meyve a\u011f\u0131rl\u0131kl\u0131 beslenin.\nAkdeniz tipi beslenmeye ge\u00e7meniz gerekiyor.\nBunu sporla desteklemeniz \u015fart.\nKarantina s\u00fcreci ve ramazan ay\u0131 ile \u00e7ok hareketsiz kald\u0131k.\nBu s\u00fcre\u00e7te evde yap\u0131lacak egzersizlere de y\u00f6nelmeniz gerekiyor.\nSu t\u00fcketimi de \u00e7ok \u00f6nemli.\nRamazan ay\u0131nda su t\u00fcketimi azald\u0131.\nG\u00fcnde 2-2.5 litre su i\u00e7melisiniz.\nS\u0131cakl\u0131\u011f\u0131n da artt\u0131\u011f\u0131 \u015fu g\u00fcnlerde su t\u00fcketime dikkat edin.\nYaz geldi meyve \u00e7e\u015fitlili\u011fi artt\u0131.\nAncak meyce deyip ge\u00e7meyin porsiyon kontrol\u00fcne dikkat edin.\n\u00c7\u00fcnk\u00fc erik, \u00e7ilek masum g\u00f6r\u00fcn\u00fcyor ancak 12 erik, 10 \u00e7ilek \u015feklinde t\u00fcketmeliyiz.\nYan\u0131nda \u00e7i\u011f f\u0131nd\u0131k, badem ya da ceviz tokluk s\u00fcresini art\u0131racakt\u0131r.\"",
    "article_html": "",
    "meta_description": "Ramazan Bayram\u0131'n\u0131n vazge\u00e7ilmezi tatl\u0131lar. Baklavadan, kaday\u0131fa, tulumbadan, \u015f\u00f6biyete kadar bir\u00e7ok \u00e7e\u015fidi mevcut. Bayramda porsiyon kontrol\u00fcyle birlikte tatl\u0131 t\u00fcketimin m\u00fcmk\u00fcn oldu\u011funa dikkat \u00e7eken Diyetisyen Evnur Saray, Ak\u015famdan bir bardak suyun i\u00e7ine bir adet \u00e7ubuk tar\u00e7\u0131n, 2 karanfil, 1 dilim limon ekleyin. Sabah kalkar kalkmaz bu suyu i\u00e7in. Bu kar\u0131\u015f\u0131m g\u00fcn i\u00e7indeki kan \u015fekerini kontrol alt\u0131na alarak, tatl\u0131 ihtiyac\u0131n\u0131z\u0131 bast\u0131r\u0131r dedi.",
    "meta_lang": "tr"
}