{
    "article_id": "81b805005221440b8d8f6d0365867e02.1590265962.728744",
    "title": "EURO 2020 i\u00e7in korkutan ihtimaller!",
    "authors": [],
    "canonical_link": "https://www.milliyet.com.tr/skorer/euro-2020-icin-korkutan-ihtimaller-6218499",
    "url": "http://milliyet.com.tr/skorer/euro-2020-icin-korkutan-ihtimaller-6218499",
    "top_img": "https://i2.milimaj.com/i/milliyet/75/0x0/5ec87b0c55427e1bc4ab10be.jpg",
    "meta_img": "https://i2.milimaj.com/i/milliyet/75/0x0/5ec87b0c55427e1bc4ab10be.jpg",
    "movies": [],
    "text": "ONUR D\u0130N\u00c7ER\n\nUEFA, 27 May\u0131s\u2019taki Y\u00f6netim Kurulu Toplant\u0131s\u0131\u2019n\u0131, 17 Haziran\u2019a ertelemi\u015fti. UEFA\u2019dan yap\u0131lan a\u00e7\u0131klamada, EURO 2020\u2019nin d\u00fczenlenece\u011fi \u015fehirlerde devam eden belirsizlikler nedeniyle bu karar\u0131n al\u0131nd\u0131\u011f\u0131 duyuruldu.\n\n12 farkl\u0131 \u00fclkenin ev sahipli\u011finde d\u00fczenlenecek turnuvan\u0131n ertelenmesi, \u0130talyan bas\u0131n\u0131na g\u00f6re iki \u015fehirde s\u0131k\u0131nt\u0131ya yol a\u00e7t\u0131. Bu \u015fehirler, Hollanda\u2019n\u0131n ba\u015fkenti Amsterdam ve Danimarka\u2019n\u0131n ba\u015fkenti Kopenhag olarak duyuruldu.\n\n\n\nBu \u015fehirlerde EURO 2020\u2019nin ertelenmesiyle, dev organizasyonun daha \u00f6nceden ayarlanm\u0131\u015f etkinliklerle \u00e7ak\u0131\u015ft\u0131\u011f\u0131 bildirildi. Amsterdam ayn\u0131 tarihlerde Awakenings isimli, onbinlerin kat\u0131ld\u0131\u011f\u0131 elektronik m\u00fczik festivali ile \u00f6nemli bir tiyatro festivaline ev sahipli\u011fi yapacak.\n\n\n\nKopenhag gelecek y\u0131l tarihinde ilk kez Fransa Bisiklet Turu\u2019nu a\u011f\u0131rlayacak. 2021 Fransa Bisiklet Turu\u2019nun ilk \u00fc\u00e7 etab\u0131, Danimarka\u2019n\u0131n ba\u015fkentinde d\u00fczenlenecek. Takvime g\u00f6re Kopenhag B Grubu\u2019ndaki Danimarka-Finlandiya, Danimarka-Bel\u00e7ika ve Rusya-Danimarka ma\u00e7lar\u0131na, Amsterdam ise C Grubu\u2019nda Hollanda-Ukrayna, Hollanda-Avusturya ve play-off\u2019tan gelecek bir tak\u0131mla yine Hollanda\u2019n\u0131n oynayaca\u011f\u0131 ma\u00e7lara ev sahipli\u011fi yapacak.\n\n\u00c7ak\u0131\u015fan g\u00fcnler\n\nEURO 2020\u2019nin 2021\u2019e b\u0131rak\u0131lmas\u0131ndan sonra Amsterdam\u2019da bir anda ayn\u0131 tarihlerde dev organizasyonlar arka arkaya geldi. Awakenins isimli elektronik m\u00fczik festivali ile yine uluslararas\u0131 anlamda \u00f6nemli tiyatro festivalinin g\u00fcnleri \u00e7ok yak\u0131n tarihlerde. Dev organizasyonlar t\u0131pk\u0131 Avrupa Futbol \u015eampiyonas\u0131 gibi 2021\u2019de haziran ay\u0131n\u0131n sonu ile temmuz ay\u0131n\u0131n ba\u015f\u0131na denk d\u00fc\u015f\u00fcyor.\n\nPortekiz\u2019den \u2018stat\u2019 protokol\u00fc\n\nFutbola geri d\u00f6necek olan Portekiz\u2019de koronavir\u00fcse kar\u015f\u0131 protokol haz\u0131rland\u0131. Sa\u011fl\u0131k Bakanl\u0131\u011f\u0131, Spor Bakanl\u0131\u011f\u0131 ve Futbol Federasyonu; kul\u00fcplerle toplant\u0131 yapt\u0131.\n\nBuna g\u00f6re Portekiz\u2019de ligler kesin olarak 4 Haziran\u2019da ba\u015fl\u0131yor. Primeira Liga\u2019da ma\u00e7lar sadece 9 statta oynanacak ve soyunma odalar\u0131 geni\u015fletilecek. Yedek kul\u00fcbeleri yerine futbolcular kul\u00fcbenin arkas\u0131nda trib\u00fcnlerde oturacak.\n\nBenfica, Sporting ve Porto gibi tak\u0131mlar\u0131n statlar\u0131 ba\u015fta olmak \u00fczere t\u00fcm statlar belirlendi. 24. haftada duran ligde 60 puanl\u0131 Porto, 59 puanl\u0131 Benfica\u2019n\u0131n 1 puan \u00f6n\u00fcnde lider konumda.\n\nIbrahimovic Inter'e \u015eampiyonlu\u011fu Getiriyor",
    "keywords": [
        "2020",
        "amsterdam",
        "euro",
        "ihtimaller",
        "korkutan",
        "tarihlerde",
        "dev",
        "i\u00e7in",
        "ve",
        "g\u00f6re",
        "ile",
        "bir",
        "2020nin",
        "\u015fehirlerde",
        "ev"
    ],
    "meta_keywords": [
        ""
    ],
    "publish_date": null,
    "summary": "ONUR D\u0130N\u00c7ERUEFA, 27 May\u0131s\u2019taki Y\u00f6netim Kurulu Toplant\u0131s\u0131\u2019n\u0131, 17 Haziran\u2019a ertelemi\u015fti.\nUEFA\u2019dan yap\u0131lan a\u00e7\u0131klamada, EURO 2020\u2019nin d\u00fczenlenece\u011fi \u015fehirlerde devam eden belirsizlikler nedeniyle bu karar\u0131n al\u0131nd\u0131\u011f\u0131 duyuruldu.\n12 farkl\u0131 \u00fclkenin ev sahipli\u011finde d\u00fczenlenecek turnuvan\u0131n ertelenmesi, \u0130talyan bas\u0131n\u0131na g\u00f6re iki \u015fehirde s\u0131k\u0131nt\u0131ya yol a\u00e7t\u0131.\nBu \u015fehirler, Hollanda\u2019n\u0131n ba\u015fkenti Amsterdam ve Danimarka\u2019n\u0131n ba\u015fkenti Kopenhag olarak duyuruldu.\nBu \u015fehirlerde EURO 2020\u2019nin ertelenmesiyle, dev organizasyonun daha \u00f6nceden ayarlanm\u0131\u015f etkinliklerle \u00e7ak\u0131\u015ft\u0131\u011f\u0131 bildirildi.\nAmsterdam ayn\u0131 tarihlerde Awakenings isimli, onbinlerin kat\u0131ld\u0131\u011f\u0131 elektronik m\u00fczik festivali ile \u00f6nemli bir tiyatro festivaline ev sahipli\u011fi yapacak.\nKopenhag gelecek y\u0131l tarihinde ilk kez Fransa Bisiklet Turu\u2019nu a\u011f\u0131rlayacak.\n2021 Fransa Bisiklet Turu\u2019nun ilk \u00fc\u00e7 etab\u0131, Danimarka\u2019n\u0131n ba\u015fkentinde d\u00fczenlenecek.\nTakvime g\u00f6re Kopenhag B Grubu\u2019ndaki Danimarka-Finlandiya, Danimarka-Bel\u00e7ika ve Rusya-Danimarka ma\u00e7lar\u0131na, Amsterdam ise C Grubu\u2019nda Hollanda-Ukrayna, Hollanda-Avusturya ve play-off\u2019tan gelecek bir tak\u0131mla yine Hollanda\u2019n\u0131n oynayaca\u011f\u0131 ma\u00e7lara ev sahipli\u011fi yapacak.\n\u00c7ak\u0131\u015fan g\u00fcnlerEURO 2020\u2019nin 2021\u2019e b\u0131rak\u0131lmas\u0131ndan sonra Amsterdam\u2019da bir anda ayn\u0131 tarihlerde dev organizasyonlar arka arkaya geldi.\nAwakenins isimli elektronik m\u00fczik festivali ile yine uluslararas\u0131 anlamda \u00f6nemli tiyatro festivalinin g\u00fcnleri \u00e7ok yak\u0131n tarihlerde.\nDev organizasyonlar t\u0131pk\u0131 Avrupa Futbol \u015eampiyonas\u0131 gibi 2021\u2019de haziran ay\u0131n\u0131n sonu ile temmuz ay\u0131n\u0131n ba\u015f\u0131na denk d\u00fc\u015f\u00fcyor.\nPortekiz\u2019den \u2018stat\u2019 protokol\u00fcFutbola geri d\u00f6necek olan Portekiz\u2019de koronavir\u00fcse kar\u015f\u0131 protokol haz\u0131rland\u0131.\nSa\u011fl\u0131k Bakanl\u0131\u011f\u0131, Spor Bakanl\u0131\u011f\u0131 ve Futbol Federasyonu; kul\u00fcplerle toplant\u0131 yapt\u0131.\nBuna g\u00f6re Portekiz\u2019de ligler kesin olarak 4 Haziran\u2019da ba\u015fl\u0131yor.\nPrimeira Liga\u2019da ma\u00e7lar sadece 9 statta oynanacak ve soyunma odalar\u0131 geni\u015fletilecek.\nYedek kul\u00fcbeleri yerine futbolcular kul\u00fcbenin arkas\u0131nda trib\u00fcnlerde oturacak.\nBenfica, Sporting ve Porto gibi tak\u0131mlar\u0131n statlar\u0131 ba\u015fta olmak \u00fczere t\u00fcm statlar belirlendi.\n24. haftada duran ligde 60 puanl\u0131 Porto, 59 puanl\u0131 Benfica\u2019n\u0131n 1 puan \u00f6n\u00fcnde lider konumda.\nIbrahimovic Inter'e \u015eampiyonlu\u011fu Getiriyor",
    "article_html": "",
    "meta_description": "UEFA\u2019n\u0131n 27 May\u0131s\u2019taki toplant\u0131s\u0131n\u0131 EURO 2020\u2019nin d\u00fczenlenece\u011fi \u015fehirlerdeki belirsizlikler y\u00fcz\u00fcnden 17 Haziran\u2019a erteledi\u011fi belirtildi. 2021\u2019de d\u00fczenlenecek \u015fampiyonan\u0131n Amsterdam ve Kopenhag\u2019da \u00f6n\u00fcm\u00fczdeki y\u0131l yap\u0131lacak ba\u015fka etkinliklerle \u00e7ak\u0131\u015ft\u0131\u011f\u0131 bildirildi",
    "meta_lang": "tr"
}