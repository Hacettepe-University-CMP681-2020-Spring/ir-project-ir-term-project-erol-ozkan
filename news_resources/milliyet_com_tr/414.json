{
    "article_id": "e292980bd5b951bf776016f80450ddd2.1590266128.973934",
    "title": "Teknoloji moda ak\u0131mlar\u0131n\u0131 daha fazla etkiliyor",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/teknoloji-moda-akimlarini-daha-fazla-etkiliyor-6159206",
    "url": "http://milliyet.com.tr/teknoloji/teknoloji-haberleri/teknoloji-moda-akimlarini-daha-fazla-etkiliyor-6159206",
    "top_img": "https://i2.milimaj.com/i/milliyet/75/0x0/5e60f14d5542811e00bbddb0.jpg",
    "meta_img": "https://i2.milimaj.com/i/milliyet/75/0x0/5e60f14d5542811e00bbddb0.jpg",
    "movies": [],
    "text": "Erdal Kaplanseren Twitter: @Kaplanseren\n\nTeknoloji, etkisini pek \u00e7ok alanda hissettiriyor. Elbette moda da bu alanlardan biri. Hem \u00fcreticiler hem de m\u00fc\u015fterilere kolayl\u0131klar sunan teknoloji ile moda aras\u0131nda g\u00fc\u00e7l\u00fc bir ba\u011f bulunuyor.\n\nSosyal medya\n\nSosyal medya, siyasi d\u00fczeni bile etkileyebiliyor. Ak\u0131ll\u0131 telefonlar\u0131n yayg\u0131nla\u015fmas\u0131yla sosyal medya kullan\u0131c\u0131 say\u0131s\u0131 b\u00fcy\u00fck art\u0131\u015f g\u00f6sterdi. Bu durum moday\u0131 da etkiledi. \u00d6rne\u011fin milyonlarca takip\u00e7isi olan influencer\u2019lar\u0131n sayesinde moda olmas\u0131 d\u00fc\u015f\u00fcn\u00fclemeyecek \u015feyler bile moda olabiliyor. Bu durum, teknolojinin moda k\u00fclt\u00fcr\u00fcne y\u00f6n verdi\u011fini ortaya koyuyor.\n\nE-ticaret\n\nE-ticaret sekt\u00f6r\u00fc son 10 y\u0131lda en \u00e7ok geli\u015fen sekt\u00f6rler aras\u0131nda bulunuyor. E-ticaret uygulamalar\u0131 da moda sekt\u00f6r\u00fcn\u00fc d\u00f6n\u00fc\u015ft\u00fcrmeye devam ediyor. E-ticaret sayesinde moda anlay\u0131\u015f\u0131na uygun bir al\u0131\u015fveri\u015f yaln\u0131zca dakikalar i\u00e7inde ger\u00e7ekle\u015ftirilebiliyor. E-ticaret sitelerinin zamanla sanal ger\u00e7eklik ve art\u0131r\u0131lm\u0131\u015f ger\u00e7eklik teknolojilerini kullanmas\u0131 da moda sekt\u00f6r\u00fcn\u00fc etkileyecektir.\n\nMobil uygulamalar\n\nAk\u0131ll\u0131 cihazlarda bulunan mobil uygulamalar, ki\u015fiselle\u015ftirilebilir \u00f6zellikler ta\u015f\u0131yor. Mobil uygulamalar sayesinde talep edilen \u00fcr\u00fcnlere daha kolay ula\u015farak al\u0131\u015fveri\u015f deneyimini daha kaliteli hale getirmek m\u00fcmk\u00fcn oluyor. Dolay\u0131s\u0131yla al\u0131\u015fveri\u015f al\u0131\u015fkanl\u0131klar\u0131n\u0131n de\u011fi\u015fmesi modaya do\u011frudan etki ediyor.\n\n\u00dcretim teknolojileri\n\nModaya y\u00f6n veren markalar\u0131n \u00fcretimde teknolojik y\u00f6ntemler kullanmas\u0131 \u00fcretim s\u00fcresini k\u0131salt\u0131yor. Bunun yan\u0131 s\u0131ra daha d\u00fc\u015f\u00fck maliyetlerle daha kaliteli \u00fcr\u00fcnler ortaya \u00e7\u0131kabiliyor. \u00dcr\u00fcnlerin hatas\u0131z ve ucuz sunulmas\u0131 insanlar\u0131n modaya daha \u00e7ok de\u011fer vermesinde etkili oluyor.",
    "keywords": [
        "\u00e7ok",
        "moda",
        "fazla",
        "bu",
        "ak\u0131mlar\u0131n\u0131",
        "daha",
        "teknoloji",
        "eticaret",
        "ve",
        "da",
        "etkiliyor",
        "sayesinde",
        "y\u00f6n",
        "al\u0131\u015fveri\u015f"
    ],
    "meta_keywords": [
        ""
    ],
    "publish_date": null,
    "summary": "Erdal Kaplanseren Twitter: @KaplanserenTeknoloji, etkisini pek \u00e7ok alanda hissettiriyor.\nElbette moda da bu alanlardan biri.\nHem \u00fcreticiler hem de m\u00fc\u015fterilere kolayl\u0131klar sunan teknoloji ile moda aras\u0131nda g\u00fc\u00e7l\u00fc bir ba\u011f bulunuyor.\nSosyal medyaSosyal medya, siyasi d\u00fczeni bile etkileyebiliyor.\nAk\u0131ll\u0131 telefonlar\u0131n yayg\u0131nla\u015fmas\u0131yla sosyal medya kullan\u0131c\u0131 say\u0131s\u0131 b\u00fcy\u00fck art\u0131\u015f g\u00f6sterdi.\nBu durum moday\u0131 da etkiledi.\n\u00d6rne\u011fin milyonlarca takip\u00e7isi olan influencer\u2019lar\u0131n sayesinde moda olmas\u0131 d\u00fc\u015f\u00fcn\u00fclemeyecek \u015feyler bile moda olabiliyor.\nBu durum, teknolojinin moda k\u00fclt\u00fcr\u00fcne y\u00f6n verdi\u011fini ortaya koyuyor.\nE-ticaretE-ticaret sekt\u00f6r\u00fc son 10 y\u0131lda en \u00e7ok geli\u015fen sekt\u00f6rler aras\u0131nda bulunuyor.\nE-ticaret uygulamalar\u0131 da moda sekt\u00f6r\u00fcn\u00fc d\u00f6n\u00fc\u015ft\u00fcrmeye devam ediyor.\nE-ticaret sayesinde moda anlay\u0131\u015f\u0131na uygun bir al\u0131\u015fveri\u015f yaln\u0131zca dakikalar i\u00e7inde ger\u00e7ekle\u015ftirilebiliyor.\nE-ticaret sitelerinin zamanla sanal ger\u00e7eklik ve art\u0131r\u0131lm\u0131\u015f ger\u00e7eklik teknolojilerini kullanmas\u0131 da moda sekt\u00f6r\u00fcn\u00fc etkileyecektir.\nMobil uygulamalarAk\u0131ll\u0131 cihazlarda bulunan mobil uygulamalar, ki\u015fiselle\u015ftirilebilir \u00f6zellikler ta\u015f\u0131yor.\nMobil uygulamalar sayesinde talep edilen \u00fcr\u00fcnlere daha kolay ula\u015farak al\u0131\u015fveri\u015f deneyimini daha kaliteli hale getirmek m\u00fcmk\u00fcn oluyor.\nDolay\u0131s\u0131yla al\u0131\u015fveri\u015f al\u0131\u015fkanl\u0131klar\u0131n\u0131n de\u011fi\u015fmesi modaya do\u011frudan etki ediyor.\n\u00dcretim teknolojileriModaya y\u00f6n veren markalar\u0131n \u00fcretimde teknolojik y\u00f6ntemler kullanmas\u0131 \u00fcretim s\u00fcresini k\u0131salt\u0131yor.\nBunun yan\u0131 s\u0131ra daha d\u00fc\u015f\u00fck maliyetlerle daha kaliteli \u00fcr\u00fcnler ortaya \u00e7\u0131kabiliyor.\n\u00dcr\u00fcnlerin hatas\u0131z ve ucuz sunulmas\u0131 insanlar\u0131n modaya daha \u00e7ok de\u011fer vermesinde etkili oluyor.",
    "article_html": "",
    "meta_description": "\u0130nsanlar\u0131n \u00e7o\u011fu i\u00e7in tarz ve moda olduk\u00e7a de\u011ferli kavramlar. Bu durum moda sekt\u00f6r\u00fcn\u00fcn geli\u015fmesini sa\u011fl\u0131yor. \u00d6yle ki moda sekt\u00f6r\u00fcn\u00fcn 2020\u2019de 765 milyar dolarl\u0131k bir hacme sahip olmas\u0131 bekleniyor. Modan\u0131n bu geli\u015fiminde teknoloji ve ak\u0131ll\u0131 cihazlar\u0131n etkisi g\u00f6z ard\u0131 edilemez. Peki, teknolojinin moda alg\u0131s\u0131 ve sekt\u00f6r\u00fcn geli\u015fimindeki katk\u0131s\u0131 nas\u0131l oldu?",
    "meta_lang": "tr"
}