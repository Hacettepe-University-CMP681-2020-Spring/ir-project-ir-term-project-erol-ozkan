{
    "article_id": "aacbceefcb9d4d237b8a15b8fd69d855.1590265812.0294292",
    "title": "S\u0131nava 1 ay var \u00e7al\u0131\u015fmaya devam",
    "authors": [],
    "canonical_link": "https://www.milliyet.com.tr/egitim/sinava-1-ay-var-calismaya-devam-6218395",
    "url": "http://milliyet.com.tr/egitim/sinava-1-ay-var-calismaya-devam-6218395",
    "top_img": "https://i2.milimaj.com/i/milliyet/75/0x0/5ec84efa55428515b4fe111f.jpg",
    "meta_img": "https://i2.milimaj.com/i/milliyet/75/0x0/5ec84efa55428515b4fe111f.jpg",
    "movies": [],
    "text": "Bu y\u0131l koronavir\u00fcs salg\u0131n\u0131 nedeniyle 7 Haziran\u2019dan 20 Haziran\u2019a ertelenen Liselere Giri\u015f S\u0131nav\u0131\u2019na (LGS), bir aydan k\u0131sa bir s\u00fcre kald\u0131. Okullarda y\u00fcz y\u00fcze e\u011fitimin 16 Mart\u2019tan itibaren yap\u0131lamamas\u0131 nedeniyle LGS, 8. s\u0131n\u0131f\u0131n birinci d\u00f6neminde uygulanan \u00f6\u011fretim programlar\u0131 esas al\u0131narak yap\u0131lacak. S\u00f6zel ve Say\u0131sal olmak \u00fczere iki oturumdan olu\u015fan s\u0131navda, ilk oturumda T\u00fcrk\u00e7e\u2019den 20, T.C. \u0130nk\u0131lap Tarihi ve Atat\u00fcrk\u00e7\u00fcl\u00fck\u2019ten 10, Din K\u00fclt\u00fcr\u00fc ve Ahlak Bilgisi\u2019nden 10, Yabanc\u0131 Dil\u2019den 10 olmak \u00fczere 50 soru, ikinci oturumda ise Matematik\u2019ten 20, Fen Bilimleri\u2019nden 20 olmak \u00fczere 40 soru yer alacak.\n\nG\u00fcnceli takip edin\n\nPeki adaylar, s\u0131nava kalan s\u00fcreyi nas\u0131l de\u011ferlendirmeli, s\u0131navda ba\u015far\u0131y\u0131 yakalamak i\u00e7in neler yapmal\u0131? Uzmanlar, LGS\u2019ye girecek \u00f6\u011frencilerin MEB\u2019in yay\u0131nlad\u0131\u011f\u0131 \u00f6rnek sorulara g\u00f6z gezdirmelerini, birinci d\u00f6nem m\u00fcfredat\u0131 ve kazan\u0131mlar\u0131 do\u011frultusunda haz\u0131rlanmalar\u0131n\u0131 \u00f6neriyorlar. Bilfen \u0130lk\u00f6\u011fretim Kurumlar\u0131 B\u00f6l\u00fcm Ba\u015fkanlar\u0131 ise her testi ayr\u0131 ayr\u0131 de\u011ferlendirerek, s\u0131nava haz\u0131rlanan \u00f6\u011frencilere \u015fu \u00f6nerilerde bulunuyorlar:\n\nT\u00dcRK\u00c7E: \u00d6nemli bir b\u00f6l\u00fcm\u00fcn\u00fc anlam bilgisinin olu\u015fturdu\u011fu T\u00fcrk\u00e7e\u2019de \u00f6\u011frenciler, \u201cS\u00f6zc\u00fckte Anlam, C\u00fcmlede Anlam, Paragrafta Anlam, Fiilimsi, C\u00fcmlenin \u00d6geleri, Yaz\u0131m Kurallar\u0131, Noktalama \u0130\u015faretleri, Edebi Bilgiler\u201d ba\u015fl\u0131klar\u0131ndan sorumlular. LGS ile \u201cG\u00f6rsel Yorumlama, S\u00f6zel Mant\u0131k ve Muhakeme\u201d sorunlar\u0131n\u0131n da s\u0131nava dahil edilmesi \u00f6nemli bir de\u011fi\u015fiklik yaratt\u0131. MEB\u2019in \u00f6rnek sorular\u0131na bak\u0131ld\u0131\u011f\u0131nda \u00f6\u011frencilerin dil becerilerini ve yeterliliklerini \u00f6n plana \u00e7\u0131karacak \u015fekilde haz\u0131rland\u0131\u011f\u0131 s\u00f6ylenebilir. Paragraf sorular\u0131 i\u00e7in daha uzun metinler se\u00e7ildi\u011fini, bir metinden hareketle birden fazla sorunun \u00e7\u00f6z\u00fcmlenmesinin istendi\u011fini g\u00f6r\u00fcyoruz. Bu durum metni anlamsal ve dil bilimsel a\u00e7\u0131dan analiz etmeyi gerektirmekte.\n\nMATEMAT\u0130K: MEB \u00f6rnek sorular\u0131nda, g\u00fcnl\u00fck hayattaki matemati\u011fin sorguland\u0131\u011f\u0131n\u0131, problemin i\u00e7erisindeki verileri do\u011fru okuyup yorumlamaya y\u00f6nelik ifadelerin yer ald\u0131\u011f\u0131n\u0131 g\u00f6r\u00fcyoruz. \u00d6rne\u011fin ge\u00e7ti\u011fimiz ay yay\u0131mlanan bir soru \u201cEBA TV\u201d ile ilgiliydi. \u00d6\u011frencilere, s\u0131nava kadar k\u0131sa konu tekrarlar\u0131 yapmalar\u0131n\u0131, s\u0131nav kazan\u0131mlar\u0131n\u0131 i\u00e7eren sorular\u0131 s\u00fcre tutarak \u00e7\u00f6zmelerini ve sonucuna ula\u015famad\u0131klar\u0131 sorularla ilgili eksiklerini tamamlamalar\u0131n\u0131 \u00f6neriyoruz.\n\n\u0130NG\u0130L\u0130ZCE: S\u0131navda \u00f6\u011frencilerin okudu\u011funu anlama ve analiz yaparak sonuca ula\u015fma becerileri de \u00f6l\u00e7\u00fclmekte. Metin sorular\u0131nda \u00e7\u0131kar\u0131m yapabilme becerisi test edilmekte. \u00d6\u011frenciler kolay \u00e7\u0131kar\u0131m yapabilmeleri i\u00e7in kendi seviyelerinde kitap ve makale okumal\u0131lar. S\u0131navda kelime bilgisi \u00f6nemli oldu\u011fu i\u00e7in tekrar yaparken \u00fcnitelerdeki hedef kelimeler konusunda dikkatli olunmal\u0131.\n\nFEN B\u0130L\u0130MLER\u0130: Uygulanan s\u0131navlar ve \u00f6rnek sorular incelendi\u011finde sorular\u0131n taksonomik olarak sadece bilgi ve kavrama d\u00fczeyinde olmad\u0131\u011f\u0131 g\u00f6r\u00fcl\u00fcyor. \u00d6\u011frencilerin ara\u015ft\u0131rma-sorgulama, ele\u015ftirel d\u00fc\u015f\u00fcnme, problem \u00e7\u00f6zme becerilerini geli\u015ftirmeleri, \u00e7evreleri hakk\u0131nda merak duygusunu s\u00fcrd\u00fcrmeleri ve fen okuryazarl\u0131\u011f\u0131 kazanm\u0131\u015f olmalar\u0131 \u00f6nemli. Sorular deney, grafik ve yorum a\u011f\u0131rl\u0131kl\u0131 olacak.\n\n\u2018Neden ve sonuca odaklan\u0131n\u2019\n\nT.C. \u0130NKILAP TAR\u0130H\u0130 VE ATAT\u00dcRK\u00c7\u00dcL\u00dcK: \u00d6\u011frenciler, \u201cBir Kahraman Do\u011fuyor\u201d, \u201cMilli Uyan\u0131\u015f: Ba\u011f\u0131ms\u0131zl\u0131k Yolunda At\u0131lan Ad\u0131mlar\u201d, \u201cMilli Bir Destan: Ya \u0130stiklal Ya \u00d6l\u00fcm!\u201d\n\n\u00fcnitelerinden 17 kazan\u0131mdan sorumlular. LGS\u2019de kavram bilgisini ve harita okuma becerisini \u00f6l\u00e7en, neden-sonu\u00e7 ba\u011flant\u0131s\u0131 kurduran, \u00f6\u011frendikleri bilgileri transfer edebilme, analiz edebilme becerisini \u00f6l\u00e7en sorular\u0131n yer alaca\u011f\u0131 d\u00fc\u015f\u00fcn\u00fclmekte.\n\nD\u0130N K\u00dcLT\u00dcR\u00dc VE AHLAK B\u0130LG\u0130S\u0130: S\u0131nav\u0131n \u00fcnitelerdeki ayetlerin ve hadislerin mesajlar\u0131n\u0131 yoklay\u0131c\u0131, kavram bilgisini \u00f6l\u00e7en ve g\u00fcncel hayatla ili\u015fkili sorulardan olu\u015faca\u011f\u0131n\u0131 \u00f6ng\u00f6rmekteyiz. Dolay\u0131s\u0131yla s\u0131nava az bir zaman kala \u00f6\u011frencilerin \u00fcnitelerde ge\u00e7en kavramlara \u00e7ok iyi h\u00e2kim olmalar\u0131n\u0131, g\u00fcncel hayat\u0131n i\u00e7indeki olaylar\u0131n dersle ba\u011flant\u0131s\u0131n\u0131 kurmalar\u0131n\u0131 (Ramazan\u2019da verdi\u011fimiz zek\u00e2tlar, fitreler vb.) ve bol bol soru \u00e7\u00f6zmelerini tavsiye etmekteyiz.",
    "keywords": [
        "var",
        "\u00e7al\u0131\u015fmaya",
        "s\u0131navda",
        "\u00f6\u011frencilerin",
        "devam",
        "soru",
        "i\u00e7in",
        "ve",
        "bir",
        "\u00f6rnek",
        "anlam",
        "s\u0131nava",
        "\u00f6nemli",
        "ay"
    ],
    "meta_keywords": [
        ""
    ],
    "publish_date": null,
    "summary": "Bu y\u0131l koronavir\u00fcs salg\u0131n\u0131 nedeniyle 7 Haziran\u2019dan 20 Haziran\u2019a ertelenen Liselere Giri\u015f S\u0131nav\u0131\u2019na (LGS), bir aydan k\u0131sa bir s\u00fcre kald\u0131.\nOkullarda y\u00fcz y\u00fcze e\u011fitimin 16 Mart\u2019tan itibaren yap\u0131lamamas\u0131 nedeniyle LGS, 8. s\u0131n\u0131f\u0131n birinci d\u00f6neminde uygulanan \u00f6\u011fretim programlar\u0131 esas al\u0131narak yap\u0131lacak.\nS\u00f6zel ve Say\u0131sal olmak \u00fczere iki oturumdan olu\u015fan s\u0131navda, ilk oturumda T\u00fcrk\u00e7e\u2019den 20, T.C.\n\u0130nk\u0131lap Tarihi ve Atat\u00fcrk\u00e7\u00fcl\u00fck\u2019ten 10, Din K\u00fclt\u00fcr\u00fc ve Ahlak Bilgisi\u2019nden 10, Yabanc\u0131 Dil\u2019den 10 olmak \u00fczere 50 soru, ikinci oturumda ise Matematik\u2019ten 20, Fen Bilimleri\u2019nden 20 olmak \u00fczere 40 soru yer alacak.\nG\u00fcnceli takip edinPeki adaylar, s\u0131nava kalan s\u00fcreyi nas\u0131l de\u011ferlendirmeli, s\u0131navda ba\u015far\u0131y\u0131 yakalamak i\u00e7in neler yapmal\u0131?\nUzmanlar, LGS\u2019ye girecek \u00f6\u011frencilerin MEB\u2019in yay\u0131nlad\u0131\u011f\u0131 \u00f6rnek sorulara g\u00f6z gezdirmelerini, birinci d\u00f6nem m\u00fcfredat\u0131 ve kazan\u0131mlar\u0131 do\u011frultusunda haz\u0131rlanmalar\u0131n\u0131 \u00f6neriyorlar.\nBilfen \u0130lk\u00f6\u011fretim Kurumlar\u0131 B\u00f6l\u00fcm Ba\u015fkanlar\u0131 ise her testi ayr\u0131 ayr\u0131 de\u011ferlendirerek, s\u0131nava haz\u0131rlanan \u00f6\u011frencilere \u015fu \u00f6nerilerde bulunuyorlar:T\u00dcRK\u00c7E: \u00d6nemli bir b\u00f6l\u00fcm\u00fcn\u00fc anlam bilgisinin olu\u015fturdu\u011fu T\u00fcrk\u00e7e\u2019de \u00f6\u011frenciler, \u201cS\u00f6zc\u00fckte Anlam, C\u00fcmlede Anlam, Paragrafta Anlam, Fiilimsi, C\u00fcmlenin \u00d6geleri, Yaz\u0131m Kurallar\u0131, Noktalama \u0130\u015faretleri, Edebi Bilgiler\u201d ba\u015fl\u0131klar\u0131ndan sorumlular.\nLGS ile \u201cG\u00f6rsel Yorumlama, S\u00f6zel Mant\u0131k ve Muhakeme\u201d sorunlar\u0131n\u0131n da s\u0131nava dahil edilmesi \u00f6nemli bir de\u011fi\u015fiklik yaratt\u0131.\nMEB\u2019in \u00f6rnek sorular\u0131na bak\u0131ld\u0131\u011f\u0131nda \u00f6\u011frencilerin dil becerilerini ve yeterliliklerini \u00f6n plana \u00e7\u0131karacak \u015fekilde haz\u0131rland\u0131\u011f\u0131 s\u00f6ylenebilir.\nParagraf sorular\u0131 i\u00e7in daha uzun metinler se\u00e7ildi\u011fini, bir metinden hareketle birden fazla sorunun \u00e7\u00f6z\u00fcmlenmesinin istendi\u011fini g\u00f6r\u00fcyoruz.\nBu durum metni anlamsal ve dil bilimsel a\u00e7\u0131dan analiz etmeyi gerektirmekte.\nMATEMAT\u0130K: MEB \u00f6rnek sorular\u0131nda, g\u00fcnl\u00fck hayattaki matemati\u011fin sorguland\u0131\u011f\u0131n\u0131, problemin i\u00e7erisindeki verileri do\u011fru okuyup yorumlamaya y\u00f6nelik ifadelerin yer ald\u0131\u011f\u0131n\u0131 g\u00f6r\u00fcyoruz.\n\u00d6rne\u011fin ge\u00e7ti\u011fimiz ay yay\u0131mlanan bir soru \u201cEBA TV\u201d ile ilgiliydi.\n\u00d6\u011frencilere, s\u0131nava kadar k\u0131sa konu tekrarlar\u0131 yapmalar\u0131n\u0131, s\u0131nav kazan\u0131mlar\u0131n\u0131 i\u00e7eren sorular\u0131 s\u00fcre tutarak \u00e7\u00f6zmelerini ve sonucuna ula\u015famad\u0131klar\u0131 sorularla ilgili eksiklerini tamamlamalar\u0131n\u0131 \u00f6neriyoruz.\n\u0130NG\u0130L\u0130ZCE: S\u0131navda \u00f6\u011frencilerin okudu\u011funu anlama ve analiz yaparak sonuca ula\u015fma becerileri de \u00f6l\u00e7\u00fclmekte.\nMetin sorular\u0131nda \u00e7\u0131kar\u0131m yapabilme becerisi test edilmekte.\n\u00d6\u011frenciler kolay \u00e7\u0131kar\u0131m yapabilmeleri i\u00e7in kendi seviyelerinde kitap ve makale okumal\u0131lar.\nS\u0131navda kelime bilgisi \u00f6nemli oldu\u011fu i\u00e7in tekrar yaparken \u00fcnitelerdeki hedef kelimeler konusunda dikkatli olunmal\u0131.\nFEN B\u0130L\u0130MLER\u0130: Uygulanan s\u0131navlar ve \u00f6rnek sorular incelendi\u011finde sorular\u0131n taksonomik olarak sadece bilgi ve kavrama d\u00fczeyinde olmad\u0131\u011f\u0131 g\u00f6r\u00fcl\u00fcyor.\n\u00d6\u011frencilerin ara\u015ft\u0131rma-sorgulama, ele\u015ftirel d\u00fc\u015f\u00fcnme, problem \u00e7\u00f6zme becerilerini geli\u015ftirmeleri, \u00e7evreleri hakk\u0131nda merak duygusunu s\u00fcrd\u00fcrmeleri ve fen okuryazarl\u0131\u011f\u0131 kazanm\u0131\u015f olmalar\u0131 \u00f6nemli.\nSorular deney, grafik ve yorum a\u011f\u0131rl\u0131kl\u0131 olacak.\n\u2018Neden ve sonuca odaklan\u0131n\u2019T.C.\n\u0130NKILAP TAR\u0130H\u0130 VE ATAT\u00dcRK\u00c7\u00dcL\u00dcK: \u00d6\u011frenciler, \u201cBir Kahraman Do\u011fuyor\u201d, \u201cMilli Uyan\u0131\u015f: Ba\u011f\u0131ms\u0131zl\u0131k Yolunda At\u0131lan Ad\u0131mlar\u201d, \u201cMilli Bir Destan: Ya \u0130stiklal Ya \u00d6l\u00fcm!\u201d\u00fcnitelerinden 17 kazan\u0131mdan sorumlular.\nLGS\u2019de kavram bilgisini ve harita okuma becerisini \u00f6l\u00e7en, neden-sonu\u00e7 ba\u011flant\u0131s\u0131 kurduran, \u00f6\u011frendikleri bilgileri transfer edebilme, analiz edebilme becerisini \u00f6l\u00e7en sorular\u0131n yer alaca\u011f\u0131 d\u00fc\u015f\u00fcn\u00fclmekte.\nD\u0130N K\u00dcLT\u00dcR\u00dc VE AHLAK B\u0130LG\u0130S\u0130: S\u0131nav\u0131n \u00fcnitelerdeki ayetlerin ve hadislerin mesajlar\u0131n\u0131 yoklay\u0131c\u0131, kavram bilgisini \u00f6l\u00e7en ve g\u00fcncel hayatla ili\u015fkili sorulardan olu\u015faca\u011f\u0131n\u0131 \u00f6ng\u00f6rmekteyiz.\nDolay\u0131s\u0131yla s\u0131nava az bir zaman kala \u00f6\u011frencilerin \u00fcnitelerde ge\u00e7en kavramlara \u00e7ok iyi h\u00e2kim olmalar\u0131n\u0131, g\u00fcncel hayat\u0131n i\u00e7indeki olaylar\u0131n dersle ba\u011flant\u0131s\u0131n\u0131 kurmalar\u0131n\u0131 (Ramazan\u2019da verdi\u011fimiz zek\u00e2tlar, fitreler vb.)\nve bol bol soru \u00e7\u00f6zmelerini tavsiye etmekteyiz.",
    "article_html": "",
    "meta_description": "En Son Haberler - LGS\u2019ye 1 aydan k\u0131sa bir s\u00fcre kald\u0131. Uzmanlar, s\u0131navda ba\u015far\u0131y\u0131 yakalamak i\u00e7in \u00f6\u011frencilerin MEB\u2019in yay\u0131nlad\u0131\u011f\u0131 \u00f6rnek sorulara mutlaka bakmalar\u0131n\u0131 \u00f6neriyorlar.",
    "meta_lang": "tr"
}