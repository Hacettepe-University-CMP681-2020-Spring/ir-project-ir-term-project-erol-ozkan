{
    "article_id": "961b356ad98b0fa0b8d10080e7f6f423.1590265663.4522345",
    "title": "Bitcoin Nedir ve Nas\u0131l Kullan\u0131l\u0131r?",
    "authors": [],
    "canonical_link": "https://www.milliyet.com.tr/teknoloji/bitcoin-nedir-ve-nasil-kullanilir-6205811",
    "url": "http://milliyet.com.tr/teknoloji/bitcoin-nedir-ve-nasil-kullanilir-6205811",
    "top_img": "https://i2.milimaj.com/i/milliyet/75/0x0/5eb1528e554281093438d259.jpeg",
    "meta_img": "https://i2.milimaj.com/i/milliyet/75/0x0/5eb1528e554281093438d259.jpeg",
    "movies": [],
    "text": "Moblobi.com\n\nSosyal medya: @Moblobi\n\nBitcoin, en genel tan\u0131m\u0131yla Blokzincir (Blockchain) teknolojisi ile \u00e7al\u0131\u015fan bir dijtial para \u00e7e\u015fididir. Yani hepimizin hayat\u0131nda kulland\u0131\u011f\u0131 fiziki ka\u011f\u0131t ve maden paralar gibi bir para birimidir. Blokzincir (Blockchain) sistemi, \u00fczerinde herhangi bir arac\u0131ya komisyon vermeden d\u00fcnyan\u0131n her yerine para g\u00f6nderebilmemizi sa\u011flar. Asl\u0131nda Bitcoin, \u00e7ok say\u0131da kripto paradan biri. Bitcoin\u2019in para olarak kabul edildi\u011fi b\u00fct\u00fcn dijital platformlarda ayn\u0131 fiziksel para gibi Bitcoin ile al\u0131\u015fveri\u015f yapabilirsiniz\n\n2008 y\u0131l\u0131nda Satoshi Nakamoto taraf\u0131ndan kodlamas\u0131 yap\u0131lan yaz\u0131l\u0131m\u0131 ve Bitcoin\u2019i daha iyi anlayabilmek i\u00e7in biraz da Blokzincir (Blockchain) sisteminden bahsetmek gerekir.\n\nBlokzincir (Blockchain) sistemi asl\u0131nda bir \u015fifreleme sistemidir. D\u00fc\u015f\u00fcn\u00fcn ki sizin bilgisayar\u0131n\u0131zda bu sistem var, s\u00fcrekli \u015fifreleme \u00e7\u00f6zerek gelen bilgiyi yorumluyor ve bunun asl\u0131nda bir para oldu\u011funu size s\u00f6yl\u00fcyor. Bu sayede siz de bilgilerinizi b\u00fcy\u00fck bir veritaban\u0131nda belli bir sunucuda tutmak yerine tamamen elinizin alt\u0131nda tutuyorsunuz. \u0130\u015fte bu y\u00fczden de bu a\u011fa da\u011f\u0131n\u0131k a\u011f denilmektedir.\n\nBitcoin nas\u0131l kullan\u0131l\u0131r? G\u00fcvenli midir?\n\nBitcoin\u2019in internette g\u00f6rd\u00fc\u011f\u00fcm\u00fcz fiyat\u0131 ayn\u0131 borsa gibi arz ve talebe g\u00f6re de\u011fi\u015fir. Yani d\u00fcnyada Bitcoin al\u0131nmaya devam ederse artar, aksi halde d\u00fc\u015fer. Bitcoin fiyat\u0131n\u0131n \u00e7ok y\u00fckseklere geldi\u011fi d\u00f6nemde al\u0131p, \u00e7ok para kaybeden bir\u00e7ok Bitcoin ma\u011fduru ile ge\u00e7mi\u015fte kar\u015f\u0131la\u015fm\u0131\u015ft\u0131k. O y\u00fczden l\u00fctfen kulaktan dolma bilgilerle al\u0131m yapmay\u0131n.\n\n\u00dczerine en \u00e7ok konu\u015fulan konulardan biri de \u201cBitcoin g\u00fcvenli midir?\u201d sorusu. Bu soru asl\u0131nda \u00e7ok daha uzun cevab\u0131 verilmesi gereken bir husus. Bu noktada \u00e7ok \u00f6nemli olan ve fazla bilgisi olmayan son t\u00fcketicilerin en dikkat etmesi gereken noktalardan biri, Bitcoin\u2019i alaca\u011f\u0131 servis sa\u011flay\u0131c\u0131n\u0131n g\u00fcvenilir olup olmad\u0131\u011f\u0131na mutlaka bakmas\u0131 gerekti\u011fidir.\n\nBitcoin nas\u0131l kullan\u0131l\u0131r merak edenlerin ve Bitcoin al\u0131p, satmak isteyenlerin ilk yap\u0131lmas\u0131 gereken \u015fey ise bir sanal c\u00fczdan olu\u015fturmakt\u0131r. Bir ki\u015finin birden fazla sanal c\u00fczdan\u0131 olabilir.\n\nG\u00fczel taraf\u0131 da bu sanal c\u00fczdanda ki\u015fisel verilerinizi payla\u015fmak zorunda olmaman\u0131zd\u0131r. \u00c7ok say\u0131daki Bitcoin hizmeti sunan markan\u0131n sayfas\u0131nda Bitcoin c\u00fczdan olu\u015fturabilirsiniz. Bu sanal c\u00fczdan olu\u015fturma sonras\u0131 Private Key ad\u0131 verilen \u00f6zel bir anahtar \u015fifre size verilecek. \u0130\u015fte \u00f6nemli olan nokta da buras\u0131. Bu \u015fifreyi kimseye vermemeniz ve payla\u015fmaman\u0131z gerekli. E\u011fer Bitcoin ile ilgileniyorsan\u0131z ve yat\u0131r\u0131m yapmak istiyorsan\u0131z; piyasada bilinene ve g\u00fcvenilir olan uzmanlara dan\u0131\u015fmak da faydal\u0131 olabilir.",
    "keywords": [
        "\u00e7ok",
        "para",
        "bu",
        "kullan\u0131l\u0131r",
        "sanal",
        "bitcoin",
        "blockchain",
        "ve",
        "bir",
        "ile",
        "nedir",
        "nas\u0131l",
        "da"
    ],
    "meta_keywords": [
        ""
    ],
    "publish_date": null,
    "summary": "Moblobi.comSosyal medya: @MoblobiBitcoin, en genel tan\u0131m\u0131yla Blokzincir (Blockchain) teknolojisi ile \u00e7al\u0131\u015fan bir dijtial para \u00e7e\u015fididir.\nYani hepimizin hayat\u0131nda kulland\u0131\u011f\u0131 fiziki ka\u011f\u0131t ve maden paralar gibi bir para birimidir.\nBlokzincir (Blockchain) sistemi, \u00fczerinde herhangi bir arac\u0131ya komisyon vermeden d\u00fcnyan\u0131n her yerine para g\u00f6nderebilmemizi sa\u011flar.\nAsl\u0131nda Bitcoin, \u00e7ok say\u0131da kripto paradan biri.\nBitcoin\u2019in para olarak kabul edildi\u011fi b\u00fct\u00fcn dijital platformlarda ayn\u0131 fiziksel para gibi Bitcoin ile al\u0131\u015fveri\u015f yapabilirsiniz2008 y\u0131l\u0131nda Satoshi Nakamoto taraf\u0131ndan kodlamas\u0131 yap\u0131lan yaz\u0131l\u0131m\u0131 ve Bitcoin\u2019i daha iyi anlayabilmek i\u00e7in biraz da Blokzincir (Blockchain) sisteminden bahsetmek gerekir.\nBlokzincir (Blockchain) sistemi asl\u0131nda bir \u015fifreleme sistemidir.\nD\u00fc\u015f\u00fcn\u00fcn ki sizin bilgisayar\u0131n\u0131zda bu sistem var, s\u00fcrekli \u015fifreleme \u00e7\u00f6zerek gelen bilgiyi yorumluyor ve bunun asl\u0131nda bir para oldu\u011funu size s\u00f6yl\u00fcyor.\nBu sayede siz de bilgilerinizi b\u00fcy\u00fck bir veritaban\u0131nda belli bir sunucuda tutmak yerine tamamen elinizin alt\u0131nda tutuyorsunuz.\n\u0130\u015fte bu y\u00fczden de bu a\u011fa da\u011f\u0131n\u0131k a\u011f denilmektedir.\nBitcoin nas\u0131l kullan\u0131l\u0131r?\nG\u00fcvenli midir?\nBitcoin\u2019in internette g\u00f6rd\u00fc\u011f\u00fcm\u00fcz fiyat\u0131 ayn\u0131 borsa gibi arz ve talebe g\u00f6re de\u011fi\u015fir.\nYani d\u00fcnyada Bitcoin al\u0131nmaya devam ederse artar, aksi halde d\u00fc\u015fer.\nBitcoin fiyat\u0131n\u0131n \u00e7ok y\u00fckseklere geldi\u011fi d\u00f6nemde al\u0131p, \u00e7ok para kaybeden bir\u00e7ok Bitcoin ma\u011fduru ile ge\u00e7mi\u015fte kar\u015f\u0131la\u015fm\u0131\u015ft\u0131k.\nO y\u00fczden l\u00fctfen kulaktan dolma bilgilerle al\u0131m yapmay\u0131n.\n\u00dczerine en \u00e7ok konu\u015fulan konulardan biri de \u201cBitcoin g\u00fcvenli midir?\u201d sorusu.\nBu soru asl\u0131nda \u00e7ok daha uzun cevab\u0131 verilmesi gereken bir husus.\nBu noktada \u00e7ok \u00f6nemli olan ve fazla bilgisi olmayan son t\u00fcketicilerin en dikkat etmesi gereken noktalardan biri, Bitcoin\u2019i alaca\u011f\u0131 servis sa\u011flay\u0131c\u0131n\u0131n g\u00fcvenilir olup olmad\u0131\u011f\u0131na mutlaka bakmas\u0131 gerekti\u011fidir.\nBitcoin nas\u0131l kullan\u0131l\u0131r merak edenlerin ve Bitcoin al\u0131p, satmak isteyenlerin ilk yap\u0131lmas\u0131 gereken \u015fey ise bir sanal c\u00fczdan olu\u015fturmakt\u0131r.\nBir ki\u015finin birden fazla sanal c\u00fczdan\u0131 olabilir.\nG\u00fczel taraf\u0131 da bu sanal c\u00fczdanda ki\u015fisel verilerinizi payla\u015fmak zorunda olmaman\u0131zd\u0131r.\n\u00c7ok say\u0131daki Bitcoin hizmeti sunan markan\u0131n sayfas\u0131nda Bitcoin c\u00fczdan olu\u015fturabilirsiniz.\nBu sanal c\u00fczdan olu\u015fturma sonras\u0131 Private Key ad\u0131 verilen \u00f6zel bir anahtar \u015fifre size verilecek.\n\u0130\u015fte \u00f6nemli olan nokta da buras\u0131.\nBu \u015fifreyi kimseye vermemeniz ve payla\u015fmaman\u0131z gerekli.\nE\u011fer Bitcoin ile ilgileniyorsan\u0131z ve yat\u0131r\u0131m yapmak istiyorsan\u0131z; piyasada bilinene ve g\u00fcvenilir olan uzmanlara dan\u0131\u015fmak da faydal\u0131 olabilir.",
    "article_html": "",
    "meta_description": "Bitcoin son y\u0131llar\u0131n en \u00e7ok merak edilen, \u00fczerine en \u00e7ok konu\u015fulan konular\u0131ndan biri. Haliyle \u201cBitcoin nedir?\u201d sorusu bug\u00fcnlerde herkes taraf\u0131ndan takip edilen ancak fazla bilinmeyen bir konu haline geldi. Bitcoin\u2019in \u00e7al\u0131\u015fma yap\u0131s\u0131n\u0131n anla\u015f\u0131l\u0131rl\u0131\u011f\u0131n\u0131n zor olmas\u0131, teknik olarak detaylar i\u00e7ermesi bir\u00e7ok ki\u015finin ilgisi olmas\u0131na ra\u011fmen biraz uzak durmas\u0131na yol a\u00e7\u0131yor. Peki Bitcoin nedir? Nas\u0131l al\u0131n\u0131r, sat\u0131l\u0131r? Nas\u0131l kullan\u0131l\u0131r? \u0130\u015fte detaylar\u2026",
    "meta_lang": "tr"
}