{
    "article_id": "ce5f8092cc8e2d1f3908ec66cc91a20a.1590265719.010471",
    "title": "Memeliler nedir? Memeli hayvanlar hangileridir ve ortak \u00f6zellikleri nelerdir?",
    "authors": [],
    "canonical_link": "https://www.milliyet.com.tr/cocuk/doga/memeliler-nedir-memeli-hayvanlar-hangileridir-ve-ortak-ozellikleri-nelerdir-6183120",
    "url": "http://milliyet.com.tr/cocuk/doga/memeliler-nedir-memeli-hayvanlar-hangileridir-ve-ortak-ozellikleri-nelerdir-6183120",
    "top_img": "https://i2.milimaj.com/i/milliyet/75/0x0/5e8dafb35542800430dc70c5.jpg",
    "meta_img": "https://i2.milimaj.com/i/milliyet/75/0x0/5e8dafb35542800430dc70c5.jpg",
    "movies": [],
    "text": "\u015eimdi efendim bu hayvanlar alemi ger\u00e7ekten bir alem! Neden mi? \u0130\u00e7lerinde o kadar farkl\u0131 gruplara ayr\u0131l\u0131yorlar ki. Omurgal\u0131, memeli, kafadan bacakl\u0131\u2026 Daha neler, neler\u2026 Neyse konumuza geri d\u00f6nersek \u201cmemeli hayvan nedir?\u201d sorusunu bir cevaplayal\u0131m \u00f6nce.\n\nMemeli hayvan nedir?\n\nBir kelimeyi tan\u0131mlarken ilk kayna\u011f\u0131m\u0131z her zaman TDK. Sen de ara\u015ft\u0131rmalar\u0131nda TDK\u2019ye ait web sitesini kullanabilirsin. TDK\u2019ye g\u00f6re memeli hayvan \u201cmemeleri olan, s\u0131cakkanl\u0131, iki akci\u011ferli, kalbinde d\u00f6rt bo\u015flu\u011fu olan, v\u00fccutlar\u0131 genellikle t\u00fcylerle \u00f6rt\u00fcl\u00fc omurgal\u0131 hayvanlar s\u0131n\u0131f\u0131\u201d demekmi\u015f.\n\nOmurgal\u0131 hayvanlar ile ilgili konumuzda detaylar\u0131 anlatm\u0131\u015ft\u0131k. Hayvanlar omurgal\u0131 ve omurgas\u0131z olarak ikiye ayr\u0131l\u0131yordu. Memeli hayvanlar da omurgal\u0131 hayvanlar\u0131n bir t\u00fcr\u00fcyd\u00fc. Memeli olarak adland\u0131r\u0131lan bu hayvanlar\u0131n tabii ki ortak \u00f6zellikleri var. Bakal\u0131m, nelermi\u015f?\n\nMemeli hayvanlar\u0131n ortak \u00f6zellikleri:\n\nV\u00fccutlar\u0131 senin gibi deri ve t\u00fcylerle kapl\u0131ym\u0131\u015f. Bu, onlar\u0131 iklim \u015fartlar\u0131 ve zorlu ya\u015fam ko\u015fullar\u0131na kar\u015f\u0131 korurmu\u015f. Bu t\u00fcyler zaman zaman d\u00f6k\u00fcl\u00fcr, yerine yenileri \u00e7\u0131karm\u0131\u015f.\n\nSert bir iskelet sistemleri varm\u0131\u015f. Bu da insanlara benziyormu\u015f.\n\nBo\u015falt\u0131m organlar\u0131 b\u00f6brekleriymi\u015f.\n\nAkci\u011ferleri, bizim gibi solunum organlar\u0131ym\u0131\u015f. Ayr\u0131ca ses \u00e7\u0131karmalar\u0131 i\u00e7in onlara yard\u0131m eden ses telleri varm\u0131\u015f.\n\nBalina ve deniz inekleri d\u0131\u015f\u0131nda genel olarak 4 bacakl\u0131 olurlarm\u0131\u015f. Parmaklar\u0131 da en fazla be\u015f tane olurmu\u015f.\n\nFark ettiysen insanlara \u00e7ok benziyor memeli dostlar\u0131m\u0131z. Mesela \u00e7eneleri ve dilleri de varm\u0131\u015f. Yaln\u0131z baz\u0131lar\u0131nda di\u015f olmazm\u0131\u015f.\n\nKapal\u0131 kan dola\u015f\u0131m\u0131 olan memelilerde sistem; kalp, kan ve damarlardan olu\u015furmu\u015f. Kalplerinde 4 odac\u0131k varm\u0131\u015f. \u0130kisi kar\u0131nc\u0131k ikisi de kulak\u00e7\u0131k olarak \u00e7al\u0131\u015f\u0131rm\u0131\u015f.\n\nBelirli bir v\u00fccut s\u0131cakl\u0131klar\u0131 varm\u0131\u015f ve bu i\u00e7inde bulunduklar\u0131 ortama g\u00f6re de\u011fi\u015fmezmi\u015f.\n\n\u0130\u00e7tikleri su, sidik keseleri yard\u0131m\u0131yla d\u0131\u015far\u0131 at\u0131l\u0131yormu\u015f.\n\nDi\u011fer hayvan t\u00fcrlerine g\u00f6re \u00e7ok geli\u015fmi\u015f bir beyin sistemleri varm\u0131\u015f.\n\nBU B\u0130R OYUN!\n\n\u015eimdi memeli hayvanlar\u0131n isimleri s\u0131ralamam\u0131z a\u015fa\u011f\u0131da seni bekliyor. Tam otuz tane ismi s\u0131ralad\u0131k ama baz\u0131 harfleri bo\u015f b\u0131rakt\u0131k. Bu senin i\u00e7in ufak bir al\u0131\u015ft\u0131rma olsun.\n\n1. K\u00d6STEBEK\n\n2. T_MB_L H_YV_N\n\n3. K\u0130RP\u0130\n\n4. ARMAD\u0130LLO\n\n5. KARINCA Y\u0130YEN\n\n6. Y_R_S_\n\n7. FARE\n\n8. BAL\u0130NA\n\n9. S\u0130NCAP\n\n10. SI\u00c7AN\n\n11. M_Y_UN\n\n12. ASLAN\n\n13. KAPLAN\n\n14. AYI\n\n15. K_ND_Z\n\n16. AT\n\n17. E\u015eEK\n\n18. ZEBRA\n\n19. GEY\u0130K\n\n20 . KE\u00c7\u0130\n\n21. _\u00dcRAF_\n\n22. KOYUN\n\n23. DEVE\n\n24. F\u0130L\n\n25. P_ND_\n\n26. TAV\u015eAN\n\n27. KURT\n\n28. KANGURU\n\n29. _RN\u0130T_RENK\n\n30. DOMUZ\n\nBUNLARI DA UNUTMA!\n\nMemeli hayvan dostlar\u0131m\u0131z kendi aralar\u0131nda da farkl\u0131 gruplara ayr\u0131l\u0131rm\u0131\u015f; plasental\u0131, gagal\u0131 ve keseli. Memelilerin \u00e7o\u011fu plasental\u0131 memeliler grubuna girermi\u015f ve do\u011fum yaparak \u00e7o\u011falan bu t\u00fcrlermi\u015f. Gagal\u0131 olanlar ise yumurtlayarak \u00e7o\u011falan t\u00fcrm\u00fc\u015f. \u00dc\u00e7\u00fcnc\u00fc t\u00fcr ise keseli memelilermi\u015f ve keseli olduklar\u0131 i\u00e7in do\u011furma y\u00f6ntemleri di\u011feri iki t\u00fcrden farkl\u0131ym\u0131\u015f.\n\nPlasental\u0131 memeli dostlar\u0131m\u0131z da kendi aralar\u0131nda 10 farkl\u0131 grupta incelenirmi\u015f: B\u00f6cek\u00e7iller, yarasalar, primatlar, di\u015fsizler, kemiriciler, et\u00e7iller, balinalar, filler, tek toynakl\u0131lar, \u00e7ift toynakl\u0131lar.\n\nD\u00fcnya \u00fczerinde 4500\u2019den fazla memeli t\u00fcr\u00fc varm\u0131\u015f.\n\n\u00dclkemizde ya\u015fayan memeli hayvan t\u00fcr\u00fc 150\u2019den fazlaym\u0131\u015f.\n\nMemeli hayvanlar\u0131n \u00e7o\u011fu annelerinin karn\u0131nda geli\u015fir ve do\u011fumla d\u00fcnyaya gelirlermi\u015f. Anneleri onlar\u0131 ayn\u0131 bizim gibi s\u00fct\u00fcyle beslermi\u015f ilk aylarda.\n\nMemeli yani mammalia kelimesi ilk olarak \u0130sve\u00e7li do\u011fa bilimci Carolus Linnaeus (1707-1778) taraf\u0131ndan kullan\u0131lm\u0131\u015f.\n\nDi\u011fer hayvanlara g\u00f6re daha s\u0131cakkanl\u0131 olurlarm\u0131\u015f. O y\u00fczden evimizde besledi\u011fimiz hayvanlar genelde memeli hayvanlar olurmu\u015f.\n\nEn b\u00fcy\u00fck memeli balina, en k\u00fc\u00e7\u00fck memeli c\u00fcce fareymi\u015f.",
    "keywords": [
        "\u00f6zellikleri",
        "bu",
        "memeli",
        "nelerdir",
        "memeliler",
        "ortak",
        "hayvanlar",
        "olarak",
        "hayvan",
        "ve",
        "bir",
        "nedir",
        "da",
        "hayvanlar\u0131n",
        "hangileridir",
        "varm\u0131\u015f"
    ],
    "meta_keywords": [
        ""
    ],
    "publish_date": null,
    "summary": "\u015eimdi efendim bu hayvanlar alemi ger\u00e7ekten bir alem!\n\u0130\u00e7lerinde o kadar farkl\u0131 gruplara ayr\u0131l\u0131yorlar ki.\nOmurgal\u0131, memeli, kafadan bacakl\u0131\u2026 Daha neler, neler\u2026 Neyse konumuza geri d\u00f6nersek \u201cmemeli hayvan nedir?\u201d sorusunu bir cevaplayal\u0131m \u00f6nce.\nMemeli hayvan nedir?\nBir kelimeyi tan\u0131mlarken ilk kayna\u011f\u0131m\u0131z her zaman TDK.\nSen de ara\u015ft\u0131rmalar\u0131nda TDK\u2019ye ait web sitesini kullanabilirsin.\nTDK\u2019ye g\u00f6re memeli hayvan \u201cmemeleri olan, s\u0131cakkanl\u0131, iki akci\u011ferli, kalbinde d\u00f6rt bo\u015flu\u011fu olan, v\u00fccutlar\u0131 genellikle t\u00fcylerle \u00f6rt\u00fcl\u00fc omurgal\u0131 hayvanlar s\u0131n\u0131f\u0131\u201d demekmi\u015f.\nOmurgal\u0131 hayvanlar ile ilgili konumuzda detaylar\u0131 anlatm\u0131\u015ft\u0131k.\nHayvanlar omurgal\u0131 ve omurgas\u0131z olarak ikiye ayr\u0131l\u0131yordu.\nMemeli hayvanlar da omurgal\u0131 hayvanlar\u0131n bir t\u00fcr\u00fcyd\u00fc.\nMemeli olarak adland\u0131r\u0131lan bu hayvanlar\u0131n tabii ki ortak \u00f6zellikleri var.\nBakal\u0131m, nelermi\u015f?\nMemeli hayvanlar\u0131n ortak \u00f6zellikleri:V\u00fccutlar\u0131 senin gibi deri ve t\u00fcylerle kapl\u0131ym\u0131\u015f.\nBu, onlar\u0131 iklim \u015fartlar\u0131 ve zorlu ya\u015fam ko\u015fullar\u0131na kar\u015f\u0131 korurmu\u015f.\nBu t\u00fcyler zaman zaman d\u00f6k\u00fcl\u00fcr, yerine yenileri \u00e7\u0131karm\u0131\u015f.\nSert bir iskelet sistemleri varm\u0131\u015f.\nBu da insanlara benziyormu\u015f.\nBo\u015falt\u0131m organlar\u0131 b\u00f6brekleriymi\u015f.\nAkci\u011ferleri, bizim gibi solunum organlar\u0131ym\u0131\u015f.\nAyr\u0131ca ses \u00e7\u0131karmalar\u0131 i\u00e7in onlara yard\u0131m eden ses telleri varm\u0131\u015f.\nBalina ve deniz inekleri d\u0131\u015f\u0131nda genel olarak 4 bacakl\u0131 olurlarm\u0131\u015f.\nParmaklar\u0131 da en fazla be\u015f tane olurmu\u015f.\nFark ettiysen insanlara \u00e7ok benziyor memeli dostlar\u0131m\u0131z.\nMesela \u00e7eneleri ve dilleri de varm\u0131\u015f.\nYaln\u0131z baz\u0131lar\u0131nda di\u015f olmazm\u0131\u015f.\nKapal\u0131 kan dola\u015f\u0131m\u0131 olan memelilerde sistem; kalp, kan ve damarlardan olu\u015furmu\u015f.\nKalplerinde 4 odac\u0131k varm\u0131\u015f.\n\u0130kisi kar\u0131nc\u0131k ikisi de kulak\u00e7\u0131k olarak \u00e7al\u0131\u015f\u0131rm\u0131\u015f.\nBelirli bir v\u00fccut s\u0131cakl\u0131klar\u0131 varm\u0131\u015f ve bu i\u00e7inde bulunduklar\u0131 ortama g\u00f6re de\u011fi\u015fmezmi\u015f.\n\u0130\u00e7tikleri su, sidik keseleri yard\u0131m\u0131yla d\u0131\u015far\u0131 at\u0131l\u0131yormu\u015f.\nDi\u011fer hayvan t\u00fcrlerine g\u00f6re \u00e7ok geli\u015fmi\u015f bir beyin sistemleri varm\u0131\u015f.\nBU B\u0130R OYUN!\n\u015eimdi memeli hayvanlar\u0131n isimleri s\u0131ralamam\u0131z a\u015fa\u011f\u0131da seni bekliyor.\nTam otuz tane ismi s\u0131ralad\u0131k ama baz\u0131 harfleri bo\u015f b\u0131rakt\u0131k.\nBu senin i\u00e7in ufak bir al\u0131\u015ft\u0131rma olsun.\nKARINCA Y\u0130YEN6.\nDOMUZBUNLARI DA UNUTMA!\nMemeli hayvan dostlar\u0131m\u0131z kendi aralar\u0131nda da farkl\u0131 gruplara ayr\u0131l\u0131rm\u0131\u015f; plasental\u0131, gagal\u0131 ve keseli.\nMemelilerin \u00e7o\u011fu plasental\u0131 memeliler grubuna girermi\u015f ve do\u011fum yaparak \u00e7o\u011falan bu t\u00fcrlermi\u015f.\nGagal\u0131 olanlar ise yumurtlayarak \u00e7o\u011falan t\u00fcrm\u00fc\u015f.\n\u00dc\u00e7\u00fcnc\u00fc t\u00fcr ise keseli memelilermi\u015f ve keseli olduklar\u0131 i\u00e7in do\u011furma y\u00f6ntemleri di\u011feri iki t\u00fcrden farkl\u0131ym\u0131\u015f.\nPlasental\u0131 memeli dostlar\u0131m\u0131z da kendi aralar\u0131nda 10 farkl\u0131 grupta incelenirmi\u015f: B\u00f6cek\u00e7iller, yarasalar, primatlar, di\u015fsizler, kemiriciler, et\u00e7iller, balinalar, filler, tek toynakl\u0131lar, \u00e7ift toynakl\u0131lar.\nD\u00fcnya \u00fczerinde 4500\u2019den fazla memeli t\u00fcr\u00fc varm\u0131\u015f.\n\u00dclkemizde ya\u015fayan memeli hayvan t\u00fcr\u00fc 150\u2019den fazlaym\u0131\u015f.\nMemeli hayvanlar\u0131n \u00e7o\u011fu annelerinin karn\u0131nda geli\u015fir ve do\u011fumla d\u00fcnyaya gelirlermi\u015f.\nAnneleri onlar\u0131 ayn\u0131 bizim gibi s\u00fct\u00fcyle beslermi\u015f ilk aylarda.\nMemeli yani mammalia kelimesi ilk olarak \u0130sve\u00e7li do\u011fa bilimci Carolus Linnaeus (1707-1778) taraf\u0131ndan kullan\u0131lm\u0131\u015f.\nDi\u011fer hayvanlara g\u00f6re daha s\u0131cakkanl\u0131 olurlarm\u0131\u015f.\nO y\u00fczden evimizde besledi\u011fimiz hayvanlar genelde memeli hayvanlar olurmu\u015f.\nEn b\u00fcy\u00fck memeli balina, en k\u00fc\u00e7\u00fck memeli c\u00fcce fareymi\u015f.",
    "article_html": "",
    "meta_description": "\u00d6\u011fretmeninin seni tahtaya s\u00f6zl\u00fcye kald\u0131rd\u0131\u011f\u0131n\u0131 d\u00fc\u015f\u00fcn. Sorusu da \u015fu: \u201cMemeli hayvan nedir, \u00f6zellikleri nelerdir, isimlerini biliyor musun?\u201d Tahtada sesiz ve uzun bir bekleme s\u00fcreci ya\u015famak istemiyorsan, e\u011flenerek \u00f6\u011frenebilece\u011fin bir s\u00fcr\u00fc bilgi derledik. Tahtaya \u00e7\u0131kt\u0131\u011f\u0131nda b\u00fclb\u00fcl gibi \u015fak\u0131mak ne demek anlayacaks\u0131n.",
    "meta_lang": "tr"
}