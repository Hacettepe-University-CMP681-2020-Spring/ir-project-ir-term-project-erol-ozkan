{
    "article_id": "969659e51d06319e94d3d66472453c20.1590265895.4404867",
    "title": "\u00c7ocuklar i\u00e7in evde e\u011fitici etkinlikler",
    "authors": [],
    "canonical_link": "https://www.milliyet.com.tr/kultur-sanat/cocuklar-icin-evde-egitici-etkinlikler-6201200",
    "url": "http://milliyet.com.tr/kultur-sanat/cocuklar-icin-evde-egitici-etkinlikler-6201200",
    "top_img": "https://i2.milimaj.com/i/milliyet/75/0x0/5ea8ab1b5542831adc6ea19d.jpg",
    "meta_img": "https://i2.milimaj.com/i/milliyet/75/0x0/5ea8ab1b5542831adc6ea19d.jpg",
    "movies": [],
    "text": "Salg\u0131ndan bizler gibi \u00e7ocuklar\u0131n da sosyal ya\u015famlar\u0131 etkilendi. Sosyal mesafe gerek\u00e7esiyle okullar\u0131, parklar\u0131 ve arkada\u015flar\u0131yla yapacaklar\u0131 di\u011fer etkinlikleri k\u0131s\u0131tlanan \u00e7ocuklar, t\u00fcm g\u00fcnlerini evde ge\u00e7iriyor. \u00c7ocuklar\u0131n karantina s\u00fcrecini hem verimli hem de e\u011flenceli bir \u015fekilde ge\u00e7irmeleri ad\u0131na ebeveynlerin i\u015fine yarayabilecek bir liste haz\u0131rlad\u0131k.\n\nYazar ve oyunculardan masal dinletileri\n\nOkuma ve yazma bilmeyen \u00e7ocuklar i\u00e7in Disney ve T\u00fcrkiye \u00c7ocuk ve Gen\u00e7 Psikiyatrisi Derne\u011fi salg\u0131n boyunca s\u00fcrecek kitap okuma projeleri ger\u00e7ekle\u015ftiriyor. Aralar\u0131nda Daisy Ridley, Elizabeth Olsen, Christy Carlson Romano\u2019nun da yer ald\u0131\u011f\u0131 pek \u00e7ok Disney oyuncusu, Disney\u2019in sosyal medya hesaplar\u0131 arac\u0131l\u0131\u011f\u0131yla yapt\u0131klar\u0131 canl\u0131 yay\u0131nlarla \u00e7ocuklara hik\u00e2ye kitaplar\u0131 okuyorlar. T\u00fcrkiye \u00c7ocuk ve Gen\u00e7 Psikiyatrisi Derne\u011fi ise Instagram hesab\u0131 arac\u0131l\u0131\u011f\u0131yla \u201cMasal Dayan\u0131\u015fmas\u0131\u201d verdi\u011fi projeyi s\u00fcrd\u00fcr\u00fcyor. Bu projede aralar\u0131nda \u00e7ocuk yazar\u0131 G\u00f6ktu\u011f Canbaba, oyuncu \u00d6zge \u00d6zberk\u2019in aralar\u0131nda yer ald\u0131\u011f\u0131 pek \u00e7ok isim canl\u0131 yay\u0131nda \u00e7ocuklar i\u00e7in masal okuyorlar. Bu masallar\u0131 daha sonra derne\u011fin Youtube hesab\u0131ndan da dinlemek m\u00fcmk\u00fcn.\n\nTiyatro salonunda gibi\n\nTiyatroya ilgisi olan \u00e7ocuklar, bir hikaye yazarak onu evin salonunda sahneleyebilir. Hatta bir ebeveyninin de yard\u0131m\u0131 alarak kartondan bir tiyatro sahnesi de yapabilir. Rol yapmay\u0131 de\u011fil de sadece izlemeyi seven \u00e7ocuklar ise Nil\u00fcfer Belediyesi Kent Tiyatrosu\u2019ndan \u201cGrimm Karde\u015fler\u201d ve K\u00fclt\u00fcr ve Turizm Bakanl\u0131\u011f\u0131\u2019n\u0131n Youtube hesab\u0131ndan \u0130stanbul Devlet Tiyatrosu\u2019nun \u201cTurta Girmemi\u015f Orman\u201d oyununu izleyebilir.\n\nGe\u00e7mi\u015fe yolculuk\n\n\u00c7o\u011fu yeti\u015fkin kendi \u00e7ocuklu\u011funda izledi\u011fi \u00e7izgi filmleri ve \u00e7ocuk filmlerini \u00f6zlemle an\u0131msar. \u0130\u015fte \u015fimdi tam zaman\u0131. \u00c7ocuklar\u0131yla bunu payla\u015fmak isteyenler 1960\u2019l\u0131 y\u0131llar\u0131n \u201cJetgiller\u201dini ve \u201cTa\u015f Devri\u201dni izleyebilir. Daha yak\u0131n tarih i\u00e7inse \u201cHarry Potter\u201d film serisi haftas\u0131 yapmak m\u00fcmk\u00fcn. Netflix\u2019te \u201cHarry Potter\u201d serilerine ula\u015fmak m\u00fcmk\u00fcn.\n\nEv konserleri\n\nBar\u0131\u015f \u0130\u00e7in M\u00fczik Vakf\u0131, salg\u0131n boyunca \u00e7ocuklarla m\u00fczi\u011fi bulu\u015fturmaya devam ediyor. Vak\u0131f, sosyal medya hesaplar\u0131ndan \u00e7ocuklar i\u00e7in \u201cBar\u0131\u015f \u0130\u00e7in M\u00fczik Ev Konserleri\u201d ad\u0131 alt\u0131nda her Pazar canl\u0131 yay\u0131nda mini konser d\u00fczenliyor.\n\nYarat\u0131c\u0131 etkinlikler\n\n\u00c7ocu\u011funun i\u00e7indeki yarat\u0131c\u0131 y\u00f6n\u00fc ortaya \u00e7\u0131karacak etkinliklere y\u00f6nlendirmek isteyenler ise T\u00fcrkiye\u2019den ve d\u00fcnyadan m\u00fczelerin etkinliklerini takip edebilir. Tate Kids\u2019in \u00e7ocuklar i\u00e7in haz\u0131rlad\u0131\u011f\u0131 sanatsal etkinlik \u00f6nerisini dikkat \u00e7ekici. \u00d6rne\u011fin \u00e7ocu\u011fu ile Bridget Riley\u2019in \u00e7izgilerini, zikzaklar\u0131n\u0131 ve lekelerini kullanarak saks\u0131lar\u0131 boyay\u0131p bir \u201cOp Art Pot\u201d bitkisi yapmak isteyenler i\u00e7in \u00f6neriler mevcut. \u00c7ocuklar, Damien Hirst\u2019\u00fcn s\u0131\u00e7ramalar\u0131ndan esinlenerek renkli eserler ortaya \u00e7\u0131karabilir hatta bunlar\u0131 \u00e7er\u00e7eveletip duvara asarak evde minik bir sergi bile yapabilir. Bunlar\u0131n yan\u0131nda \u0130stanbul Modern\u2019in 23 Nisan\u2019a \u00f6zel ger\u00e7ekle\u015ftirdi\u011fi projeyi devam ettirmek m\u00fcmk\u00fcn. \u00c7ocuklar, evdeki plastik at\u0131klarla ve kullan\u0131lmayan nesnelerle kendi oyunca\u011f\u0131n\u0131 yapabilir.\n\nPaha bi\u00e7ilmez bir sergi\n\nMastercard, Paha Bi\u00e7ilmez \u0130stanbul platformu \u00fczerinden 23 Nisan\u2019a \u00f6zel bir online resim sergisi d\u00fczenledi. Sergi, her ya\u015ftan \u00e7ocu\u011fun \u201cG\u00fczel Evim\u201d ya da \u201cBahar\u201d olmak \u00fczere iki tema \u00fczerinden istedi\u011fi teknik ve boyutlarda yapt\u0131\u011f\u0131 resimlerden olu\u015fuyor. \u00c7ocuklar\u0131n yapt\u0131\u011f\u0131 resimleri http://mypricelessistanbul.com/gelecegin-ressamlari adresinden g\u00f6rmek m\u00fcmk\u00fcn.",
    "keywords": [
        "e\u011fitici",
        "evde",
        "m\u00fcmk\u00fcn",
        "\u00e7ocuklar\u0131n",
        "i\u00e7in",
        "\u00e7ocuklar",
        "etkinlikler",
        "ve",
        "bir",
        "da",
        "masal",
        "\u00e7ocuk",
        "sosyal"
    ],
    "meta_keywords": [
        ""
    ],
    "publish_date": null,
    "summary": "Salg\u0131ndan bizler gibi \u00e7ocuklar\u0131n da sosyal ya\u015famlar\u0131 etkilendi.\nSosyal mesafe gerek\u00e7esiyle okullar\u0131, parklar\u0131 ve arkada\u015flar\u0131yla yapacaklar\u0131 di\u011fer etkinlikleri k\u0131s\u0131tlanan \u00e7ocuklar, t\u00fcm g\u00fcnlerini evde ge\u00e7iriyor.\n\u00c7ocuklar\u0131n karantina s\u00fcrecini hem verimli hem de e\u011flenceli bir \u015fekilde ge\u00e7irmeleri ad\u0131na ebeveynlerin i\u015fine yarayabilecek bir liste haz\u0131rlad\u0131k.\nYazar ve oyunculardan masal dinletileriOkuma ve yazma bilmeyen \u00e7ocuklar i\u00e7in Disney ve T\u00fcrkiye \u00c7ocuk ve Gen\u00e7 Psikiyatrisi Derne\u011fi salg\u0131n boyunca s\u00fcrecek kitap okuma projeleri ger\u00e7ekle\u015ftiriyor.\nAralar\u0131nda Daisy Ridley, Elizabeth Olsen, Christy Carlson Romano\u2019nun da yer ald\u0131\u011f\u0131 pek \u00e7ok Disney oyuncusu, Disney\u2019in sosyal medya hesaplar\u0131 arac\u0131l\u0131\u011f\u0131yla yapt\u0131klar\u0131 canl\u0131 yay\u0131nlarla \u00e7ocuklara hik\u00e2ye kitaplar\u0131 okuyorlar.\nT\u00fcrkiye \u00c7ocuk ve Gen\u00e7 Psikiyatrisi Derne\u011fi ise Instagram hesab\u0131 arac\u0131l\u0131\u011f\u0131yla \u201cMasal Dayan\u0131\u015fmas\u0131\u201d verdi\u011fi projeyi s\u00fcrd\u00fcr\u00fcyor.\nBu projede aralar\u0131nda \u00e7ocuk yazar\u0131 G\u00f6ktu\u011f Canbaba, oyuncu \u00d6zge \u00d6zberk\u2019in aralar\u0131nda yer ald\u0131\u011f\u0131 pek \u00e7ok isim canl\u0131 yay\u0131nda \u00e7ocuklar i\u00e7in masal okuyorlar.\nBu masallar\u0131 daha sonra derne\u011fin Youtube hesab\u0131ndan da dinlemek m\u00fcmk\u00fcn.\nTiyatro salonunda gibiTiyatroya ilgisi olan \u00e7ocuklar, bir hikaye yazarak onu evin salonunda sahneleyebilir.\nHatta bir ebeveyninin de yard\u0131m\u0131 alarak kartondan bir tiyatro sahnesi de yapabilir.\nRol yapmay\u0131 de\u011fil de sadece izlemeyi seven \u00e7ocuklar ise Nil\u00fcfer Belediyesi Kent Tiyatrosu\u2019ndan \u201cGrimm Karde\u015fler\u201d ve K\u00fclt\u00fcr ve Turizm Bakanl\u0131\u011f\u0131\u2019n\u0131n Youtube hesab\u0131ndan \u0130stanbul Devlet Tiyatrosu\u2019nun \u201cTurta Girmemi\u015f Orman\u201d oyununu izleyebilir.\nGe\u00e7mi\u015fe yolculuk\u00c7o\u011fu yeti\u015fkin kendi \u00e7ocuklu\u011funda izledi\u011fi \u00e7izgi filmleri ve \u00e7ocuk filmlerini \u00f6zlemle an\u0131msar.\n\u0130\u015fte \u015fimdi tam zaman\u0131.\n\u00c7ocuklar\u0131yla bunu payla\u015fmak isteyenler 1960\u2019l\u0131 y\u0131llar\u0131n \u201cJetgiller\u201dini ve \u201cTa\u015f Devri\u201dni izleyebilir.\nDaha yak\u0131n tarih i\u00e7inse \u201cHarry Potter\u201d film serisi haftas\u0131 yapmak m\u00fcmk\u00fcn.\nNetflix\u2019te \u201cHarry Potter\u201d serilerine ula\u015fmak m\u00fcmk\u00fcn.\nEv konserleriBar\u0131\u015f \u0130\u00e7in M\u00fczik Vakf\u0131, salg\u0131n boyunca \u00e7ocuklarla m\u00fczi\u011fi bulu\u015fturmaya devam ediyor.\nVak\u0131f, sosyal medya hesaplar\u0131ndan \u00e7ocuklar i\u00e7in \u201cBar\u0131\u015f \u0130\u00e7in M\u00fczik Ev Konserleri\u201d ad\u0131 alt\u0131nda her Pazar canl\u0131 yay\u0131nda mini konser d\u00fczenliyor.\nYarat\u0131c\u0131 etkinlikler\u00c7ocu\u011funun i\u00e7indeki yarat\u0131c\u0131 y\u00f6n\u00fc ortaya \u00e7\u0131karacak etkinliklere y\u00f6nlendirmek isteyenler ise T\u00fcrkiye\u2019den ve d\u00fcnyadan m\u00fczelerin etkinliklerini takip edebilir.\nTate Kids\u2019in \u00e7ocuklar i\u00e7in haz\u0131rlad\u0131\u011f\u0131 sanatsal etkinlik \u00f6nerisini dikkat \u00e7ekici.\n\u00d6rne\u011fin \u00e7ocu\u011fu ile Bridget Riley\u2019in \u00e7izgilerini, zikzaklar\u0131n\u0131 ve lekelerini kullanarak saks\u0131lar\u0131 boyay\u0131p bir \u201cOp Art Pot\u201d bitkisi yapmak isteyenler i\u00e7in \u00f6neriler mevcut.\n\u00c7ocuklar, Damien Hirst\u2019\u00fcn s\u0131\u00e7ramalar\u0131ndan esinlenerek renkli eserler ortaya \u00e7\u0131karabilir hatta bunlar\u0131 \u00e7er\u00e7eveletip duvara asarak evde minik bir sergi bile yapabilir.\nBunlar\u0131n yan\u0131nda \u0130stanbul Modern\u2019in 23 Nisan\u2019a \u00f6zel ger\u00e7ekle\u015ftirdi\u011fi projeyi devam ettirmek m\u00fcmk\u00fcn.\n\u00c7ocuklar, evdeki plastik at\u0131klarla ve kullan\u0131lmayan nesnelerle kendi oyunca\u011f\u0131n\u0131 yapabilir.\nPaha bi\u00e7ilmez bir sergiMastercard, Paha Bi\u00e7ilmez \u0130stanbul platformu \u00fczerinden 23 Nisan\u2019a \u00f6zel bir online resim sergisi d\u00fczenledi.\nSergi, her ya\u015ftan \u00e7ocu\u011fun \u201cG\u00fczel Evim\u201d ya da \u201cBahar\u201d olmak \u00fczere iki tema \u00fczerinden istedi\u011fi teknik ve boyutlarda yapt\u0131\u011f\u0131 resimlerden olu\u015fuyor.\n\u00c7ocuklar\u0131n yapt\u0131\u011f\u0131 resimleri http://mypricelessistanbul.com/gelecegin-ressamlari adresinden g\u00f6rmek m\u00fcmk\u00fcn.",
    "article_html": "",
    "meta_description": "Salg\u0131n nedeniyle \u00e7ocuklar bir aydan uzun bir s\u00fcredir evde. T\u00fcm g\u00fcn evde vakit ge\u00e7irmek zorunda olan \u00e7ocuklar\u0131n e\u011flenip \u00f6\u011frenebilece\u011fi etkinlikleri derledik...",
    "meta_lang": "tr"
}