{
    "article_id": "7dd8eca6fe8b8ca78bf36e5ea2a70cb8.1590265797.886367",
    "title": "Bah\u00e7eli\u2019den 19 May\u0131s mesaj\u0131: Cumhur ittifak\u0131 1919 duru\u015fu sergiliyor",
    "authors": [],
    "canonical_link": "https://www.milliyet.com.tr/siyaset/bahceliden-19-mayis-mesaji-cumhur-ittifaki-1919-durusu-sergiliyor-6215339",
    "url": "http://milliyet.com.tr/siyaset/bahceliden-19-mayis-mesaji-cumhur-ittifaki-1919-durusu-sergiliyor-6215339",
    "top_img": "https://i2.milimaj.com/i/milliyet/75/0x0/5ec3650b5542871b408d5ed5.jpg",
    "meta_img": "https://i2.milimaj.com/i/milliyet/75/0x0/5ec3650b5542871b408d5ed5.jpg",
    "movies": [],
    "text": "H\u00c2L\u00c2 YOL HAR\u0130TAMIZ: 19 May\u0131s T\u00fcrk tarihinin m\u00fcstesna bir an\u0131, yank\u0131lar\u0131 bug\u00fcnlere kadar uzanan, tesiri ve ortaya \u00e7\u0131kard\u0131\u011f\u0131 neticeleri h\u00e2l\u00e2 ufkumuzun yol haritas\u0131n\u0131 \u00e7izen bir kader ve kav\u015fak noktas\u0131d\u0131r. 19 May\u0131s 1919\u2019un destans\u0131 haysiyet ve hayatiyetinden sapmak sonu me\u00e7hul ve metruk ak\u0131betlere neden olacakt\u0131r. T\u00fcrkiye \u00fczerinde kirli oyun kurup i\u015fbirlik\u00e7i fig\u00fcranlar\u0131 sahneye s\u00fcren, kindar ve kifayetsiz muhterislerle senaryo haz\u0131rlay\u0131p her f\u0131rsatta servis eden i\u00e7 ve d\u0131\u015f mahfillere en uyar\u0131c\u0131 cevap 19 May\u0131s 1919\u2019un zamanlar \u00fcst\u00fc mesaj\u0131nda sakl\u0131d\u0131r.\n\nMASAYA \u00dcM\u0130T BA\u011eLAMA: Hi\u00e7 kimse sipari\u015f masa kurup ihanet ve i\u015fgal emellerini aklama ve temize \u00e7\u0131karma ay\u0131b\u0131na \u00fcmit ba\u011flamamal\u0131d\u0131r. Memleketi k\u0131r\u0131k d\u00f6k\u00fck masalara s\u0131\u011fd\u0131rmaya \u00e7al\u0131\u015fanlar\u0131n ac\u0131kl\u0131 sonlar\u0131ndan ibret almak isteyenler, Mondros\u2019tan Sevr\u2019e kadar uzanan ihanet ve istila s\u00fcrecinin nas\u0131l yerle yeksan edildi\u011fini unutmamalar\u0131 ikazen tavsiyemizdir.\n\nS\u0130YAS\u0130 KALPAZANLI\u011eIN YAMALARI: Milletvekili transfer borsas\u0131 kurup korsan siyaset ticaretine bel ba\u011flayanlar\u0131n Gazi Meclisi\u2019mizin sayg\u0131nl\u0131\u011f\u0131na g\u00f6lge d\u00fc\u015f\u00fcrme \u00e7abalar\u0131 T\u00fcrkiye\u2019nin ayak ba\u011f\u0131 ve a\u011f\u0131r y\u00fck\u00fcd\u00fcr. Omuzunda T\u00fcrk tarihinin sorumlulu\u011fu olan T\u00fcrk milleti bu siyasi kalpazanl\u0131\u011f\u0131n yamalar\u0131n\u0131 19 May\u0131s co\u015fkusuyla y\u0131rtacak, kurtulu\u015fumuzun yegane kudreti olan iradesini ona buna pe\u015fke\u015f \u00e7ektirmeyecektir.\n\nHAM ARMUT G\u0130B\u0130: \u0130lk ad\u0131mla ilk kur\u015funun emaneti milli vicdanlarda hala diridir. Ne FET\u00d6, ne PKK, ne de bunlar\u0131n mihmandarl\u0131\u011f\u0131na soyunan siyasi \u00e7\u00fcr\u00fcm\u00fc\u015fler T\u00fcrkiye\u2019nin tarihi haklar\u0131na, ba\u011f\u0131ms\u0131zl\u0131k ve beka namusuna zarar veremeyeceklerdir... B\u00fct\u00fcn art niyetli kurgular, \u015firret kampanyalar, melun tuzaklar bo\u015funad\u0131r. \u00c7\u00fcnk\u00fc alay\u0131n\u0131n hevesi ham armut gibi kursaklarda kalacakt\u0131r.\n\nG\u00dc\u00c7L\u00dc VE L\u0130DER T\u00dcRK\u0130YE: Cumhur \u0130ttifak\u0131, 19 May\u0131s 1919\u2019un duru\u015fuyla bezenmi\u015f ve billurla\u015fm\u0131\u015f, bu sayede de gelece\u011fin g\u00fc\u00e7l\u00fc ve lider \u00fclke T\u00fcrkiye\u2019sinin mimar\u0131 ve mihrab\u0131 unvan\u0131na kavu\u015fmu\u015ftur.",
    "keywords": [
        "may\u0131s",
        "ittifak\u0131",
        "ne",
        "mesaj\u0131",
        "cumhur",
        "bah\u00e7eliden",
        "yol",
        "19",
        "kurup",
        "sergiliyor",
        "t\u00fcrk",
        "ve",
        "1919",
        "uzanan",
        "duru\u015fu",
        "1919un",
        "t\u00fcrkiyenin"
    ],
    "meta_keywords": [
        ""
    ],
    "publish_date": null,
    "summary": "H\u00c2L\u00c2 YOL HAR\u0130TAMIZ: 19 May\u0131s T\u00fcrk tarihinin m\u00fcstesna bir an\u0131, yank\u0131lar\u0131 bug\u00fcnlere kadar uzanan, tesiri ve ortaya \u00e7\u0131kard\u0131\u011f\u0131 neticeleri h\u00e2l\u00e2 ufkumuzun yol haritas\u0131n\u0131 \u00e7izen bir kader ve kav\u015fak noktas\u0131d\u0131r.\n19 May\u0131s 1919\u2019un destans\u0131 haysiyet ve hayatiyetinden sapmak sonu me\u00e7hul ve metruk ak\u0131betlere neden olacakt\u0131r.\nT\u00fcrkiye \u00fczerinde kirli oyun kurup i\u015fbirlik\u00e7i fig\u00fcranlar\u0131 sahneye s\u00fcren, kindar ve kifayetsiz muhterislerle senaryo haz\u0131rlay\u0131p her f\u0131rsatta servis eden i\u00e7 ve d\u0131\u015f mahfillere en uyar\u0131c\u0131 cevap 19 May\u0131s 1919\u2019un zamanlar \u00fcst\u00fc mesaj\u0131nda sakl\u0131d\u0131r.\nMASAYA \u00dcM\u0130T BA\u011eLAMA: Hi\u00e7 kimse sipari\u015f masa kurup ihanet ve i\u015fgal emellerini aklama ve temize \u00e7\u0131karma ay\u0131b\u0131na \u00fcmit ba\u011flamamal\u0131d\u0131r.\nMemleketi k\u0131r\u0131k d\u00f6k\u00fck masalara s\u0131\u011fd\u0131rmaya \u00e7al\u0131\u015fanlar\u0131n ac\u0131kl\u0131 sonlar\u0131ndan ibret almak isteyenler, Mondros\u2019tan Sevr\u2019e kadar uzanan ihanet ve istila s\u00fcrecinin nas\u0131l yerle yeksan edildi\u011fini unutmamalar\u0131 ikazen tavsiyemizdir.\nS\u0130YAS\u0130 KALPAZANLI\u011eIN YAMALARI: Milletvekili transfer borsas\u0131 kurup korsan siyaset ticaretine bel ba\u011flayanlar\u0131n Gazi Meclisi\u2019mizin sayg\u0131nl\u0131\u011f\u0131na g\u00f6lge d\u00fc\u015f\u00fcrme \u00e7abalar\u0131 T\u00fcrkiye\u2019nin ayak ba\u011f\u0131 ve a\u011f\u0131r y\u00fck\u00fcd\u00fcr.\nOmuzunda T\u00fcrk tarihinin sorumlulu\u011fu olan T\u00fcrk milleti bu siyasi kalpazanl\u0131\u011f\u0131n yamalar\u0131n\u0131 19 May\u0131s co\u015fkusuyla y\u0131rtacak, kurtulu\u015fumuzun yegane kudreti olan iradesini ona buna pe\u015fke\u015f \u00e7ektirmeyecektir.\nHAM ARMUT G\u0130B\u0130: \u0130lk ad\u0131mla ilk kur\u015funun emaneti milli vicdanlarda hala diridir.\nNe FET\u00d6, ne PKK, ne de bunlar\u0131n mihmandarl\u0131\u011f\u0131na soyunan siyasi \u00e7\u00fcr\u00fcm\u00fc\u015fler T\u00fcrkiye\u2019nin tarihi haklar\u0131na, ba\u011f\u0131ms\u0131zl\u0131k ve beka namusuna zarar veremeyeceklerdir... B\u00fct\u00fcn art niyetli kurgular, \u015firret kampanyalar, melun tuzaklar bo\u015funad\u0131r.\n\u00c7\u00fcnk\u00fc alay\u0131n\u0131n hevesi ham armut gibi kursaklarda kalacakt\u0131r.\nG\u00dc\u00c7L\u00dc VE L\u0130DER T\u00dcRK\u0130YE: Cumhur \u0130ttifak\u0131, 19 May\u0131s 1919\u2019un duru\u015fuyla bezenmi\u015f ve billurla\u015fm\u0131\u015f, bu sayede de gelece\u011fin g\u00fc\u00e7l\u00fc ve lider \u00fclke T\u00fcrkiye\u2019sinin mimar\u0131 ve mihrab\u0131 unvan\u0131na kavu\u015fmu\u015ftur.",
    "article_html": "",
    "meta_description": "Son Dakika - MHP Genel Ba\u015fkan\u0131 Devlet Bah\u00e7eli, \u201c19 May\u0131s Atat\u00fcrk\u2019\u00fc Anma Gen\u00e7lik ve Spor Bayram\u0131\u201d nedeniyle yapt\u0131\u011f\u0131 a\u00e7\u0131klamada Cumhur \u0130ttifak\u0131\u2019n\u0131n 19 May\u0131s 1919 duru\u015fu sergilendi\u011fini belirtti. Bah\u00e7eli, \u015funlar\u0131 kaydetti:",
    "meta_lang": "tr"
}