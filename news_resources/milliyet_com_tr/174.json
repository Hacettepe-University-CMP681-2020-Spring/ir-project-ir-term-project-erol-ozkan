{
    "article_id": "ddfe3f3399d50ee6ee2e89dfa9c09d1a.1590265815.062053",
    "title": "\u2018Maden\u2019i se\u00e7ene asgari \u00fccret kadar burs",
    "authors": [],
    "canonical_link": "https://www.milliyet.com.tr/egitim/madeni-secene-asgari-ucret-kadar-burs-6216775",
    "url": "http://milliyet.com.tr/egitim/madeni-secene-asgari-ucret-kadar-burs-6216775",
    "top_img": "https://i2.milimaj.com/i/milliyet/75/0x0/5ec5a6a655427e19ec128715.jpg",
    "meta_img": "https://i2.milimaj.com/i/milliyet/75/0x0/5ec5a6a655427e19ec128715.jpg",
    "movies": [],
    "text": "2020-2021 e\u011fitim d\u00f6nemi i\u00e7in burs b\u00fct\u00e7esini 1 milyon TL olarak belirleyen kurul, \u00fc\u00e7 m\u00fchendislik fak\u00fcltesine ilgiyi art\u0131rman\u0131n yan\u0131 s\u0131ra 7+1 e\u011fitim modelini de Y\u00d6K\u2019e sundu. Maden, jeoloji ve cevher haz\u0131rlama m\u00fchendisli\u011fi e\u011fitiminin bir d\u00f6neminin \u00fcretim tesislerinde tamamlanmas\u0131n\u0131 d\u00fczenleyen model, istihdamda kolayl\u0131\u011f\u0131 da i\u00e7eriyor.\n\nD\u00fcn online olarak d\u00fczenlenen bas\u0131n toplant\u0131s\u0131nda konu\u015fma yapan T\u0130M Maden Sekt\u00f6r Kurulu Ba\u015fkan\u0131 Ayd\u0131n Din\u00e7er, madenlerin T\u00fcrkiye ekonomisine yakla\u015f\u0131k katma de\u011ferinin 40 milyar dolar civar\u0131nda oldu\u011funu belirterek madencilik anlay\u0131\u015f\u0131n\u0131n geli\u015fmesi i\u00e7in \u00fcniversiteden mezun, g\u00fc\u00e7l\u00fc m\u00fchendislik becerileri olan ve donan\u0131ml\u0131 insan kayna\u011f\u0131n\u0131n olu\u015fmas\u0131n\u0131n \u00f6nemli oldu\u011funu s\u00f6yledi.\n\n\u0130lk 5 tercihine yazmal\u0131\n\n\u00dcniversite sanayi i\u015fbirli\u011fini art\u0131racak projeleri hayata ge\u00e7irdiklerini aktaran Din\u00e7er, burs hakk\u0131nda ise \u015fu bilgileri verdi:\n\n\u201cMaden, jeoloji ve cevher haz\u0131rlama m\u00fchendisli\u011fi b\u00f6l\u00fcmlerine \u00fcniversite s\u0131nav s\u0131ralamas\u0131nda ilk 80 bin aras\u0131ndan \u00f6\u011frenci almak i\u00e7in burs sa\u011flanacak. \u00dcniversite s\u0131nav\u0131nda ilk 50 bine giren ve ilk 5 tercihinde maden, jeoloji veya cevher haz\u0131rlama m\u00fchendisliklerinden birini tercih eden ve yerle\u015fen \u00f6\u011frencilere kar\u015f\u0131l\u0131ks\u0131z ayl\u0131k net asgari \u00fccret tutar\u0131 kadar burs verilecek. S\u0131nav derecesi 50 bin ile 65 bin aras\u0131nda olanlara net asgari \u00fccret tutar\u0131n\u0131n yar\u0131s\u0131 kadar, 65 bin ile 80 bin aras\u0131nda olanlara ise net asgari \u00fccret tutar\u0131n\u0131n \u00fc\u00e7te biri kadar kar\u015f\u0131l\u0131ks\u0131z burs verilecek.\u201d",
    "keywords": [
        "kadar",
        "jeoloji",
        "burs",
        "se\u00e7ene",
        "madeni",
        "maden",
        "i\u00e7in",
        "asgari",
        "ve",
        "net",
        "ilk",
        "bin",
        "\u00fccret"
    ],
    "meta_keywords": [
        ""
    ],
    "publish_date": null,
    "summary": "2020-2021 e\u011fitim d\u00f6nemi i\u00e7in burs b\u00fct\u00e7esini 1 milyon TL olarak belirleyen kurul, \u00fc\u00e7 m\u00fchendislik fak\u00fcltesine ilgiyi art\u0131rman\u0131n yan\u0131 s\u0131ra 7+1 e\u011fitim modelini de Y\u00d6K\u2019e sundu.\nMaden, jeoloji ve cevher haz\u0131rlama m\u00fchendisli\u011fi e\u011fitiminin bir d\u00f6neminin \u00fcretim tesislerinde tamamlanmas\u0131n\u0131 d\u00fczenleyen model, istihdamda kolayl\u0131\u011f\u0131 da i\u00e7eriyor.\nD\u00fcn online olarak d\u00fczenlenen bas\u0131n toplant\u0131s\u0131nda konu\u015fma yapan T\u0130M Maden Sekt\u00f6r Kurulu Ba\u015fkan\u0131 Ayd\u0131n Din\u00e7er, madenlerin T\u00fcrkiye ekonomisine yakla\u015f\u0131k katma de\u011ferinin 40 milyar dolar civar\u0131nda oldu\u011funu belirterek madencilik anlay\u0131\u015f\u0131n\u0131n geli\u015fmesi i\u00e7in \u00fcniversiteden mezun, g\u00fc\u00e7l\u00fc m\u00fchendislik becerileri olan ve donan\u0131ml\u0131 insan kayna\u011f\u0131n\u0131n olu\u015fmas\u0131n\u0131n \u00f6nemli oldu\u011funu s\u00f6yledi.\n\u0130lk 5 tercihine yazmal\u0131\u00dcniversite sanayi i\u015fbirli\u011fini art\u0131racak projeleri hayata ge\u00e7irdiklerini aktaran Din\u00e7er, burs hakk\u0131nda ise \u015fu bilgileri verdi:\u201cMaden, jeoloji ve cevher haz\u0131rlama m\u00fchendisli\u011fi b\u00f6l\u00fcmlerine \u00fcniversite s\u0131nav s\u0131ralamas\u0131nda ilk 80 bin aras\u0131ndan \u00f6\u011frenci almak i\u00e7in burs sa\u011flanacak.\n\u00dcniversite s\u0131nav\u0131nda ilk 50 bine giren ve ilk 5 tercihinde maden, jeoloji veya cevher haz\u0131rlama m\u00fchendisliklerinden birini tercih eden ve yerle\u015fen \u00f6\u011frencilere kar\u015f\u0131l\u0131ks\u0131z ayl\u0131k net asgari \u00fccret tutar\u0131 kadar burs verilecek.\nS\u0131nav derecesi 50 bin ile 65 bin aras\u0131nda olanlara net asgari \u00fccret tutar\u0131n\u0131n yar\u0131s\u0131 kadar, 65 bin ile 80 bin aras\u0131nda olanlara ise net asgari \u00fccret tutar\u0131n\u0131n \u00fc\u00e7te biri kadar kar\u015f\u0131l\u0131ks\u0131z burs verilecek.\u201d",
    "article_html": "",
    "meta_description": "En Son Haberler - T\u00fcrkiye \u0130hracat\u00e7\u0131lar Meclisi (T\u0130M) Maden Kurulu, Y\u00fcksek\u00f6\u011fretim Kurulu (Y\u00d6K) ile imzalad\u0131klar\u0131 protokol kapsam\u0131nda maden, jeoloji ve cevher haz\u0131rlama m\u00fchendisli\u011fini tercih edenlere burs verecek.",
    "meta_lang": "tr"
}