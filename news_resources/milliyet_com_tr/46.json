{
    "article_id": "30c7820947a8ff6759fa1f8495bb5a9f.1590265647.1633966",
    "title": "Dior \u00f6zel bir yaz ma\u011fazas\u0131yla Bodrum\u2019a merhaba diyecek!",
    "authors": [
        "G\u00fcn\u00fcn Yaz\u0131lar\u0131",
        "R.Hakan K\u0131rko\u011flu",
        "\u0130kizler De Yeniay Neler Getiriyor",
        "Diyetisyen Ecem Bozbel",
        "Depresyon Ve Beslenme",
        "Adil Y\u0131ld\u0131r\u0131m",
        "Bir Erkek Ili\u015fkisi I\u00e7in Ne Zaman M\u00fccadele Etmeye Ba\u015flar",
        "Uzman Psikolog Melis Demircio\u011flu",
        "Duygusal Yeme Ile Ba\u015fa \u00c7\u0131kma",
        "Prof. Dr. Sel\u00e7uk \u0130nanl\u0131",
        "Dolgu Maddeleri\u0307 Ve G\u00fczelli\u0307k",
        "Ya\u015fam Ko\u00e7u Ve Yoga E\u011fitmeni Sevil Eskicio\u011flu \u00d6zkal",
        "Ad\u0131mda G\u00fcvende Hisset",
        "Astrolog Asl\u0131han Kozluca",
        "May\u0131s \u0130kizler Yeniay\u0131",
        "Op.Dr. Ekrem Keskin",
        "Yuvarlak Silikon Mu",
        "Damla Silikon Mu",
        "Ortodonti Uzman\u0131 Dr. Kerem Atam\u00f6zl\u00fc",
        "Ortodonti Uzun S\u00fcren Bir Tedavi Midir"
    ],
    "canonical_link": "https://www.milliyet.com.tr/pembenar/dior-ozel-bir-yaz-magazasiyla-bodruma-merhaba-diyecek-6216358",
    "url": "http://milliyet.com.tr/pembenar/dior-ozel-bir-yaz-magazasiyla-bodruma-merhaba-diyecek-6216358",
    "top_img": "https://i2.milimaj.com/i/milliyet/75/0x0/5ec5120355428315b8d63ea3.jpg",
    "meta_img": "https://i2.milimaj.com/i/milliyet/75/0x0/5ec5120355428315b8d63ea3.jpg",
    "movies": [],
    "text": "D\u00fcnyan\u0131n en \u00f6zel tatil destinasyonlar\u0131 aras\u0131nda kabul edilen Bodrum Yar\u0131madas\u0131\u2019n\u0131n b\u00fcy\u00fcl\u00fc g\u00fczelli\u011fi 2020 yaz\u0131nda, Dior\u2019a ev sahipli\u011fi yap\u0131yor. Deniz tatili i\u00e7in d\u00fcnyadaki en \u00f6zel noktalarda a\u00e7\u0131lan Dior\u2019un yazl\u0131k ma\u011fazalar\u0131 aras\u0131nda yer alacak Dioriviera Bodrum ma\u011fazas\u0131, Yal\u0131kavak Marina\u2019da konumlan\u0131yor. Dioriviera 2020 Koleksiyonu\u2019yla birlikte bu ma\u011fazaya \u00f6zel olarak se\u00e7ilen \u00fcr\u00fcnler ve Bodrum bask\u0131l\u0131 \u00e7anta ve mayo gibi bu Bodrumseverler i\u00e7in \u00f6zel \u00fcretilen modeller, ma\u011fazadaki yerini alacak.\n\n\n\nSonsuz bir yaz vaat edercesine, zamans\u0131z bir s\u0131cak mevsim gard\u0131robu hayal edilerek tasarlanan Dioriviera, ilham\u0131n\u0131 Maria Grazia Chiuri\u2019nin Dior i\u00e7in haz\u0131rlad\u0131\u011f\u0131 koleksiyonlardan al\u0131yor. Deniz k\u0131y\u0131s\u0131na yap\u0131lacak tatl\u0131 ka\u00e7amaklar i\u00e7in seyahat d\u00fc\u015fleri kurduran bu \u00f6zel tasar\u0131mlarda, renk oyunlar\u0131 desenlere e\u015flik ediyor. Her durakta bir deniz kenar\u0131na varmak \u00fczere \u00e7\u0131k\u0131lan bu yolculuk \u201cToile de Jouy\u201d deseni ile ba\u015fl\u0131yor. Bir Dior klasi\u011fine d\u00f6n\u00fc\u015fen bu motif, Dioriviera i\u00e7in bir\u00e7ok farkl\u0131 \u015fekilde yeniden yorumlan\u0131yor. Tropik havada yola \u00e7\u0131k\u0131lmas\u0131n\u0131n ard\u0131ndan rota \u00f6nce pastel griye, sonra maviye ve pembeye d\u00f6n\u00fcyor. G\u00fcne\u015fli limanlar i\u00e7in denizci \u00e7izgileri seriye kat\u0131l\u0131yor. \u0130talyan sanat\u00e7\u0131 Pietro Ruffo\u2019nun Maria Grazia Chiuri\u2019ye e\u015flik etmeye ba\u015flamas\u0131yla \u201cDior Around the World\u201d isimli kaps\u00fcl koleksiyon ortaya \u00e7\u0131k\u0131yor.\n\n\n\nBol g\u00fcne\u015fli destinasyonlar i\u00e7in tasarlanan mayolar, pareolar, espadriller, Christian Dior yaz\u0131l\u0131 terlikler ve D-Connect sneaker\u2019lara ek olarak; Dior Book Tote, Saddle ve Diorcamp \u00e7antalar yeni rotalar\u0131n e\u015flik\u00e7isi olacaklar\u0131 hayaliyle koleksiyona dahil ediliyor. Her detay\u0131 heyecanla ke\u015ffedilecek bir d\u00fcnya sunan Dioriviera, Amerikan servislerden \u015fezlonga varan geni\u015f bir Dior Maison se\u00e7kisiyle tamamlan\u0131yor.\n\n\n\nHer biri kendine \u00f6zg\u00fc ayr\u0131cal\u0131klar sunan yazl\u0131k destinasyonlar i\u00e7in tasarlanan Dioriviera Koleksiyonu, bu noktalara yap\u0131lacak seyahatleri unutulmaz k\u0131lacak nedenlerden biri olmak \u00fczere, t\u00fcm d\u00fcnyada ayn\u0131 anda ma\u011fazalardaki yerini al\u0131yor. Forte dei Marmi, Ibiza, Capri ve Cortina\u2019da a\u00e7\u0131lan pop up\u2019larla birlikte Saint Tropez, Cannes, Portofino, Porto Cervo ve Marbella\u2019daki yazl\u0131k ma\u011fazalar, yaz gard\u0131roplar\u0131 i\u00e7in \u00e7ok \u00f6zel bir atmosferde se\u00e7im yapmak isteyenler i\u00e7in al\u0131\u015fveri\u015fe m\u00fcthi\u015f bir heyecan getiriyor.",
    "keywords": [
        "ma\u011fazas\u0131yla",
        "bodruma",
        "diyecek",
        "bu",
        "dioriviera",
        "yazl\u0131k",
        "deniz",
        "tasarlanan",
        "yaz",
        "i\u00e7in",
        "ve",
        "bir",
        "dior",
        "\u00f6zel",
        "merhaba"
    ],
    "meta_keywords": [
        ""
    ],
    "publish_date": null,
    "summary": "D\u00fcnyan\u0131n en \u00f6zel tatil destinasyonlar\u0131 aras\u0131nda kabul edilen Bodrum Yar\u0131madas\u0131\u2019n\u0131n b\u00fcy\u00fcl\u00fc g\u00fczelli\u011fi 2020 yaz\u0131nda, Dior\u2019a ev sahipli\u011fi yap\u0131yor.\nDeniz tatili i\u00e7in d\u00fcnyadaki en \u00f6zel noktalarda a\u00e7\u0131lan Dior\u2019un yazl\u0131k ma\u011fazalar\u0131 aras\u0131nda yer alacak Dioriviera Bodrum ma\u011fazas\u0131, Yal\u0131kavak Marina\u2019da konumlan\u0131yor.\nDioriviera 2020 Koleksiyonu\u2019yla birlikte bu ma\u011fazaya \u00f6zel olarak se\u00e7ilen \u00fcr\u00fcnler ve Bodrum bask\u0131l\u0131 \u00e7anta ve mayo gibi bu Bodrumseverler i\u00e7in \u00f6zel \u00fcretilen modeller, ma\u011fazadaki yerini alacak.\nSonsuz bir yaz vaat edercesine, zamans\u0131z bir s\u0131cak mevsim gard\u0131robu hayal edilerek tasarlanan Dioriviera, ilham\u0131n\u0131 Maria Grazia Chiuri\u2019nin Dior i\u00e7in haz\u0131rlad\u0131\u011f\u0131 koleksiyonlardan al\u0131yor.\nDeniz k\u0131y\u0131s\u0131na yap\u0131lacak tatl\u0131 ka\u00e7amaklar i\u00e7in seyahat d\u00fc\u015fleri kurduran bu \u00f6zel tasar\u0131mlarda, renk oyunlar\u0131 desenlere e\u015flik ediyor.\nHer durakta bir deniz kenar\u0131na varmak \u00fczere \u00e7\u0131k\u0131lan bu yolculuk \u201cToile de Jouy\u201d deseni ile ba\u015fl\u0131yor.\nBir Dior klasi\u011fine d\u00f6n\u00fc\u015fen bu motif, Dioriviera i\u00e7in bir\u00e7ok farkl\u0131 \u015fekilde yeniden yorumlan\u0131yor.\nTropik havada yola \u00e7\u0131k\u0131lmas\u0131n\u0131n ard\u0131ndan rota \u00f6nce pastel griye, sonra maviye ve pembeye d\u00f6n\u00fcyor.\nG\u00fcne\u015fli limanlar i\u00e7in denizci \u00e7izgileri seriye kat\u0131l\u0131yor.\n\u0130talyan sanat\u00e7\u0131 Pietro Ruffo\u2019nun Maria Grazia Chiuri\u2019ye e\u015flik etmeye ba\u015flamas\u0131yla \u201cDior Around the World\u201d isimli kaps\u00fcl koleksiyon ortaya \u00e7\u0131k\u0131yor.\nBol g\u00fcne\u015fli destinasyonlar i\u00e7in tasarlanan mayolar, pareolar, espadriller, Christian Dior yaz\u0131l\u0131 terlikler ve D-Connect sneaker\u2019lara ek olarak; Dior Book Tote, Saddle ve Diorcamp \u00e7antalar yeni rotalar\u0131n e\u015flik\u00e7isi olacaklar\u0131 hayaliyle koleksiyona dahil ediliyor.\nHer detay\u0131 heyecanla ke\u015ffedilecek bir d\u00fcnya sunan Dioriviera, Amerikan servislerden \u015fezlonga varan geni\u015f bir Dior Maison se\u00e7kisiyle tamamlan\u0131yor.\nHer biri kendine \u00f6zg\u00fc ayr\u0131cal\u0131klar sunan yazl\u0131k destinasyonlar i\u00e7in tasarlanan Dioriviera Koleksiyonu, bu noktalara yap\u0131lacak seyahatleri unutulmaz k\u0131lacak nedenlerden biri olmak \u00fczere, t\u00fcm d\u00fcnyada ayn\u0131 anda ma\u011fazalardaki yerini al\u0131yor.\nForte dei Marmi, Ibiza, Capri ve Cortina\u2019da a\u00e7\u0131lan pop up\u2019larla birlikte Saint Tropez, Cannes, Portofino, Porto Cervo ve Marbella\u2019daki yazl\u0131k ma\u011fazalar, yaz gard\u0131roplar\u0131 i\u00e7in \u00e7ok \u00f6zel bir atmosferde se\u00e7im yapmak isteyenler i\u00e7in al\u0131\u015fveri\u015fe m\u00fcthi\u015f bir heyecan getiriyor.",
    "article_html": "",
    "meta_description": "Dior, tatl\u0131 bir yaz s\u00fcrprizi yaparak, 1 Temmuz\u2019da, \u00f6zel bir yaz ma\u011fazas\u0131yla Bodrum\u2019a merhaba diyecek.",
    "meta_lang": "tr"
}