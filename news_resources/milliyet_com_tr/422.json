{
    "article_id": "4fff5ef268723e44f1e3fe2e3e0417c7.1590266132.8057413",
    "title": "Bir telefonun sahte oldu\u011funu anlama y\u00f6ntemleri",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/bir-telefonun-sahte-oldugunu-anlama-yontemleri-6121731",
    "url": "http://milliyet.com.tr/teknoloji/teknoloji-haberleri/bir-telefonun-sahte-oldugunu-anlama-yontemleri-6121731",
    "top_img": "https://i2.milimaj.com/i/milliyet/75/0x0/5e1c64315542851e5c0a7ef2.jpg",
    "meta_img": "https://i2.milimaj.com/i/milliyet/75/0x0/5e1c64315542851e5c0a7ef2.jpg",
    "movies": [],
    "text": "Erdal Kaplanseren\n\nerdal@layka.com.tr\n\nTwitter: @Kaplanseren\n\nTelefonun sahte olup olmad\u0131\u011f\u0131 nas\u0131l anla\u015f\u0131l\u0131r sorusunun cevab\u0131 \u00f6zellikle ikinci el telefon al\u0131mlar\u0131nda \u00f6nem kazan\u0131yor. Telefonunuzu huzurla kullanabilmek i\u00e7in cihaz hakk\u0131nda do\u011fru \u00f6n bilgiye sahip olmal\u0131s\u0131n\u0131z. Cihaz\u0131n\u0131z\u0131n t\u00fcm teknik \u00f6zellikleri hakk\u0131nda bilgi sahibi olun. Bu sayede teknik detaylar, tasar\u0131m gibi \u00f6zellikleri kar\u015f\u0131la\u015ft\u0131rabilirsiniz.\n\nTasar\u0131m \u00f6zellikleri\n\nOrijinal ve sahte telefonlar aras\u0131nda ayr\u0131m yapman\u0131n kolay yolu a\u011f\u0131rl\u0131k, ana ekran tu\u015fu gibi fiziksel tu\u015flar\u0131n basma hissiyat\u0131 ve ekran boyutuna dikkat etmek. Sahte telefon \u00fcreticileri, k\u00fc\u00e7\u00fck ekranlar kullanarak \u00fcretim m\u00e2liyetini azaltabiliyor. Ekran orijinaline g\u00f6re daha parlak ya da daha soluk g\u00f6r\u00fcn\u00fcyorsa telefonun sahte oldu\u011funu anlayabilirsiniz. iPhone'lar ger\u00e7ekte Lightning portu kullan\u0131rken, sahte iPhone'da USB giri\u015fi bulunur.\n\nDonan\u0131m \u00f6zellikleri\n\nSat\u0131n ald\u0131\u011f\u0131n\u0131z cihaz\u0131n sahip olmas\u0131 gereken donan\u0131m \u00f6zellikleri hakk\u0131nda bilgi edinin. Bu bilgileri sat\u0131c\u0131dan ald\u0131\u011f\u0131n\u0131z bilgilerle ve Telefon Hakk\u0131nda (Android) k\u0131sm\u0131ndaki bilgilerle kar\u015f\u0131la\u015ft\u0131r\u0131n.\n\nTelefonun IMEI kodu\n\nIMEI kodu i\u00e7in telefonun kimlik numaras\u0131 diyebiliriz. Bu nedenle telefonun sate olup olmad\u0131\u011f\u0131n\u0131 anlamak i\u00e7in en \u00e7ok tercih edilen etkili y\u00f6ntem IMEI kodu sorgulama oluyor. E-Devlet'in IMEI sorgulama sayfas\u0131ndan IMEI kodunu sorgulayabilece\u011finiz gibi ekrana *#06# yaz\u0131p arama tu\u015funa basarak da IMEI numaras\u0131n\u0131 sorgulayabilirsiniz. Cihaz\u0131n marka ve model bilgilerini k\u0131yaslad\u0131ktan sonra ayn\u0131 sayfadaki kay\u0131t durumu k\u0131sm\u0131n\u0131 da incelemelisiniz. IMEI'leri T\u00fcrkiye'de kullan\u0131m i\u00e7in kaydedilmemi\u015f bir cihaz ciddi bir vergi \u00f6demesi yapman\u0131z\u0131 gerektirecektir.\n\nSahte iPhone\u2019lar\u0131 tespit etmek\n\niPhone model telefonlar\u0131n sahte olup olmad\u0131\u011f\u0131n\u0131 anlamak i\u00e7in iTunes y\u00fckl\u00fc bir bilgisayar \u00fczerinden iPhone model telefona ba\u011flan\u0131n. iTunes yaln\u0131zca iOS y\u00fckl\u00fc telefonlar\u0131 tan\u0131d\u0131\u011f\u0131ndan iTunes uygulamas\u0131n\u0131 a\u00e7t\u0131\u011f\u0131n\u0131zda telefonunuzu tan\u0131m\u0131yorsa sahte oldu\u011funu anlayabilirsiniz. AppStore uygulama ma\u011fazas\u0131n\u0131 a\u00e7t\u0131\u011f\u0131n\u0131zda \u00e7o\u011fu uygulamay\u0131 bulam\u0131yorsan\u0131z asl\u0131nda AppStore de\u011fil Google Play Store\u2019da oldu\u011funuzu anlayabilirsiniz.\n\nSahte Samsung\u2019u tespit etmek\n\nTelefonun sahte olup olmad\u0131\u011f\u0131n\u0131 anlamak i\u00e7in Samsung\u2019un da iPhone gibi kendine \u00f6zg\u00fc y\u00f6ntemi bulunuyor. Telefonunuzda arama k\u0131sm\u0131na gelip *#7353# karakterlerini tu\u015flay\u0131n ve arama yap\u0131n. Kar\u015f\u0131n\u0131za cihaz\u0131n \u00f6zelliklerinin yaz\u0131l\u0131 oldu\u011fu men\u00fc \u00e7\u0131km\u0131yorsa cihaz\u0131n\u0131z\u0131n sahte oldu\u011funu anlayabilirsiniz.",
    "keywords": [
        "anlama",
        "olup",
        "imei",
        "sahte",
        "telefonun",
        "\u00f6zellikleri",
        "y\u00f6ntemleri",
        "i\u00e7in",
        "oldu\u011funu",
        "ve",
        "bir",
        "hakk\u0131nda",
        "da",
        "gibi"
    ],
    "meta_keywords": [
        ""
    ],
    "publish_date": null,
    "summary": "Erdal Kaplanserenerdal@layka.com.trTwitter: @KaplanserenTelefonun sahte olup olmad\u0131\u011f\u0131 nas\u0131l anla\u015f\u0131l\u0131r sorusunun cevab\u0131 \u00f6zellikle ikinci el telefon al\u0131mlar\u0131nda \u00f6nem kazan\u0131yor.\nTelefonunuzu huzurla kullanabilmek i\u00e7in cihaz hakk\u0131nda do\u011fru \u00f6n bilgiye sahip olmal\u0131s\u0131n\u0131z.\nCihaz\u0131n\u0131z\u0131n t\u00fcm teknik \u00f6zellikleri hakk\u0131nda bilgi sahibi olun.\nBu sayede teknik detaylar, tasar\u0131m gibi \u00f6zellikleri kar\u015f\u0131la\u015ft\u0131rabilirsiniz.\nTasar\u0131m \u00f6zellikleriOrijinal ve sahte telefonlar aras\u0131nda ayr\u0131m yapman\u0131n kolay yolu a\u011f\u0131rl\u0131k, ana ekran tu\u015fu gibi fiziksel tu\u015flar\u0131n basma hissiyat\u0131 ve ekran boyutuna dikkat etmek.\nSahte telefon \u00fcreticileri, k\u00fc\u00e7\u00fck ekranlar kullanarak \u00fcretim m\u00e2liyetini azaltabiliyor.\nEkran orijinaline g\u00f6re daha parlak ya da daha soluk g\u00f6r\u00fcn\u00fcyorsa telefonun sahte oldu\u011funu anlayabilirsiniz.\niPhone'lar ger\u00e7ekte Lightning portu kullan\u0131rken, sahte iPhone'da USB giri\u015fi bulunur.\nDonan\u0131m \u00f6zellikleriSat\u0131n ald\u0131\u011f\u0131n\u0131z cihaz\u0131n sahip olmas\u0131 gereken donan\u0131m \u00f6zellikleri hakk\u0131nda bilgi edinin.\nBu bilgileri sat\u0131c\u0131dan ald\u0131\u011f\u0131n\u0131z bilgilerle ve Telefon Hakk\u0131nda (Android) k\u0131sm\u0131ndaki bilgilerle kar\u015f\u0131la\u015ft\u0131r\u0131n.\nTelefonun IMEI koduIMEI kodu i\u00e7in telefonun kimlik numaras\u0131 diyebiliriz.\nBu nedenle telefonun sate olup olmad\u0131\u011f\u0131n\u0131 anlamak i\u00e7in en \u00e7ok tercih edilen etkili y\u00f6ntem IMEI kodu sorgulama oluyor.\nE-Devlet'in IMEI sorgulama sayfas\u0131ndan IMEI kodunu sorgulayabilece\u011finiz gibi ekrana *#06# yaz\u0131p arama tu\u015funa basarak da IMEI numaras\u0131n\u0131 sorgulayabilirsiniz.\nCihaz\u0131n marka ve model bilgilerini k\u0131yaslad\u0131ktan sonra ayn\u0131 sayfadaki kay\u0131t durumu k\u0131sm\u0131n\u0131 da incelemelisiniz.\nIMEI'leri T\u00fcrkiye'de kullan\u0131m i\u00e7in kaydedilmemi\u015f bir cihaz ciddi bir vergi \u00f6demesi yapman\u0131z\u0131 gerektirecektir.\nSahte iPhone\u2019lar\u0131 tespit etmekiPhone model telefonlar\u0131n sahte olup olmad\u0131\u011f\u0131n\u0131 anlamak i\u00e7in iTunes y\u00fckl\u00fc bir bilgisayar \u00fczerinden iPhone model telefona ba\u011flan\u0131n.\niTunes yaln\u0131zca iOS y\u00fckl\u00fc telefonlar\u0131 tan\u0131d\u0131\u011f\u0131ndan iTunes uygulamas\u0131n\u0131 a\u00e7t\u0131\u011f\u0131n\u0131zda telefonunuzu tan\u0131m\u0131yorsa sahte oldu\u011funu anlayabilirsiniz.\nAppStore uygulama ma\u011fazas\u0131n\u0131 a\u00e7t\u0131\u011f\u0131n\u0131zda \u00e7o\u011fu uygulamay\u0131 bulam\u0131yorsan\u0131z asl\u0131nda AppStore de\u011fil Google Play Store\u2019da oldu\u011funuzu anlayabilirsiniz.\nSahte Samsung\u2019u tespit etmekTelefonun sahte olup olmad\u0131\u011f\u0131n\u0131 anlamak i\u00e7in Samsung\u2019un da iPhone gibi kendine \u00f6zg\u00fc y\u00f6ntemi bulunuyor.\nTelefonunuzda arama k\u0131sm\u0131na gelip *#7353# karakterlerini tu\u015flay\u0131n ve arama yap\u0131n.\nKar\u015f\u0131n\u0131za cihaz\u0131n \u00f6zelliklerinin yaz\u0131l\u0131 oldu\u011fu men\u00fc \u00e7\u0131km\u0131yorsa cihaz\u0131n\u0131z\u0131n sahte oldu\u011funu anlayabilirsiniz.",
    "article_html": "",
    "meta_description": "Ak\u0131ll\u0131 telefonunuzun sahte olabilece\u011fini hi\u00e7 d\u00fc\u015f\u00fcnm\u00fc\u015f m\u00fcyd\u00fcn\u00fcz? \u201cOlur mu can\u0131m \u00f6yle \u015fey\u201d s\u00f6ylemine yol a\u00e7abilecek bu durumu bir\u00e7ok insan ya\u015fayabiliyor. Sahte telefon \u00fcreticileri, telefonun orijinaline \u00e7ok yak\u0131n replikalar \u00fcretti\u011finden sahte ve orijinal telefonlar\u0131 birbirinden ay\u0131rt etmek ilk bak\u0131\u015fta m\u00fcmk\u00fcn olmayabiliyor. Oysa telefonun sahte olup olmad\u0131\u011f\u0131n\u0131 anlaman\u0131n pek \u00e7ok yolu bulunuyor.",
    "meta_lang": "tr"
}