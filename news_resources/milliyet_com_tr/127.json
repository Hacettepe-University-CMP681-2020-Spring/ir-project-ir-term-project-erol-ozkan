{
    "article_id": "3a166ea6da4c7e181f494ba7457eedb6.1590265751.8608415",
    "title": "Yaz\u0131l\u0131m hatas\u0131 Golf teslimat\u0131n\u0131 etkileyecek",
    "authors": [],
    "canonical_link": "https://www.milliyet.com.tr/otomobil/yazilim-hatasi-golf-teslimatini-etkileyecek-6217327",
    "url": "http://milliyet.com.tr/otomobil/yazilim-hatasi-golf-teslimatini-etkileyecek-6217327",
    "top_img": "https://i2.milimaj.com/i/milliyet/75/0x0/5ec6886b5542850324bd7579.jpg",
    "meta_img": "https://i2.milimaj.com/i/milliyet/75/0x0/5ec6886b5542850324bd7579.jpg",
    "movies": [],
    "text": "Ge\u00e7ti\u011fimiz y\u0131l\u0131n ekim ay\u0131 i\u00e7erisinde k\u00fcresel tan\u0131t\u0131m etkinli\u011fi ger\u00e7ekle\u015ftirilen 2020 Volkswagen Golf, beraberinde sekizinci jenerasyonu da getirdi. \u0130lk ad\u0131m\u0131n ard\u0131ndan s\u00fcre\u00e7 i\u00e7erisinde farkl\u0131 performans versiyonlar\u0131yla da g\u00fcndeme gelen yeni nesil i\u00e7in ortaya \u00e7\u0131kan son geli\u015fmenin merkezinde ise bir problem var.\n\nResmi ve Alman merkezli kaynaklardan elde etti\u011fi geli\u015fmeleri servis eden Autonews Europe, baz\u0131 otomobillerde ke\u015ffedilen bir yaz\u0131l\u0131m sorunu nedeniyle Volkswagen\u2019in bir sonraki duyuruya kadar teslimatlar\u0131 durdurma karar\u0131 ald\u0131\u011f\u0131na yer verdi.\n\n\u00dcretim s\u00fcreci ba\u015flamas\u0131n\u0131n \u00fczerinden hat\u0131r\u0131 say\u0131l\u0131r bir zaman ge\u00e7en Volkswagen 2020 Golf\u2019\u00fcn ortaya \u00e7\u0131kan bu hatadan ka\u00e7 \u00f6rne\u011finin etkilendi\u011fi \u015fimdilik bilinmiyor. Sorunu nas\u0131l d\u00fczeltece\u011fine karar verme a\u015famas\u0131nda olan Volkswagen, g\u00f6r\u00fcn\u00fc\u015fe g\u00f6re \u00f6n\u00fcm\u00fczdeki birka\u00e7 g\u00fcn i\u00e7inde resmi bir a\u00e7\u0131klama yapacak.\n\nSenaryolar aras\u0131nda bir yaz\u0131l\u0131m g\u00fcncellemesinin 15-21 Haziran aras\u0131nda sunulmas\u0131 \u015fimdilik \u00f6n planda \u00e7\u0131k\u0131yor. \u00dcretimi Almanya\u2019da devam eden otomobille ilgili ya\u015fanan bu geli\u015fmenin takvimi ne kadar etkileyece\u011fi de merak konusu.",
    "keywords": [
        "kadar",
        "\u00e7\u0131kan",
        "i\u00e7erisinde",
        "teslimat\u0131n\u0131",
        "volkswagen",
        "yaz\u0131l\u0131m",
        "sorunu",
        "\u015fimdilik",
        "bir",
        "golf",
        "geli\u015fmenin",
        "hatas\u0131",
        "etkileyecek",
        "ortaya"
    ],
    "meta_keywords": [
        ""
    ],
    "publish_date": null,
    "summary": "Ge\u00e7ti\u011fimiz y\u0131l\u0131n ekim ay\u0131 i\u00e7erisinde k\u00fcresel tan\u0131t\u0131m etkinli\u011fi ger\u00e7ekle\u015ftirilen 2020 Volkswagen Golf, beraberinde sekizinci jenerasyonu da getirdi.\n\u0130lk ad\u0131m\u0131n ard\u0131ndan s\u00fcre\u00e7 i\u00e7erisinde farkl\u0131 performans versiyonlar\u0131yla da g\u00fcndeme gelen yeni nesil i\u00e7in ortaya \u00e7\u0131kan son geli\u015fmenin merkezinde ise bir problem var.\nResmi ve Alman merkezli kaynaklardan elde etti\u011fi geli\u015fmeleri servis eden Autonews Europe, baz\u0131 otomobillerde ke\u015ffedilen bir yaz\u0131l\u0131m sorunu nedeniyle Volkswagen\u2019in bir sonraki duyuruya kadar teslimatlar\u0131 durdurma karar\u0131 ald\u0131\u011f\u0131na yer verdi.\n\u00dcretim s\u00fcreci ba\u015flamas\u0131n\u0131n \u00fczerinden hat\u0131r\u0131 say\u0131l\u0131r bir zaman ge\u00e7en Volkswagen 2020 Golf\u2019\u00fcn ortaya \u00e7\u0131kan bu hatadan ka\u00e7 \u00f6rne\u011finin etkilendi\u011fi \u015fimdilik bilinmiyor.\nSorunu nas\u0131l d\u00fczeltece\u011fine karar verme a\u015famas\u0131nda olan Volkswagen, g\u00f6r\u00fcn\u00fc\u015fe g\u00f6re \u00f6n\u00fcm\u00fczdeki birka\u00e7 g\u00fcn i\u00e7inde resmi bir a\u00e7\u0131klama yapacak.\nSenaryolar aras\u0131nda bir yaz\u0131l\u0131m g\u00fcncellemesinin 15-21 Haziran aras\u0131nda sunulmas\u0131 \u015fimdilik \u00f6n planda \u00e7\u0131k\u0131yor.\n\u00dcretimi Almanya\u2019da devam eden otomobille ilgili ya\u015fanan bu geli\u015fmenin takvimi ne kadar etkileyece\u011fi de merak konusu.",
    "article_html": "",
    "meta_description": "Volkswagen 2020 Golf\u2019\u00fcn ya\u015fad\u0131\u011f\u0131 yaz\u0131l\u0131msam hata teslimat s\u00fcresini etkileyecek. Almanya\u2019da \u00fcretimi devam eden Volkswagen Golf\u2019\u00fcn 2020 modeli bir s\u00fcre daha bekleyecek.",
    "meta_lang": "tr"
}