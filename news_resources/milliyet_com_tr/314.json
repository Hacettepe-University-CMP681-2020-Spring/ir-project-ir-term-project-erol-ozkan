{
    "article_id": "b7469d42d390564806947b7da9821ff5.1590265981.0204694",
    "title": "\"B\u00fcy\u00fck salonlara s\u0131\u011fabilecek sesler \u00e7\u0131karmak istedik\"",
    "authors": [],
    "canonical_link": "https://www.milliyet.com.tr/kultur-sanat/buyuk-salonlara-sigabilecek-sesler-cikarmak-istedik-6208069",
    "url": "http://milliyet.com.tr/kultur-sanat/buyuk-salonlara-sigabilecek-sesler-cikarmak-istedik-6208069",
    "top_img": "https://i2.milimaj.com/i/milliyet/75/0x0/5eb53cb25542831b9c7ba47f.jpg",
    "meta_img": "https://i2.milimaj.com/i/milliyet/75/0x0/5eb53cb25542831b9c7ba47f.jpg",
    "movies": [],
    "text": "\u0130hsan Dindar - milliyet.com.tr\n\nGe\u00e7ti\u011fimiz aylardan yeni bir EP yay\u0131nlad\u0131n\u0131z. Bize bu EP'ten bahsedebilir misiniz?\n\nBu \u00e7al\u0131\u015fmam\u0131z canl\u0131 g\u00f6sterilerimizden ilham ald\u0131. \u015eovlar\u0131n enerjisini yakalamak ve daha b\u00fcy\u00fck kalabal\u0131klarla uyum sa\u011flayabilmek i\u00e7in b\u00f6yle bir m\u00fczik ortaya \u00e7\u0131karmak istedik. Swing ve fantazi gibi \u015fark\u0131lar canl\u0131 g\u00f6sterilerin temelleri haline geldi. Ayr\u0131ca, orman gibi dekore etti\u011fimiz ve performanslar\u0131n\u0131z esnas\u0131nda \u00e7\u0131ld\u0131rd\u0131\u011f\u0131m\u0131z Animal Talk partilerinden de ilham ald\u0131k. T\u00fcm \u015fark\u0131lar ister canl\u0131 bir \u015fovda isterse de bir kul\u00fcpte dinleyiciyi dansa y\u00f6nlendirebilecek \u015fekilde haz\u0131rland\u0131. Daha duygusal olanlar bile bir kul\u00fcpte dans etmek ve ayn\u0131 zamanda akci\u011ferlerinizin \u00fcst\u00fcnde \u015fark\u0131 s\u00f6ylemek veya a\u011flamak i\u00e7in m\u00fckemmeldir.\n\nPeki bu \u00e7al\u0131\u015fman\u0131z\u0131 \u00f6ncekilerle k\u0131yasmaya kalkt\u0131\u011f\u0131m\u0131zda ne gibi benzerlikler ya da farkl\u0131l\u0131klar \u00e7\u0131k\u0131yor kar\u015f\u0131m\u0131za?\n\nTreehouse, tam manas\u0131yla bir alb\u00fcm ve dans merkezli bir i\u015f oldu\u011fundan daha farkl\u0131 bir yolculuktu. Kalabal\u0131klar b\u00fcy\u00fcd\u00fc\u011f\u00fcnde Dancing on the People'\u0131 ortaya \u00e7\u0131kard\u0131k. Bu sayede daha b\u00fcy\u00fck salonlara ve sahnelere s\u0131\u011fabilecek gibi sesler \u00e7\u0131karmak istedik.\n\nDe\u011ferli bir birlikteli\u011finiz var. Bu armoniyi korumay\u0131 nas\u0131l ba\u015far\u0131yorsunuz?\n\n\u00c7ok ileti\u015fim kuruyoruz. Akl\u0131m\u0131za herhangi bir \u015fey gelirse hemen bunun hakk\u0131nda konu\u015furuz. \u0130kimiz de gruba ve birbirimize \u00e7ok \u00f6nem veriyoruz ve bu y\u00fczden herhangi bir yanl\u0131\u015f ileti\u015fimin buna engel olmas\u0131na izin vermeyiz. Bizler birbirinden farkl\u0131 insanlar\u0131z ama bu durum birbirimizi rahats\u0131z etmiyor.\n\nYeni projelerinizi merak ediyoruz. \u00dcretmeyi seven insanlars\u0131n\u0131z...\n\n2020'de bir s\u00fcr\u00fc yeni m\u00fczi\u011fimiz ve \u00e7ok daha fazla tur tarihimiz var! \u00c7ok heyecanl\u0131y\u0131z. Bir sonraki alb\u00fcm\u00fc bitirece\u011fiz ve daha sonra d\u00fcnyay\u0131 dola\u015faca\u011f\u0131z. Farkl\u0131 y\u00f6nlerimizi ifade eden yeni \u015fark\u0131lar\u0131m\u0131z var.\n\nMerakla bekliyoruz... Peki dans m\u00fczi\u011finin pop\u00fclaritesi hakk\u0131nda ne d\u00fc\u015f\u00fcn\u00fcyorsunuz? \u015eunu da sormak isterim; gelece\u011fini nas\u0131l g\u00f6r\u00fcyorsunuz bu t\u00fcr\u00fcn?\n\n\u0130nsanlar dans m\u00fczi\u011fini dinlemeyi her zaman talep edecektir. Ancak bu elbette farkl\u0131 a\u015famalarda ger\u00e7ekle\u015fecektir. Her t\u00fcr m\u00fczik zaman i\u00e7inde ana ak\u0131m haline gelir ve sonra ilgiyi kaybedebilir ama asla yok olmaz, sadece farkl\u0131 bir forma d\u00f6n\u00fc\u015f\u00fcr. Yeni bir \u015feye evrilir.\n\nKonser \u00f6ncesi iletmek istedi\u011finiz bir mesaj\u0131n\u0131z var m\u0131?\n\nS\u00fcrekli olak g\u00f6sterdi\u011finiz deste\u011finiz ve sevginiz i\u00e7in \u00e7ok minnettar\u0131z. T\u00fcrkiye'ye gelip birlikte kutlamak ve \u00fczerinde \u00e7al\u0131\u015ft\u0131\u011f\u0131m\u0131z baz\u0131 yeni m\u00fczikleri payla\u015fmak, sadece terlemek, dans etmek ve bir arada olmak i\u00e7in sab\u0131rs\u0131zlan\u0131yoruz.\n\nihsan.dindar@milliyet.com.tr",
    "keywords": [
        "sesler",
        "b\u00fcy\u00fck",
        "s\u0131\u011fabilecek",
        "bu",
        "\u00e7ok",
        "salonlara",
        "dans",
        "yeni",
        "daha",
        "farkl\u0131",
        "i\u00e7in",
        "ve",
        "bir",
        "\u00e7\u0131karmak",
        "istedik",
        "gibi"
    ],
    "meta_keywords": [
        ""
    ],
    "publish_date": null,
    "summary": "\u0130hsan Dindar - milliyet.com.trGe\u00e7ti\u011fimiz aylardan yeni bir EP yay\u0131nlad\u0131n\u0131z.\nBize bu EP'ten bahsedebilir misiniz?\nBu \u00e7al\u0131\u015fmam\u0131z canl\u0131 g\u00f6sterilerimizden ilham ald\u0131.\n\u015eovlar\u0131n enerjisini yakalamak ve daha b\u00fcy\u00fck kalabal\u0131klarla uyum sa\u011flayabilmek i\u00e7in b\u00f6yle bir m\u00fczik ortaya \u00e7\u0131karmak istedik.\nSwing ve fantazi gibi \u015fark\u0131lar canl\u0131 g\u00f6sterilerin temelleri haline geldi.\nAyr\u0131ca, orman gibi dekore etti\u011fimiz ve performanslar\u0131n\u0131z esnas\u0131nda \u00e7\u0131ld\u0131rd\u0131\u011f\u0131m\u0131z Animal Talk partilerinden de ilham ald\u0131k.\nT\u00fcm \u015fark\u0131lar ister canl\u0131 bir \u015fovda isterse de bir kul\u00fcpte dinleyiciyi dansa y\u00f6nlendirebilecek \u015fekilde haz\u0131rland\u0131.\nDaha duygusal olanlar bile bir kul\u00fcpte dans etmek ve ayn\u0131 zamanda akci\u011ferlerinizin \u00fcst\u00fcnde \u015fark\u0131 s\u00f6ylemek veya a\u011flamak i\u00e7in m\u00fckemmeldir.\nPeki bu \u00e7al\u0131\u015fman\u0131z\u0131 \u00f6ncekilerle k\u0131yasmaya kalkt\u0131\u011f\u0131m\u0131zda ne gibi benzerlikler ya da farkl\u0131l\u0131klar \u00e7\u0131k\u0131yor kar\u015f\u0131m\u0131za?\nTreehouse, tam manas\u0131yla bir alb\u00fcm ve dans merkezli bir i\u015f oldu\u011fundan daha farkl\u0131 bir yolculuktu.\nKalabal\u0131klar b\u00fcy\u00fcd\u00fc\u011f\u00fcnde Dancing on the People'\u0131 ortaya \u00e7\u0131kard\u0131k.\nBu sayede daha b\u00fcy\u00fck salonlara ve sahnelere s\u0131\u011fabilecek gibi sesler \u00e7\u0131karmak istedik.\nDe\u011ferli bir birlikteli\u011finiz var.\nBu armoniyi korumay\u0131 nas\u0131l ba\u015far\u0131yorsunuz?\n\u00c7ok ileti\u015fim kuruyoruz.\nAkl\u0131m\u0131za herhangi bir \u015fey gelirse hemen bunun hakk\u0131nda konu\u015furuz.\n\u0130kimiz de gruba ve birbirimize \u00e7ok \u00f6nem veriyoruz ve bu y\u00fczden herhangi bir yanl\u0131\u015f ileti\u015fimin buna engel olmas\u0131na izin vermeyiz.\nBizler birbirinden farkl\u0131 insanlar\u0131z ama bu durum birbirimizi rahats\u0131z etmiyor.\nYeni projelerinizi merak ediyoruz.\n\u00dcretmeyi seven insanlars\u0131n\u0131z...2020'de bir s\u00fcr\u00fc yeni m\u00fczi\u011fimiz ve \u00e7ok daha fazla tur tarihimiz var!\n\u00c7ok heyecanl\u0131y\u0131z.\nBir sonraki alb\u00fcm\u00fc bitirece\u011fiz ve daha sonra d\u00fcnyay\u0131 dola\u015faca\u011f\u0131z.\nFarkl\u0131 y\u00f6nlerimizi ifade eden yeni \u015fark\u0131lar\u0131m\u0131z var.\nMerakla bekliyoruz... Peki dans m\u00fczi\u011finin pop\u00fclaritesi hakk\u0131nda ne d\u00fc\u015f\u00fcn\u00fcyorsunuz?\n\u015eunu da sormak isterim; gelece\u011fini nas\u0131l g\u00f6r\u00fcyorsunuz bu t\u00fcr\u00fcn?\n\u0130nsanlar dans m\u00fczi\u011fini dinlemeyi her zaman talep edecektir.\nAncak bu elbette farkl\u0131 a\u015famalarda ger\u00e7ekle\u015fecektir.\nHer t\u00fcr m\u00fczik zaman i\u00e7inde ana ak\u0131m haline gelir ve sonra ilgiyi kaybedebilir ama asla yok olmaz, sadece farkl\u0131 bir forma d\u00f6n\u00fc\u015f\u00fcr.\nYeni bir \u015feye evrilir.\nKonser \u00f6ncesi iletmek istedi\u011finiz bir mesaj\u0131n\u0131z var m\u0131?\nS\u00fcrekli olak g\u00f6sterdi\u011finiz deste\u011finiz ve sevginiz i\u00e7in \u00e7ok minnettar\u0131z.\nT\u00fcrkiye'ye gelip birlikte kutlamak ve \u00fczerinde \u00e7al\u0131\u015ft\u0131\u011f\u0131m\u0131z baz\u0131 yeni m\u00fczikleri payla\u015fmak, sadece terlemek, dans etmek ve bir arada olmak i\u00e7in sab\u0131rs\u0131zlan\u0131yoruz.\nihsan.dindar@milliyet.com.tr",
    "article_html": "",
    "meta_description": "Corona vir\u00fcs salg\u0131n\u0131 s\u00fcreci \u0130stanbul'da yap\u0131lmas\u0131 planlanan y\u00fczlerce etkinli\u011fin iptal edilmesine neden oldu. Mart ay\u0131n\u0131n ba\u015f\u0131ndan itibaren ger\u00e7ekle\u015fmek zorunda kalan bu iptaller elbette olduk\u00e7a can s\u0131k\u0131c\u0131. Normal \u015fartlarda bu ak\u015fam Zorlu PSM, \u00fcnl\u00fc dans ikilisi Sofi Tukker'\u0131 ikinci kez a\u011f\u0131rlayacakt\u0131. Ancak d\u00fcnyan\u0131n i\u00e7inde bulundu\u011fu durum nedeniyle bu konser de iptal edilmi\u015fti. Fakat Zorlu PSM ve Sofi Tukker ikilisi bize bir s\u00fcrpriz yap\u0131p bu konseri evlerimize online olarak ula\u015ft\u0131rmaya karar vermi\u015f. Bu renkli ikili #PSMyleKal kapsam\u0131nda Zorlu PSM Instagram hesab\u0131ndan saat 20.00'da kar\u015f\u0131m\u0131za \u00e7\u0131kacak. Biz de bu iki renkli insanla iki ay \u00f6nce daha ortada salg\u0131n yokken ger\u00e7ekle\u015ftirdi\u011fimiz r\u00f6portaj\u0131 yay\u0131nlayal\u0131m istedik.",
    "meta_lang": "tr"
}