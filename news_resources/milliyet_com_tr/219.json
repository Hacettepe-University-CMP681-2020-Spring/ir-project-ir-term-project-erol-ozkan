{
    "article_id": "bea8baaa9c60cad0282d607bdb2a06be.1590265881.1023822",
    "title": "\u00c7aykur Rizespor Ba\u015fkan\u0131 Hasan Kartal: Kul\u00fcpler Birli\u011fi Yasas\u0131n\u0131n \u00e7\u0131kmamas\u0131n\u0131n sebebi 4-5 kul\u00fcp",
    "authors": [],
    "canonical_link": "https://www.milliyet.com.tr/skorer/caykur-rizespor-baskani-hasan-kartal-kulupler-birligi-yasasinin-cikmamasinin-sebebi-4-5-kulup-6139735",
    "url": "http://milliyet.com.tr/skorer/caykur-rizespor-baskani-hasan-kartal-kulupler-birligi-yasasinin-cikmamasinin-sebebi-4-5-kulup-6139735",
    "top_img": "https://i2.milimaj.com/i/milliyet/75/0x0/5e3d168b55428218f8bbb401.jpg",
    "meta_img": "https://i2.milimaj.com/i/milliyet/75/0x0/5e3d168b55428218f8bbb401.jpg",
    "movies": [],
    "text": "\u00c7aykur Rizespor Kul\u00fcb\u00fc Ba\u015fkan\u0131 Hasan Kartal, \"Sporla ilgili bir dernek kuruluyorsa federasyonun ve Spor Bakanl\u0131\u011f\u0131'n\u0131n belirleyece\u011fi bir t\u00fcz\u00fck olmal\u0131 ve herkesin de bu t\u00fcz\u00fc\u011f\u00fc almak kayd\u0131yla dernek kurmas\u0131 laz\u0131m. Geni\u015f kapsaml\u0131 d\u00fc\u015f\u00fcn\u00fcld\u00fc\u011f\u00fc zaman Spor Bakanl\u0131\u011f\u0131 ona neler ekler bilmiyorum, \u00e7ok \u015fey eklenebilir. Ben \u00f6zellikle eklenmesini istedi\u011fim bir maddeyi vurgulamak istiyorum. Derne\u011fin ve kul\u00fcb\u00fcn ba\u015fkan\u0131 olacak ki\u015fi bor\u00e7lardan y\u00fczde 60 sorumlu olacak, y\u00fczde 40'\u0131ndan da y\u00f6netim kurulu sorumlu olacak\" diye konu\u015ftu.\n\n\"KUL\u00dcP BOR\u00c7LARINDAN BA\u015eKAN, Y\u00d6NET\u0130M KURULU HATTA DELEGELER SORUMLU OLMALI\"\n\nKul\u00fcplerin bor\u00e7lanmalar\u0131yla ilgili t\u00fcz\u00fc\u011fe belirleyici maddeler eklenmesi gerekti\u011fini belirten Ba\u015fkan Hasan Kartal, DHAya yapt\u0131\u011f\u0131 a\u00e7\u0131klamada, \"Bor\u00e7lardan ba\u015fkan sorumlu oldu\u011fu zaman yapaca\u011f\u0131 transferlere \u00e7ok dikkat eder. Gidip 30 milyon Euro'ya bir sporcuyu almaz. S\u0131k\u0131nt\u0131 ya\u015fad\u0131\u011f\u0131 zaman onu kendisi \u00f6deyecek. Altyap\u0131ya daha fazla \u00f6nem verecek, altyap\u0131dan gelen \u00e7ocuklarla kul\u00fcb\u00fc g\u00f6t\u00fcrmeye \u00e7al\u0131\u015facak. O zaman kul\u00fcp fazla riske girmeyecek. \u00c7ok b\u00fcy\u00fck paralarla transfer yapmaya kalkarsa alttaki y\u00f6neticiler diyecek ki 'Say\u0131n ba\u015fkan sen ne yap\u0131yorsun, bak bu paray\u0131 biz \u00f6deyemeyiz' ikisi birbirini otokontrol yapacak. Hatta ve hatta delegeye bile y\u00fck getirebilirsin. Derne\u011fin delegeleri var, o delegelere bile ki neticede y\u00f6neticileri onlar se\u00e7iyor. Ufak bir bedel bile olsa onlar\u0131 da sorumluluk alt\u0131na sokabilirsin. B\u00f6yle oldu\u011fu zaman herkes birbirini otokontrol alt\u0131na alm\u0131\u015f olur. Hi\u00e7bir kul\u00fcp problem ya\u015famadan devam eder diye d\u00fc\u015f\u00fcn\u00fcyorum\" dedi.\n\n\"R\u0130ZESPOR'A BA\u015eKAN OLDU\u011eUMDAN BER\u0130 1 L\u0130RA VERMED\u0130M\"\n\nHasan Kartal, \u00c7aykur Rizespor'u iyi y\u00f6nettiklerinin alt\u0131n\u0131 \u00e7izerek, \"\u015eimdi kul\u00fcb\u00fcn ekonomik yap\u0131s\u0131nda hi\u00e7bir problem yok. S\u00fcper Lig'i elimize ald\u0131\u011f\u0131m\u0131zda S\u00fcper Lig'deki geliri iyi idare edersen, hi\u00e7 kimseye ihtiyac\u0131n olmadan kul\u00fcb\u00fcn\u00fc iyi bir \u015fekilde y\u00f6netebilirsin. Rizespor'un y\u00f6netim kurulu ba\u015fkan\u0131y\u0131m. Y\u00f6netici olduktan sonra Rizespor'a 1 lira vermedim. \u00c7\u00fcnk\u00fc d\u00fczg\u00fcn y\u00f6netiyoruz. Gelen paralar\u0131 d\u00fczg\u00fcn y\u00f6netiyoruz, har vurup harman savurmuyoruz. Daha \u00f6nceden verdi\u011fim, yapm\u0131\u015f oldu\u011fum yard\u0131mlar var onun d\u0131\u015f\u0131nda inan\u0131n Rizespor'a ba\u015fkan olduktan sonra 1 lira vermedim. \u0130yi y\u00f6netildi\u011fi zaman kendi gelirleriyle kul\u00fcp idare edilebilir\" ifadelerini kulland\u0131.\n\n\"BOR\u00c7LARI BUG\u00dcN DEVLET \u00d6DES\u0130N 5 SENE SONRA Y\u0130NE AYNI \u015eEY OLACAK\"\n\nBir sisteminin olmas\u0131 gerekti\u011fini vurgulayan Kartal, \"Yurt d\u0131\u015f\u0131ndan gelen futbolcular\u0131 al\u0131yorsun, ne oldu\u011funu bilmiyorsun, menajerlerin s\u00f6zlerine inan\u0131yorsun ondan sonra gelenlere bir bak\u0131yorsun i\u015fe yaram\u0131yor, g\u00f6ndermek zorunda kal\u0131yorsun. G\u00f6nderemiyorsun, bir de FIFA'n\u0131n \u00e7ok a\u011f\u0131r kararlar\u0131 var. Hi\u00e7 oynamayan bir sporcuya korkun\u00e7 bir \u015fekilde para \u00f6demek zorunda kal\u0131yorsun. Bu da kul\u00fcpleri y\u0131k\u0131yor. Bu yanl\u0131\u015f transferlerden ve kul\u00fcb\u00fc yanl\u0131\u015f idare etmektendir\" \u015feklinde konu\u015ftu. .\n\n\"30 YILDIR KAMULA\u015eTIRMA YAPILMAYAN SPOR ALANLARI VAR\"\n\nBa\u015fkan Hasan Kartal, tesis sorunlar\u0131ndan da bahsederek, \"Altyap\u0131larla ilgili araziye, yere ihtiyac\u0131m\u0131z var. Bunlar\u0131 nas\u0131l temin etmemiz laz\u0131m. \u015eimdi her b\u00f6lge planlan\u0131rken, o b\u00f6lgede n\u00fcfusa yetecek \u015fekilde spor alanlar\u0131n\u0131 \u00c7evre ve \u015eehircilik Bakanl\u0131\u011f\u0131 \u015fart ko\u015fmu\u015f. Diyor ki '1 ki\u015fiye \u015fu kadar metrekare spor alan\u0131 ayarlayacaks\u0131n.' Yeni \u00e7\u0131kan kanunla o alanlar tamamen devletin eline ge\u00e7ti. Birka\u00e7 ay oldu bu kanun \u00e7\u0131kal\u0131. Ama bu kanun \u00e7\u0131kmadan \u00f6nce spor alanlar\u0131 kamu ortakl\u0131k pay\u0131ndan kar\u015f\u0131lan\u0131yordu. Bunu da Spor Bakanl\u0131\u011f\u0131'n\u0131n, devletin kamula\u015ft\u0131rmas\u0131 gerekiyordu. Spor Bakanl\u0131\u011f\u0131 bu kamula\u015ft\u0131rmalar\u0131 yapamad\u0131. 30 y\u0131ld\u0131r kamula\u015ft\u0131rma yap\u0131lamayan \u015fehrin g\u00f6be\u011finde spor alanlar\u0131 mevcut. Bunlara bir \u00e7\u00f6z\u00fcm bulunmas\u0131 laz\u0131m. Spor Bakanl\u0131\u011f\u0131'n\u0131n bunlara bir proje \u00e7izmesi laz\u0131m\" diye konu\u015ftu.\n\n\"KUL\u00dcPLER B\u0130RL\u0130\u011e\u0130 YASASININ \u00c7IKMAMASININ SEBEB\u0130 4-5 KUL\u00dcP, T\u00dcRK FUTBOLU TOSLAYACAK\"\n\nTaraftarlar\u0131n k\u00f6t\u00fc y\u00f6neten kul\u00fcp ba\u015fkanlar\u0131n\u0131 ele\u015ftirmesi gerekti\u011fini s\u00f6yleyen Hasan Kartal s\u00f6zlerini \u015f\u00f6yle s\u00fcrd\u00fcrd\u00fc:\n\n\"T\u00fcrk futbolu toslayacak bir yere. \u015eimdi yap\u0131lanma diyor, banka yap\u0131lanma yap\u0131yor. Bankan\u0131n i\u015fi o, devleti bir riske sokmuyoruz bence. 3-5 sene sonra paras\u0131n\u0131 alacak, belli \u00f6demeler var. O \u00f6demeler \u015feklinde geri alacak. Bunlar\u0131 hep bankalar d\u00fc\u015f\u00fcn\u00fcyor. Kul\u00fcpler kendileri ne yapacak. Bana g\u00f6re 5 sene sonra toslayacak. Bu bor\u00e7lu kul\u00fcpler, yani b\u00fcy\u00fck kul\u00fcpler bir yere toslayacak ve k\u00f6t\u00fcye do\u011fru gidecek. Ben burada kul\u00fcplerin g\u00fc\u00e7l\u00fc taraftarlar\u0131na sesleniyorum kul\u00fcplerini k\u00f6t\u00fc y\u00f6neten y\u00f6neticilerini ele\u015ftirsinler. Kul\u00fcpler yasas\u0131n\u0131n \u00e7\u0131kmamas\u0131ndaki ana temel bence 4-5 tane kul\u00fcb\u00fcm\u00fcz\u00fcn s\u0131k\u0131nt\u0131l\u0131 olmas\u0131 sebebiyle \u00e7\u0131km\u0131yor. Kul\u00fcpler, s\u0131k\u0131nt\u0131s\u0131z kul\u00fcpler olsa kul\u00fcpler yasas\u0131 bir an \u00f6nce \u00e7\u0131kar. Bence \u00e7\u0131kmas\u0131 laz\u0131m en az\u0131ndan yeni kurulacak kul\u00fcpler ile ilgili bunu \u00e7\u0131kar\u0131n. Ne kadar geriye do\u011fru gidersek o kadar zarara gidiyoruz.\"",
    "keywords": [
        "birli\u011fi",
        "sonra",
        "\u00e7aykur",
        "rizespor",
        "spor",
        "bu",
        "\u00e7\u0131kmamas\u0131n\u0131n",
        "kartal",
        "ba\u015fkan",
        "var",
        "kul\u00fcp",
        "ve",
        "bir",
        "yasas\u0131n\u0131n",
        "zaman",
        "kul\u00fcpler",
        "hasan",
        "sebebi"
    ],
    "meta_keywords": [
        ""
    ],
    "publish_date": null,
    "summary": "\u00c7aykur Rizespor Kul\u00fcb\u00fc Ba\u015fkan\u0131 Hasan Kartal, \"Sporla ilgili bir dernek kuruluyorsa federasyonun ve Spor Bakanl\u0131\u011f\u0131'n\u0131n belirleyece\u011fi bir t\u00fcz\u00fck olmal\u0131 ve herkesin de bu t\u00fcz\u00fc\u011f\u00fc almak kayd\u0131yla dernek kurmas\u0131 laz\u0131m.\nGeni\u015f kapsaml\u0131 d\u00fc\u015f\u00fcn\u00fcld\u00fc\u011f\u00fc zaman Spor Bakanl\u0131\u011f\u0131 ona neler ekler bilmiyorum, \u00e7ok \u015fey eklenebilir.\nBen \u00f6zellikle eklenmesini istedi\u011fim bir maddeyi vurgulamak istiyorum.\nDerne\u011fin ve kul\u00fcb\u00fcn ba\u015fkan\u0131 olacak ki\u015fi bor\u00e7lardan y\u00fczde 60 sorumlu olacak, y\u00fczde 40'\u0131ndan da y\u00f6netim kurulu sorumlu olacak\" diye konu\u015ftu.\n\"KUL\u00dcP BOR\u00c7LARINDAN BA\u015eKAN, Y\u00d6NET\u0130M KURULU HATTA DELEGELER SORUMLU OLMALI\"Kul\u00fcplerin bor\u00e7lanmalar\u0131yla ilgili t\u00fcz\u00fc\u011fe belirleyici maddeler eklenmesi gerekti\u011fini belirten Ba\u015fkan Hasan Kartal, DHAya yapt\u0131\u011f\u0131 a\u00e7\u0131klamada, \"Bor\u00e7lardan ba\u015fkan sorumlu oldu\u011fu zaman yapaca\u011f\u0131 transferlere \u00e7ok dikkat eder.\nGidip 30 milyon Euro'ya bir sporcuyu almaz.\nS\u0131k\u0131nt\u0131 ya\u015fad\u0131\u011f\u0131 zaman onu kendisi \u00f6deyecek.\nAltyap\u0131ya daha fazla \u00f6nem verecek, altyap\u0131dan gelen \u00e7ocuklarla kul\u00fcb\u00fc g\u00f6t\u00fcrmeye \u00e7al\u0131\u015facak.\nO zaman kul\u00fcp fazla riske girmeyecek.\n\u00c7ok b\u00fcy\u00fck paralarla transfer yapmaya kalkarsa alttaki y\u00f6neticiler diyecek ki 'Say\u0131n ba\u015fkan sen ne yap\u0131yorsun, bak bu paray\u0131 biz \u00f6deyemeyiz' ikisi birbirini otokontrol yapacak.\nHatta ve hatta delegeye bile y\u00fck getirebilirsin.\nDerne\u011fin delegeleri var, o delegelere bile ki neticede y\u00f6neticileri onlar se\u00e7iyor.\nUfak bir bedel bile olsa onlar\u0131 da sorumluluk alt\u0131na sokabilirsin.\nB\u00f6yle oldu\u011fu zaman herkes birbirini otokontrol alt\u0131na alm\u0131\u015f olur.\nHi\u00e7bir kul\u00fcp problem ya\u015famadan devam eder diye d\u00fc\u015f\u00fcn\u00fcyorum\" dedi.\n\"R\u0130ZESPOR'A BA\u015eKAN OLDU\u011eUMDAN BER\u0130 1 L\u0130RA VERMED\u0130M\"Hasan Kartal, \u00c7aykur Rizespor'u iyi y\u00f6nettiklerinin alt\u0131n\u0131 \u00e7izerek, \"\u015eimdi kul\u00fcb\u00fcn ekonomik yap\u0131s\u0131nda hi\u00e7bir problem yok.\nS\u00fcper Lig'i elimize ald\u0131\u011f\u0131m\u0131zda S\u00fcper Lig'deki geliri iyi idare edersen, hi\u00e7 kimseye ihtiyac\u0131n olmadan kul\u00fcb\u00fcn\u00fc iyi bir \u015fekilde y\u00f6netebilirsin.\nY\u00f6netici olduktan sonra Rizespor'a 1 lira vermedim.\nGelen paralar\u0131 d\u00fczg\u00fcn y\u00f6netiyoruz, har vurup harman savurmuyoruz.\nDaha \u00f6nceden verdi\u011fim, yapm\u0131\u015f oldu\u011fum yard\u0131mlar var onun d\u0131\u015f\u0131nda inan\u0131n Rizespor'a ba\u015fkan olduktan sonra 1 lira vermedim.\n\u0130yi y\u00f6netildi\u011fi zaman kendi gelirleriyle kul\u00fcp idare edilebilir\" ifadelerini kulland\u0131.\n\"BOR\u00c7LARI BUG\u00dcN DEVLET \u00d6DES\u0130N 5 SENE SONRA Y\u0130NE AYNI \u015eEY OLACAK\"Bir sisteminin olmas\u0131 gerekti\u011fini vurgulayan Kartal, \"Yurt d\u0131\u015f\u0131ndan gelen futbolcular\u0131 al\u0131yorsun, ne oldu\u011funu bilmiyorsun, menajerlerin s\u00f6zlerine inan\u0131yorsun ondan sonra gelenlere bir bak\u0131yorsun i\u015fe yaram\u0131yor, g\u00f6ndermek zorunda kal\u0131yorsun.\nG\u00f6nderemiyorsun, bir de FIFA'n\u0131n \u00e7ok a\u011f\u0131r kararlar\u0131 var.\nHi\u00e7 oynamayan bir sporcuya korkun\u00e7 bir \u015fekilde para \u00f6demek zorunda kal\u0131yorsun.\nBu da kul\u00fcpleri y\u0131k\u0131yor.\nBu yanl\u0131\u015f transferlerden ve kul\u00fcb\u00fc yanl\u0131\u015f idare etmektendir\" \u015feklinde konu\u015ftu.\n\"30 YILDIR KAMULA\u015eTIRMA YAPILMAYAN SPOR ALANLARI VAR\"Ba\u015fkan Hasan Kartal, tesis sorunlar\u0131ndan da bahsederek, \"Altyap\u0131larla ilgili araziye, yere ihtiyac\u0131m\u0131z var.\nBunlar\u0131 nas\u0131l temin etmemiz laz\u0131m.\n\u015eimdi her b\u00f6lge planlan\u0131rken, o b\u00f6lgede n\u00fcfusa yetecek \u015fekilde spor alanlar\u0131n\u0131 \u00c7evre ve \u015eehircilik Bakanl\u0131\u011f\u0131 \u015fart ko\u015fmu\u015f.\nDiyor ki '1 ki\u015fiye \u015fu kadar metrekare spor alan\u0131 ayarlayacaks\u0131n.'\nYeni \u00e7\u0131kan kanunla o alanlar tamamen devletin eline ge\u00e7ti.\nBirka\u00e7 ay oldu bu kanun \u00e7\u0131kal\u0131.\nAma bu kanun \u00e7\u0131kmadan \u00f6nce spor alanlar\u0131 kamu ortakl\u0131k pay\u0131ndan kar\u015f\u0131lan\u0131yordu.\nBunu da Spor Bakanl\u0131\u011f\u0131'n\u0131n, devletin kamula\u015ft\u0131rmas\u0131 gerekiyordu.\nSpor Bakanl\u0131\u011f\u0131 bu kamula\u015ft\u0131rmalar\u0131 yapamad\u0131.\n30 y\u0131ld\u0131r kamula\u015ft\u0131rma yap\u0131lamayan \u015fehrin g\u00f6be\u011finde spor alanlar\u0131 mevcut.\nBunlara bir \u00e7\u00f6z\u00fcm bulunmas\u0131 laz\u0131m.\nSpor Bakanl\u0131\u011f\u0131'n\u0131n bunlara bir proje \u00e7izmesi laz\u0131m\" diye konu\u015ftu.\n\"KUL\u00dcPLER B\u0130RL\u0130\u011e\u0130 YASASININ \u00c7IKMAMASININ SEBEB\u0130 4-5 KUL\u00dcP, T\u00dcRK FUTBOLU TOSLAYACAK\"Taraftarlar\u0131n k\u00f6t\u00fc y\u00f6neten kul\u00fcp ba\u015fkanlar\u0131n\u0131 ele\u015ftirmesi gerekti\u011fini s\u00f6yleyen Hasan Kartal s\u00f6zlerini \u015f\u00f6yle s\u00fcrd\u00fcrd\u00fc:\"T\u00fcrk futbolu toslayacak bir yere.\n\u015eimdi yap\u0131lanma diyor, banka yap\u0131lanma yap\u0131yor.\nBankan\u0131n i\u015fi o, devleti bir riske sokmuyoruz bence.\n3-5 sene sonra paras\u0131n\u0131 alacak, belli \u00f6demeler var.\nKul\u00fcpler kendileri ne yapacak.\nBana g\u00f6re 5 sene sonra toslayacak.\nBu bor\u00e7lu kul\u00fcpler, yani b\u00fcy\u00fck kul\u00fcpler bir yere toslayacak ve k\u00f6t\u00fcye do\u011fru gidecek.\nBen burada kul\u00fcplerin g\u00fc\u00e7l\u00fc taraftarlar\u0131na sesleniyorum kul\u00fcplerini k\u00f6t\u00fc y\u00f6neten y\u00f6neticilerini ele\u015ftirsinler.\nKul\u00fcpler yasas\u0131n\u0131n \u00e7\u0131kmamas\u0131ndaki ana temel bence 4-5 tane kul\u00fcb\u00fcm\u00fcz\u00fcn s\u0131k\u0131nt\u0131l\u0131 olmas\u0131 sebebiyle \u00e7\u0131km\u0131yor.\nKul\u00fcpler, s\u0131k\u0131nt\u0131s\u0131z kul\u00fcpler olsa kul\u00fcpler yasas\u0131 bir an \u00f6nce \u00e7\u0131kar.\nBence \u00e7\u0131kmas\u0131 laz\u0131m en az\u0131ndan yeni kurulacak kul\u00fcpler ile ilgili bunu \u00e7\u0131kar\u0131n.\nNe kadar geriye do\u011fru gidersek o kadar zarara gidiyoruz.\"",
    "article_html": "",
    "meta_description": "\u00c7aykur Rizespor Kul\u00fcb\u00fc Ba\u015fkan\u0131 Hasan Kartal, futbolda kul\u00fcp bor\u00e7lar\u0131n\u0131n yap\u0131land\u0131r\u0131lmas\u0131, Kul\u00fcpler Birli\u011fi Yasas\u0131 ve altyap\u0131larla ilgili Demir\u00f6ren Haber Ajans\u0131'na (DHA) \u00f6zel a\u00e7\u0131klamalarda bulundu.",
    "meta_lang": "tr"
}