{
    "article_id": "dae70b2945c30111b8e27466280730b5.1590265818.175753",
    "title": "Yeni Zelanda'da okullar yeniden a\u00e7\u0131ld\u0131",
    "authors": [],
    "canonical_link": "https://www.milliyet.com.tr/egitim/yeni-zelandada-okullar-yeniden-acildi-6214568",
    "url": "http://milliyet.com.tr/egitim/yeni-zelandada-okullar-yeniden-acildi-6214568",
    "top_img": "https://i2.milimaj.com/i/milliyet/75/0x0/5ec1fc435542811fbc7241a3.jpg",
    "meta_img": "https://i2.milimaj.com/i/milliyet/75/0x0/5ec1fc435542811fbc7241a3.jpg",
    "movies": [],
    "text": "Radyo Yeni Zelanda\u2019n\u0131n haberine g\u00f6re, salg\u0131n s\u00fcrecindeki yasak ve k\u0131s\u0131tlamalar y\u00fcz\u00fcnden 24 Mart\u2019tan beri okullar\u0131ndan uzak kalan yakla\u015f\u0131k 800 bin \u00f6\u011frenci, yasaklar\u0131n hafifletilmesiyle yeniden okula gitti.\n\nSosyal mesafe kurallar\u0131 nedeniyle k\u0131s\u0131tl\u0131 say\u0131da yolcu kabul edilen halk otob\u00fcslerine binemeyen \u00f6\u011frencilerin, okullar\u0131n g\u00f6nderdi\u011fi ara\u00e7larla ula\u015f\u0131m sa\u011flad\u0131\u011f\u0131 bildirildi.\n\nOkulun ilk g\u00fcn\u00fcnde geride kalan \u00e7ok say\u0131da \u00f6\u011frenciyi minib\u00fcslerle ta\u015f\u0131d\u0131klar\u0131n\u0131 ancak bunun s\u00fcrd\u00fcr\u00fclebilir bir se\u00e7enek olmad\u0131\u011f\u0131n\u0131 belirten Auckland Macleans Koleji M\u00fcd\u00fcr\u00fc Steve Hargreaves, durumun sonraki g\u00fcnlerde de devam\u0131 halinde velilerle irtibata ge\u00e7erek alternatif bulmalar\u0131n\u0131 isteyece\u011fini s\u00f6yledi.\n\nSosyal mesafe kurallar\u0131 g\u00f6z \u00f6n\u00fcne al\u0131nd\u0131\u011f\u0131nda okullara ula\u015f\u0131m\u0131n zor oldu\u011funu kabul eden E\u011fitim Bakan\u0131 Chris Hipkins, \"Okullar, d\u00fczenlemelerin yerinde oldu\u011fundan emin olmak i\u00e7in \u00e7ok \u00e7al\u0131\u015f\u0131yor. Ebeveynlerin toplu araba ayarlamas\u0131 gibi, \u00e7ocuklar\u0131n\u0131n okula gidebilmesini sa\u011flamak i\u00e7in yapacaklar\u0131 \u00e7ok \u015fey var.\" ifadelerini kulland\u0131.\n\nSon 24 saatte yeni vaka g\u00f6r\u00fclmedi\n\nHayat\u0131n normale d\u00f6nmeye ba\u015flad\u0131\u011f\u0131 \u00fclkede son 24 saatte 2 bin 570 ki\u015fiye yap\u0131lan testlerde yeni vakaya rastlanmad\u0131.\n\n\u00dclke genelinde toplam 1499 vaka g\u00f6r\u00fcl\u00fcrken 21 ki\u015fi hayat\u0131n\u0131 kaybetti, 1433 ki\u015fi iyile\u015fti.\n\nVir\u00fcs\u00fcn yay\u0131lma riskine kar\u015f\u0131 ikinci seviyedeki tedbirlerin y\u00fcr\u00fcrl\u00fc\u011fe girdi\u011fi \u00fclkede okullar, i\u015f yerleri, al\u0131\u015fveri\u015f merkezleri, perakende sat\u0131\u015f ma\u011fazalar\u0131 ve restoranlar yeniden a\u00e7\u0131ld\u0131.\n\nToplu ta\u015f\u0131ma ara\u00e7lar\u0131 dahil sosyal mesafe kural\u0131n\u0131n t\u00fcm alanlarda devam etti\u011fi ikinci kategoride i\u00e7 mekanlarda 100, a\u00e7\u0131k alanlarda ise 500 ki\u015fiye kadar kat\u0131l\u0131m\u0131n olaca\u011f\u0131 etkinliklere izin veriliyor.",
    "keywords": [
        "\u00e7ok",
        "mesafe",
        "saatte",
        "\u00fclkede",
        "24",
        "a\u00e7\u0131ld\u0131",
        "vaka",
        "yeni",
        "yeniden",
        "ve",
        "zelandada",
        "say\u0131da",
        "okullar"
    ],
    "meta_keywords": [
        ""
    ],
    "publish_date": null,
    "summary": "Radyo Yeni Zelanda\u2019n\u0131n haberine g\u00f6re, salg\u0131n s\u00fcrecindeki yasak ve k\u0131s\u0131tlamalar y\u00fcz\u00fcnden 24 Mart\u2019tan beri okullar\u0131ndan uzak kalan yakla\u015f\u0131k 800 bin \u00f6\u011frenci, yasaklar\u0131n hafifletilmesiyle yeniden okula gitti.\nSosyal mesafe kurallar\u0131 nedeniyle k\u0131s\u0131tl\u0131 say\u0131da yolcu kabul edilen halk otob\u00fcslerine binemeyen \u00f6\u011frencilerin, okullar\u0131n g\u00f6nderdi\u011fi ara\u00e7larla ula\u015f\u0131m sa\u011flad\u0131\u011f\u0131 bildirildi.\nOkulun ilk g\u00fcn\u00fcnde geride kalan \u00e7ok say\u0131da \u00f6\u011frenciyi minib\u00fcslerle ta\u015f\u0131d\u0131klar\u0131n\u0131 ancak bunun s\u00fcrd\u00fcr\u00fclebilir bir se\u00e7enek olmad\u0131\u011f\u0131n\u0131 belirten Auckland Macleans Koleji M\u00fcd\u00fcr\u00fc Steve Hargreaves, durumun sonraki g\u00fcnlerde de devam\u0131 halinde velilerle irtibata ge\u00e7erek alternatif bulmalar\u0131n\u0131 isteyece\u011fini s\u00f6yledi.\nSosyal mesafe kurallar\u0131 g\u00f6z \u00f6n\u00fcne al\u0131nd\u0131\u011f\u0131nda okullara ula\u015f\u0131m\u0131n zor oldu\u011funu kabul eden E\u011fitim Bakan\u0131 Chris Hipkins, \"Okullar, d\u00fczenlemelerin yerinde oldu\u011fundan emin olmak i\u00e7in \u00e7ok \u00e7al\u0131\u015f\u0131yor.\nEbeveynlerin toplu araba ayarlamas\u0131 gibi, \u00e7ocuklar\u0131n\u0131n okula gidebilmesini sa\u011flamak i\u00e7in yapacaklar\u0131 \u00e7ok \u015fey var.\"\nifadelerini kulland\u0131.\nSon 24 saatte yeni vaka g\u00f6r\u00fclmediHayat\u0131n normale d\u00f6nmeye ba\u015flad\u0131\u011f\u0131 \u00fclkede son 24 saatte 2 bin 570 ki\u015fiye yap\u0131lan testlerde yeni vakaya rastlanmad\u0131.\n\u00dclke genelinde toplam 1499 vaka g\u00f6r\u00fcl\u00fcrken 21 ki\u015fi hayat\u0131n\u0131 kaybetti, 1433 ki\u015fi iyile\u015fti.\nVir\u00fcs\u00fcn yay\u0131lma riskine kar\u015f\u0131 ikinci seviyedeki tedbirlerin y\u00fcr\u00fcrl\u00fc\u011fe girdi\u011fi \u00fclkede okullar, i\u015f yerleri, al\u0131\u015fveri\u015f merkezleri, perakende sat\u0131\u015f ma\u011fazalar\u0131 ve restoranlar yeniden a\u00e7\u0131ld\u0131.\nToplu ta\u015f\u0131ma ara\u00e7lar\u0131 dahil sosyal mesafe kural\u0131n\u0131n t\u00fcm alanlarda devam etti\u011fi ikinci kategoride i\u00e7 mekanlarda 100, a\u00e7\u0131k alanlarda ise 500 ki\u015fiye kadar kat\u0131l\u0131m\u0131n olaca\u011f\u0131 etkinliklere izin veriliyor.",
    "article_html": "",
    "meta_description": "En Son Haberler - Zorunlu haller d\u0131\u015f\u0131nda soka\u011fa \u00e7\u0131kma yasa\u011f\u0131 gibi s\u0131k\u0131 tedbirlerle yeni tip corona vir\u00fcs\u00fcn (covid-19) yay\u0131l\u0131m\u0131n\u0131 durdurdu\u011fu belirtilen Yeni Zelanda\u2019da okullarda yeniden e\u011fitim verilmeye ba\u015fland\u0131.",
    "meta_lang": "tr"
}