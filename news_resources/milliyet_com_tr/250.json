{
    "article_id": "db30147913d4fc21dabab8da3bc0483c.1590265908.926055",
    "title": "Bakan Pakdemirli: Ramazanda 4 milyon liran\u0131n \u00fczerinde ceza kestik",
    "authors": [],
    "canonical_link": "https://www.milliyet.com.tr/ekonomi/bakan-pakdemirli-ramazanda-4-milyon-liranin-uzerinde-ceza-kestik-6218707",
    "url": "http://milliyet.com.tr/ekonomi/bakan-pakdemirli-ramazanda-4-milyon-liranin-uzerinde-ceza-kestik-6218707",
    "top_img": "https://i2.milimaj.com/i/milliyet/75/0x0/5ec906b0554281066c15039a.jpg",
    "meta_img": "https://i2.milimaj.com/i/milliyet/75/0x0/5ec906b0554281066c15039a.jpg",
    "movies": [],
    "text": "Tar\u0131m ve Orman Bakan\u0131 Bekir Pakdemirli, Ramazan Bayram\u0131 nedeniyle mesaj yay\u0131mlad\u0131. Bayramlar\u0131n, sevin\u00e7 ve mutluluk i\u00e7inde kutlanan, hasret giderilen, birlik ve beraberli\u011fi sembolize eden \u00f6zel g\u00fcnler oldu\u011funu belirten Pakdemirli, \u015funlar\u0131 kaydetti:\n\n\"Pandemi nedeniyle ne yaz\u0131k ki bu y\u0131l mahzun ge\u00e7irdi\u011fimiz ramazan ay\u0131n\u0131n ard\u0131ndan kavu\u015ftu\u011fumuz bayram\u0131 da buruk bir \u015fekilde kutlayaca\u011f\u0131z. T\u00fcm d\u00fcnyay\u0131 etkilemeye devam eden koronavir\u00fcs salg\u0131n\u0131, g\u0131da ve tar\u0131m\u0131n \u00f6nemini ve stratejik de\u011ferini de bir kez daha g\u00f6stermi\u015ftir. Bakanl\u0131k olarak ald\u0131\u011f\u0131m\u0131z h\u0131zl\u0131 ve etkili tedbirler sayesinde salg\u0131n s\u00fcrecinde ve ramazan ay\u0131 boyunca g\u0131da \u00fcretimi ve temini konusunda hi\u00e7bir sorun ya\u015famad\u0131k. Bu s\u00fcre\u00e7te \u00fcreticilerimizi kollama, t\u00fcketicilerimizi koruma gayreti i\u00e7inde olduk. Market raflar\u0131m\u0131z bo\u015falmadan hemen yeniden dolabildi. Bunun i\u00e7in \u00e7ift\u00e7ilerimize, yeti\u015ftiricilerimize ve sekt\u00f6r payda\u015flar\u0131na te\u015fekk\u00fcr ediyorum. \u00dcreten, emek veren, al\u0131n teri d\u00f6ken \u00e7ift\u00e7ilerimizin hep yan\u0131nda olduk ve olmaya da devam ediyoruz. Y\u0131l\u0131n ilk 5 ay\u0131nda 12,4 milyar lira tar\u0131m deste\u011fi \u00f6demesi yapt\u0131k. Bu y\u0131l i\u00e7inde \u00f6deyece\u011fimiz toplam destek miktar\u0131 ise 22 milyar lira olacak.\"\n\n'4 M\u0130LYON L\u0130RA CEZA KEST\u0130K'\n\n\u00c7e\u015fitli nedenlerle ekilmeyen ya da nadasa b\u0131rak\u0131lan alanlar\u0131 \u00fcretime kazand\u0131rmak amac\u0131yla 21 ilde \u00e7ift\u00e7ilere y\u00fczde 75 hibe destekli tohum da\u011f\u0131t\u0131m\u0131 yapt\u0131klar\u0131n\u0131 belirterek, yap\u0131lan g\u0131da denetimlerine de\u011finen Bakan Pakdemirli, \u015funlar\u0131 ifade etti:\n\n\"Tar\u0131mda s\u00fcrd\u00fcr\u00fclebilirli\u011fi sa\u011flamak i\u00e7in ald\u0131\u011f\u0131m\u0131z tedbirlerin yan\u0131nda \u00fcretilen \u00fcr\u00fcnlerin sa\u011fl\u0131kl\u0131 bir \u015fekilde sofralar\u0131m\u0131za ula\u015fmas\u0131 i\u00e7in de gece g\u00fcnd\u00fcz demeden g\u0131da denetimlerimizi s\u00fcrd\u00fcr\u00fcyoruz. Ramazan ay\u0131 boyunca \u00f6zellikle t\u00fcketimi artan \u00fcr\u00fcnler ba\u015fta olmak \u00fczere g\u0131da \u00fcretim ve sat\u0131\u015f\u0131n\u0131n yap\u0131ld\u0131\u011f\u0131 i\u015f yerlerine y\u00f6nelik denetimlerimize a\u011f\u0131rl\u0131k verdik. Bu kapsamda, g\u0131da \u00fcretim yerlerinde 15 bin 798, sat\u0131\u015f ve toplu t\u00fcketim yerlerinde 45 bin 938 olmak \u00fczere toplam 61 bin 736 denetim ger\u00e7ekle\u015ftirdik. Kurallara uygun olmayan i\u015fletmelere 4 milyon liran\u0131n \u00fczerinde idari para cezas\u0131 kestik.\"",
    "keywords": [
        "bu",
        "liran\u0131n",
        "bakan",
        "g\u0131da",
        "ramazan",
        "milyon",
        "ceza",
        "i\u00e7in",
        "ramazanda",
        "ve",
        "bir",
        "pakdemirli",
        "bin",
        "da",
        "kestik",
        "i\u00e7inde",
        "\u00fczerinde"
    ],
    "meta_keywords": [
        ""
    ],
    "publish_date": null,
    "summary": "Tar\u0131m ve Orman Bakan\u0131 Bekir Pakdemirli, Ramazan Bayram\u0131 nedeniyle mesaj yay\u0131mlad\u0131.\nBayramlar\u0131n, sevin\u00e7 ve mutluluk i\u00e7inde kutlanan, hasret giderilen, birlik ve beraberli\u011fi sembolize eden \u00f6zel g\u00fcnler oldu\u011funu belirten Pakdemirli, \u015funlar\u0131 kaydetti:\"Pandemi nedeniyle ne yaz\u0131k ki bu y\u0131l mahzun ge\u00e7irdi\u011fimiz ramazan ay\u0131n\u0131n ard\u0131ndan kavu\u015ftu\u011fumuz bayram\u0131 da buruk bir \u015fekilde kutlayaca\u011f\u0131z.\nT\u00fcm d\u00fcnyay\u0131 etkilemeye devam eden koronavir\u00fcs salg\u0131n\u0131, g\u0131da ve tar\u0131m\u0131n \u00f6nemini ve stratejik de\u011ferini de bir kez daha g\u00f6stermi\u015ftir.\nBakanl\u0131k olarak ald\u0131\u011f\u0131m\u0131z h\u0131zl\u0131 ve etkili tedbirler sayesinde salg\u0131n s\u00fcrecinde ve ramazan ay\u0131 boyunca g\u0131da \u00fcretimi ve temini konusunda hi\u00e7bir sorun ya\u015famad\u0131k.\nBu s\u00fcre\u00e7te \u00fcreticilerimizi kollama, t\u00fcketicilerimizi koruma gayreti i\u00e7inde olduk.\nMarket raflar\u0131m\u0131z bo\u015falmadan hemen yeniden dolabildi.\nBunun i\u00e7in \u00e7ift\u00e7ilerimize, yeti\u015ftiricilerimize ve sekt\u00f6r payda\u015flar\u0131na te\u015fekk\u00fcr ediyorum.\n\u00dcreten, emek veren, al\u0131n teri d\u00f6ken \u00e7ift\u00e7ilerimizin hep yan\u0131nda olduk ve olmaya da devam ediyoruz.\nY\u0131l\u0131n ilk 5 ay\u0131nda 12,4 milyar lira tar\u0131m deste\u011fi \u00f6demesi yapt\u0131k.\nBu y\u0131l i\u00e7inde \u00f6deyece\u011fimiz toplam destek miktar\u0131 ise 22 milyar lira olacak.\"\n'4 M\u0130LYON L\u0130RA CEZA KEST\u0130K'\u00c7e\u015fitli nedenlerle ekilmeyen ya da nadasa b\u0131rak\u0131lan alanlar\u0131 \u00fcretime kazand\u0131rmak amac\u0131yla 21 ilde \u00e7ift\u00e7ilere y\u00fczde 75 hibe destekli tohum da\u011f\u0131t\u0131m\u0131 yapt\u0131klar\u0131n\u0131 belirterek, yap\u0131lan g\u0131da denetimlerine de\u011finen Bakan Pakdemirli, \u015funlar\u0131 ifade etti:\"Tar\u0131mda s\u00fcrd\u00fcr\u00fclebilirli\u011fi sa\u011flamak i\u00e7in ald\u0131\u011f\u0131m\u0131z tedbirlerin yan\u0131nda \u00fcretilen \u00fcr\u00fcnlerin sa\u011fl\u0131kl\u0131 bir \u015fekilde sofralar\u0131m\u0131za ula\u015fmas\u0131 i\u00e7in de gece g\u00fcnd\u00fcz demeden g\u0131da denetimlerimizi s\u00fcrd\u00fcr\u00fcyoruz.\nRamazan ay\u0131 boyunca \u00f6zellikle t\u00fcketimi artan \u00fcr\u00fcnler ba\u015fta olmak \u00fczere g\u0131da \u00fcretim ve sat\u0131\u015f\u0131n\u0131n yap\u0131ld\u0131\u011f\u0131 i\u015f yerlerine y\u00f6nelik denetimlerimize a\u011f\u0131rl\u0131k verdik.\nBu kapsamda, g\u0131da \u00fcretim yerlerinde 15 bin 798, sat\u0131\u015f ve toplu t\u00fcketim yerlerinde 45 bin 938 olmak \u00fczere toplam 61 bin 736 denetim ger\u00e7ekle\u015ftirdik.\nKurallara uygun olmayan i\u015fletmelere 4 milyon liran\u0131n \u00fczerinde idari para cezas\u0131 kestik.\"",
    "article_html": "",
    "meta_description": "Son Haberler - Tar\u0131m ve Orman Bakan\u0131 Bekir Pakdemirli, G\u0131da \u00fcretim yerlerinde 15 bin 798, sat\u0131\u015f ve toplu t\u00fcketim yerlerinde 45 bin 938 olmak \u00fczere toplam 61 bin 736 denetim ger\u00e7ekle\u015ftirdik. Kurallara uygun olmayan i\u015fletmelere 4 milyon liran\u0131n \u00fczerinde idari para cezas\u0131 kestik dedi.",
    "meta_lang": "tr"
}