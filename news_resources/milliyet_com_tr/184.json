{
    "article_id": "107cc8d5c497e740fbafe0cf0e92033a.1590265822.6503463",
    "title": "ABD\u2019nin en kalabal\u0131k \u00fcniversitesinden y\u00fcz y\u00fcze e\u011fitime yeni erteleme",
    "authors": [],
    "canonical_link": "https://www.milliyet.com.tr/egitim/abdnin-en-kalabalik-universitesinden-yuz-yuze-egitime-yeni-erteleme-6211779",
    "url": "http://milliyet.com.tr/egitim/abdnin-en-kalabalik-universitesinden-yuz-yuze-egitime-yeni-erteleme-6211779",
    "top_img": "https://i2.milimaj.com/i/milliyet/75/0x0/5ebc3208adcdeb1c68f5476c.jpg",
    "meta_img": "https://i2.milimaj.com/i/milliyet/75/0x0/5ebc3208adcdeb1c68f5476c.jpg",
    "movies": [],
    "text": "New York Times gazetesinde yer alan habere g\u00f6re, ABD\u2019nin 23 kamp\u00fcs ve 480 bin \u00f6\u011frenci ile en kalabal\u0131k \u00fcniversitesi olan CSU'nun y\u00f6neticisi Timothy P. White, d\u00fcn yap\u0131lan y\u00f6netim toplant\u0131s\u0131nda, ''Okulumuzun kamp\u00fcs e\u011fitimine d\u00f6nmesi, toplam kadrosu ile 500 binin \u00fczerinde insan\u0131n birbirine yak\u0131nla\u015fmas\u0131 demek, bu yakla\u015f\u0131m i\u00e7in haz\u0131r de\u011filiz.'' ifadeleri ile uzaktan e\u011fitime devam edeceklerini belirtti.\n\nWhite, akademik ara\u015ft\u0131rmac\u0131lar\u0131n ve uzmanlar\u0131n salg\u0131n\u0131n ikinci ve \u00fc\u00e7\u00fcnc\u00fc dalgas\u0131n\u0131 \u00f6ng\u00f6rd\u00fc\u011f\u00fcn\u00fc, bu y\u00fczden 2021 yaz\u0131na kadar y\u00fcz y\u00fcze e\u011fitime ge\u00e7menin do\u011fru olmayaca\u011f\u0131n\u0131 s\u00f6zlerine ekledi.\n\nHaberde, 300 bin \u00f6\u011frenci ile eyaletin ikinci kalabal\u0131k \u00fcniversitesi olan California \u00dcniversitesi\u2019nin ise hen\u00fcz karar\u0131n\u0131 netle\u015ftirmedi\u011fi ancak CSU\u2019nun ald\u0131\u011f\u0131 karar\u0131n n\u00fcfusu kalabal\u0131k olan \u00fcniversite y\u00f6netimlerini ayn\u0131 y\u00f6nde etkileyece\u011fi belirtildi.\n\n\u00d6te yanan Amerikan Kongresinin salg\u0131ndan maddi zarar g\u00f6ren \u00fcniversiteleri kurtarmak i\u00e7in onaylad\u0131\u011f\u0131 14 milyar dolarl\u0131k federal kurtarma paketinin yeni sezon kay\u0131tlar\u0131nda \u00f6nemli d\u00fc\u015f\u00fc\u015f olmas\u0131 durumunda yetmeyece\u011fi, bir\u00e7ok \u00fcniversitenin iflas edebilece\u011fi konu\u015fuluyor.",
    "keywords": [
        "e\u011fitime",
        "\u00fcniversitesinden",
        "olan",
        "\u00f6\u011frenci",
        "kalabal\u0131k",
        "yeni",
        "erteleme",
        "kamp\u00fcs",
        "y\u00fcze",
        "ve",
        "i\u00e7in",
        "ile",
        "\u00fcniversitesi",
        "ikinci",
        "abdnin",
        "en",
        "y\u00fcz"
    ],
    "meta_keywords": [
        ""
    ],
    "publish_date": null,
    "summary": "New York Times gazetesinde yer alan habere g\u00f6re, ABD\u2019nin 23 kamp\u00fcs ve 480 bin \u00f6\u011frenci ile en kalabal\u0131k \u00fcniversitesi olan CSU'nun y\u00f6neticisi Timothy P. White, d\u00fcn yap\u0131lan y\u00f6netim toplant\u0131s\u0131nda, ''Okulumuzun kamp\u00fcs e\u011fitimine d\u00f6nmesi, toplam kadrosu ile 500 binin \u00fczerinde insan\u0131n birbirine yak\u0131nla\u015fmas\u0131 demek, bu yakla\u015f\u0131m i\u00e7in haz\u0131r de\u011filiz.''\nifadeleri ile uzaktan e\u011fitime devam edeceklerini belirtti.\nWhite, akademik ara\u015ft\u0131rmac\u0131lar\u0131n ve uzmanlar\u0131n salg\u0131n\u0131n ikinci ve \u00fc\u00e7\u00fcnc\u00fc dalgas\u0131n\u0131 \u00f6ng\u00f6rd\u00fc\u011f\u00fcn\u00fc, bu y\u00fczden 2021 yaz\u0131na kadar y\u00fcz y\u00fcze e\u011fitime ge\u00e7menin do\u011fru olmayaca\u011f\u0131n\u0131 s\u00f6zlerine ekledi.\nHaberde, 300 bin \u00f6\u011frenci ile eyaletin ikinci kalabal\u0131k \u00fcniversitesi olan California \u00dcniversitesi\u2019nin ise hen\u00fcz karar\u0131n\u0131 netle\u015ftirmedi\u011fi ancak CSU\u2019nun ald\u0131\u011f\u0131 karar\u0131n n\u00fcfusu kalabal\u0131k olan \u00fcniversite y\u00f6netimlerini ayn\u0131 y\u00f6nde etkileyece\u011fi belirtildi.\n\u00d6te yanan Amerikan Kongresinin salg\u0131ndan maddi zarar g\u00f6ren \u00fcniversiteleri kurtarmak i\u00e7in onaylad\u0131\u011f\u0131 14 milyar dolarl\u0131k federal kurtarma paketinin yeni sezon kay\u0131tlar\u0131nda \u00f6nemli d\u00fc\u015f\u00fc\u015f olmas\u0131 durumunda yetmeyece\u011fi, bir\u00e7ok \u00fcniversitenin iflas edebilece\u011fi konu\u015fuluyor.",
    "article_html": "",
    "meta_description": "En Son Haberler - ABD\u2019nin en kalabal\u0131k y\u00fcksek \u00f6\u011fretim kurumu olan California State \u00dcniversitesi'nin (CSU), yeni tip corona vir\u00fcs (covid-19) salg\u0131n\u0131nda yeni dalga ihtimali nedeniyle derslere \u00e7evrimi\u00e7i devam etme karar\u0131 ald\u0131\u011f\u0131 bildirildi.",
    "meta_lang": "tr"
}