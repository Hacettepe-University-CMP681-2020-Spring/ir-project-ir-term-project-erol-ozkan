{
    "article_id": "efbfd00e569be6eee20ad01f1e46acd3.1590265640.2007518",
    "title": "Bayram\u0131 evde ge\u00e7irecek \u00e7ocuklara aileleriyle \"aktivite\" \u00f6nerisi",
    "authors": [
        "G\u00fcn\u00fcn Yaz\u0131lar\u0131",
        "R.Hakan K\u0131rko\u011flu",
        "\u0130kizler De Yeniay Neler Getiriyor",
        "Diyetisyen Ecem Bozbel",
        "Depresyon Ve Beslenme",
        "Adil Y\u0131ld\u0131r\u0131m",
        "Bir Erkek Ili\u015fkisi I\u00e7in Ne Zaman M\u00fccadele Etmeye Ba\u015flar",
        "Uzman Psikolog Melis Demircio\u011flu",
        "Duygusal Yeme Ile Ba\u015fa \u00c7\u0131kma",
        "Prof. Dr. Sel\u00e7uk \u0130nanl\u0131",
        "Dolgu Maddeleri\u0307 Ve G\u00fczelli\u0307k",
        "Ya\u015fam Ko\u00e7u Ve Yoga E\u011fitmeni Sevil Eskicio\u011flu \u00d6zkal",
        "Ad\u0131mda G\u00fcvende Hisset",
        "Astrolog Asl\u0131han Kozluca",
        "May\u0131s \u0130kizler Yeniay\u0131",
        "Op.Dr. Ekrem Keskin",
        "Yuvarlak Silikon Mu",
        "Damla Silikon Mu",
        "Ortodonti Uzman\u0131 Dr. Kerem Atam\u00f6zl\u00fc",
        "Ortodonti Uzun S\u00fcren Bir Tedavi Midir"
    ],
    "canonical_link": "https://www.milliyet.com.tr/pembenar/bayrami-evde-gecirecek-cocuklara-aileleriyle-aktivite-onerisi-6218074",
    "url": "http://milliyet.com.tr/pembenar/bayrami-evde-gecirecek-cocuklara-aileleriyle-aktivite-onerisi-6218074",
    "top_img": "https://i2.milimaj.com/i/milliyet/75/0x0/5ec7bfbe55427e0cbcfb342f.jpg",
    "meta_img": "https://i2.milimaj.com/i/milliyet/75/0x0/5ec7bfbe55427e0cbcfb342f.jpg",
    "movies": [],
    "text": "Coronavir\u00fcs Bilim Kurulu \u00dcyesi Prof. Dr. \u0130lhami \u00c7elik: \"Bizim bu bayram s\u00fcrecinde \u00e7ocuklar\u0131m\u0131z\u0131 e\u011flendirecek ba\u015fka yollar bulmam\u0131z gerekiyor. Aileler farkl\u0131 aktiviteler yapmal\u0131, \u00e7ocuklar\u0131n canlar\u0131n\u0131n s\u0131k\u0131lmamas\u0131 ve bayram\u0131n bu h\u00fczn\u00fcn\u00fc unutturmam\u0131z laz\u0131m. Bu bayram h\u00fcz\u00fcnl\u00fc ge\u00e7ecek olabilir. \u00c7ocuklar har\u00e7l\u0131k almak istiyorlar, \u015feker toplamak istiyorlar. Bu, ihtiya\u00e7lar\u0131 oldu\u011fundan kaynaklanm\u0131yor. O durum \u00e7ocuklar i\u00e7in farkl\u0131 bir sevin\u00e7 noktas\u0131 haline gelmi\u015f\" dedi.\n\n\u00c7elik, yeni tip coronavir\u00fcsten (Covid-19) korunmak i\u00e7in insanlar\u0131n g\u00fcnl\u00fck temizlik gibi konularda hijyene dikkat etmesi gerekti\u011finin alt\u0131n\u0131 \u00e7izdi.\n\nTemizlikte \u00f6l\u00e7\u00fcn\u00fcn tak\u0131nt\u0131 haline gelmemesi konusunda uyar\u0131da bulunan \u00c7elik, tak\u0131nt\u0131n\u0131n ilerleyen d\u00f6nemlerde insanlar\u0131 olumsuz etkileyebilece\u011fini belirtti. \u00c7elik, ayr\u0131ca vir\u00fcse yakalanmamak i\u00e7in temkinli olunmas\u0131 ile son zamanlarda a\u00e7\u0131klanan vaka say\u0131s\u0131ndaki azalman\u0131n \u00f6nemine i\u015faret etti.\n\nRamazan Bayram\u0131'nda ziyaretlerin olmamas\u0131 gerekti\u011fini belirten \u00c7elik, bayram s\u00fcrecinde \"evde kal\" \u00e7a\u011fr\u0131s\u0131na kulak verilmesini istedi. \"Bayramda soka\u011fa \u00e7\u0131kma k\u0131s\u0131tlamas\u0131 var ve olmas\u0131 gereken \u015fey de buydu.\" diyen \u00c7elik, salg\u0131n\u0131n al\u0131nan \u00f6nlemlere uyulmas\u0131yla bitebilece\u011fini anlatt\u0131.\n\n\u00c7elik, \u00e7ocuklar\u0131n bayram\u0131 evde ge\u00e7irmeleriyle ilgili de \u015funlar\u0131 kaydetti:\n\n\"\u00c7ocuklar\u0131n b\u00fcy\u00fckleri ile telefonla g\u00f6r\u00fc\u015fmesi gerekiyor. G\u00f6r\u00fcnt\u00fcl\u00fc konu\u015fma yapabilirler. Dolay\u0131s\u0131yla bir araya gelmemeleri laz\u0131m. Bu bayram h\u00fcz\u00fcnl\u00fc ge\u00e7ecek olabilir. \u00c7ocuklar har\u00e7l\u0131k almak istiyorlar, \u015feker toplamak istiyorlar. Bu, ihtiya\u00e7lar\u0131 oldu\u011fundan kaynaklanm\u0131yor. O durum \u00e7ocuklar i\u00e7in farkl\u0131 bir sevin\u00e7 noktas\u0131 haline gelmi\u015f. Benim de \u00e7ocuklar\u0131m bu durumda, ben de evde har\u00e7l\u0131klar\u0131n\u0131 verece\u011fim ve d\u0131\u015far\u0131 \u00e7\u0131kmayaca\u011f\u0131z. Bizim bu bayram s\u00fcrecinde \u00e7ocuklar\u0131m\u0131z\u0131 e\u011flendirecek ba\u015fka yollar bulmam\u0131z gerekiyor. Aileler farkl\u0131 aktiviteler yapmal\u0131 \u00e7ocuklar\u0131n canlar\u0131n\u0131n s\u0131k\u0131lmamas\u0131 ve bayram\u0131n bu h\u00fczn\u00fcn\u00fc unutturmam\u0131z laz\u0131m.\"\n\n\"Do\u011fal g\u0131dalara y\u00f6nelmemiz gerekiyor\"\n\nCoronavir\u00fcs nedeniyle t\u00fcketilmesi gereken yiyeceklerle ilgili de bilgi veren \u00c7elik \"Bu benim bran\u015f\u0131m de\u011fil ama dengeli beslenmeli ve yeterli uyku al\u0131nmal\u0131. Zinde olmas\u0131 gerekiyor insanlar\u0131n. Kendilerini yoracak g\u0131dalardan uzak durulmas\u0131 laz\u0131m. Yapay g\u0131dalardan paket g\u0131dalardan uzak durmam\u0131z, do\u011fal g\u0131dalara y\u00f6nelmemiz gerekiyor.\" diye konu\u015ftu.",
    "keywords": [
        "bu",
        "evde",
        "ge\u00e7irecek",
        "\u00e7ocuklar\u0131n",
        "aktivite",
        "bayram",
        "\u00e7ocuklara",
        "gerekiyor",
        "\u00e7ocuklar",
        "ve",
        "i\u00e7in",
        "\u00f6nerisi",
        "\u00e7elik",
        "farkl\u0131",
        "istiyorlar",
        "aileleriyle",
        "bayram\u0131"
    ],
    "meta_keywords": [
        ""
    ],
    "publish_date": null,
    "summary": "Coronavir\u00fcs Bilim Kurulu \u00dcyesi Prof. Dr. \u0130lhami \u00c7elik: \"Bizim bu bayram s\u00fcrecinde \u00e7ocuklar\u0131m\u0131z\u0131 e\u011flendirecek ba\u015fka yollar bulmam\u0131z gerekiyor.\nAileler farkl\u0131 aktiviteler yapmal\u0131, \u00e7ocuklar\u0131n canlar\u0131n\u0131n s\u0131k\u0131lmamas\u0131 ve bayram\u0131n bu h\u00fczn\u00fcn\u00fc unutturmam\u0131z laz\u0131m.\nBu bayram h\u00fcz\u00fcnl\u00fc ge\u00e7ecek olabilir.\n\u00c7ocuklar har\u00e7l\u0131k almak istiyorlar, \u015feker toplamak istiyorlar.\nBu, ihtiya\u00e7lar\u0131 oldu\u011fundan kaynaklanm\u0131yor.\nO durum \u00e7ocuklar i\u00e7in farkl\u0131 bir sevin\u00e7 noktas\u0131 haline gelmi\u015f\" dedi.\n\u00c7elik, yeni tip coronavir\u00fcsten (Covid-19) korunmak i\u00e7in insanlar\u0131n g\u00fcnl\u00fck temizlik gibi konularda hijyene dikkat etmesi gerekti\u011finin alt\u0131n\u0131 \u00e7izdi.\nTemizlikte \u00f6l\u00e7\u00fcn\u00fcn tak\u0131nt\u0131 haline gelmemesi konusunda uyar\u0131da bulunan \u00c7elik, tak\u0131nt\u0131n\u0131n ilerleyen d\u00f6nemlerde insanlar\u0131 olumsuz etkileyebilece\u011fini belirtti.\n\u00c7elik, ayr\u0131ca vir\u00fcse yakalanmamak i\u00e7in temkinli olunmas\u0131 ile son zamanlarda a\u00e7\u0131klanan vaka say\u0131s\u0131ndaki azalman\u0131n \u00f6nemine i\u015faret etti.\nRamazan Bayram\u0131'nda ziyaretlerin olmamas\u0131 gerekti\u011fini belirten \u00c7elik, bayram s\u00fcrecinde \"evde kal\" \u00e7a\u011fr\u0131s\u0131na kulak verilmesini istedi.\n\"Bayramda soka\u011fa \u00e7\u0131kma k\u0131s\u0131tlamas\u0131 var ve olmas\u0131 gereken \u015fey de buydu.\"\ndiyen \u00c7elik, salg\u0131n\u0131n al\u0131nan \u00f6nlemlere uyulmas\u0131yla bitebilece\u011fini anlatt\u0131.\n\u00c7elik, \u00e7ocuklar\u0131n bayram\u0131 evde ge\u00e7irmeleriyle ilgili de \u015funlar\u0131 kaydetti:\"\u00c7ocuklar\u0131n b\u00fcy\u00fckleri ile telefonla g\u00f6r\u00fc\u015fmesi gerekiyor.\nG\u00f6r\u00fcnt\u00fcl\u00fc konu\u015fma yapabilirler.\nDolay\u0131s\u0131yla bir araya gelmemeleri laz\u0131m.\nBu bayram h\u00fcz\u00fcnl\u00fc ge\u00e7ecek olabilir.\n\u00c7ocuklar har\u00e7l\u0131k almak istiyorlar, \u015feker toplamak istiyorlar.\nBu, ihtiya\u00e7lar\u0131 oldu\u011fundan kaynaklanm\u0131yor.\nO durum \u00e7ocuklar i\u00e7in farkl\u0131 bir sevin\u00e7 noktas\u0131 haline gelmi\u015f.\nBenim de \u00e7ocuklar\u0131m bu durumda, ben de evde har\u00e7l\u0131klar\u0131n\u0131 verece\u011fim ve d\u0131\u015far\u0131 \u00e7\u0131kmayaca\u011f\u0131z.\nBizim bu bayram s\u00fcrecinde \u00e7ocuklar\u0131m\u0131z\u0131 e\u011flendirecek ba\u015fka yollar bulmam\u0131z gerekiyor.\nAileler farkl\u0131 aktiviteler yapmal\u0131 \u00e7ocuklar\u0131n canlar\u0131n\u0131n s\u0131k\u0131lmamas\u0131 ve bayram\u0131n bu h\u00fczn\u00fcn\u00fc unutturmam\u0131z laz\u0131m.\"\n\"Do\u011fal g\u0131dalara y\u00f6nelmemiz gerekiyor\"Coronavir\u00fcs nedeniyle t\u00fcketilmesi gereken yiyeceklerle ilgili de bilgi veren \u00c7elik \"Bu benim bran\u015f\u0131m de\u011fil ama dengeli beslenmeli ve yeterli uyku al\u0131nmal\u0131.\nZinde olmas\u0131 gerekiyor insanlar\u0131n.\nKendilerini yoracak g\u0131dalardan uzak durulmas\u0131 laz\u0131m.\nYapay g\u0131dalardan paket g\u0131dalardan uzak durmam\u0131z, do\u011fal g\u0131dalara y\u00f6nelmemiz gerekiyor.\"\ndiye konu\u015ftu.",
    "article_html": "",
    "meta_description": "Sa\u011fl\u0131k Bakanl\u0131\u011f\u0131 coronavir\u00fcs Bilim Kurulu \u00dcyesi Prof. Dr. \u0130lhami \u00c7elik, Ramazan Bayram\u0131'nda evde kalacak \u00e7ocuklar\u0131n \u015feker toplayamayaca\u011f\u0131n\u0131, bayram\u0131 h\u00fcz\u00fcnl\u00fc ge\u00e7irece\u011fini, ailelerin de onlar\u0131 e\u011flendirecek fark\u0131 aktiviteler yapmas\u0131 gerekti\u011fini bildirdi.",
    "meta_lang": "tr"
}