{
    "article_id": "dc2482a492018127edc82e1e926ec92a.1590265787.1611192",
    "title": "\u2018Ali Davut oyunlar\u0131yla cephe geni\u015fletiyorlar\u2019",
    "authors": [],
    "canonical_link": "https://www.milliyet.com.tr/siyaset/ali-davut-oyunlariyla-cephe-genisletiyorlar-6217609",
    "url": "http://milliyet.com.tr/siyaset/ali-davut-oyunlariyla-cephe-genisletiyorlar-6217609",
    "top_img": "https://i2.milimaj.com/i/milliyet/75/0x0/5ec6fdfd55427f02207cc79d.jpg",
    "meta_img": "https://i2.milimaj.com/i/milliyet/75/0x0/5ec6fdfd55427f02207cc79d.jpg",
    "movies": [],
    "text": "B\u00fcy\u00fckataman, d\u00fcn yapt\u0131\u011f\u0131 yaz\u0131l\u0131 a\u00e7\u0131klamada CHP yana\u015fmas\u0131 \u0130P\u2019in memleket masas\u0131 ad\u0131 alt\u0131nda T\u00fcrkiye\u2019ye tezg\u00e2h a\u00e7mas\u0131 ve Kemal K\u0131l\u0131\u00e7daro\u011flu\u2019nun milletvekillerini i\u015fportaya d\u00fc\u015f\u00fcrme arzusuna MHP Genel Ba\u015fkan\u0131 Devlet Bah\u00e7eli\u2019nin set \u00e7ekti\u011fini s\u00f6yledi. B\u00fcy\u00fckataman, \u015funlar\u0131 kaydetti:\n\n\u201cPKK-FET\u00d6\u2019n\u00fcn siyasi a\u011fz\u0131 olmaya hevesli CHP-HDP-\u0130P ve SP ortakl\u0131\u011f\u0131, b\u00fcy\u00fck T\u00fcrk milletinin hakl\u0131 beklentilerine cevap vermek \u00fczere bizzat T\u00fcrk milleti taraf\u0131ndan kurulan Cumhur \u0130ttifak\u0131\u2019na kar\u015f\u0131 \u2018Ali Davut oyunlar\u0131\u2019yla cephe geni\u015fletece\u011fini d\u00fc\u015f\u00fcnmektedir. Gezi ve 15 Temmuz kalk\u0131\u015fmalar\u0131yla kanun d\u0131\u015f\u0131 y\u00f6ntemlerin t\u00fcketildi\u011fi T\u00fcrkiye\u2019mizde \u015fimdi de kanunlar\u0131 kemirip demokrasi surlar\u0131nda gedik a\u00e7ma te\u015febb\u00fcs\u00fcyle kar\u015f\u0131 kar\u015f\u0131yay\u0131z. Milliyet\u00e7i Hareket, demokrasi farelerinin bu oyununa ge\u00e7it verecek de\u011fildir. Masan\u0131n alt\u0131na hain G\u00fclen\u2019i konu\u015fland\u0131r\u0131p ondan sufle almaya kalkanlar, Kandil\u2019le, temsilcileri vas\u0131tas\u0131yla kulaktan kula\u011fa oynayanlar ipliklerinin pazara \u00e7\u0131kmas\u0131yla i\u015fporta tezg\u00e2hlar\u0131n\u0131 apar topar toplam\u0131\u015f g\u00f6z\u00fckmektedir.\u201d\n\n\u2018Krali\u00e7e\u2019nin G\u00fcl\u2019\u00fc\u2019\n\nSon g\u00fcnlerde ihanet korosunun Bah\u00e7eli ve MHP\u2019yi hedef ald\u0131\u011f\u0131n\u0131 belirten B\u00fcy\u00fckataman, \u015f\u00f6yle devam etti:\n\n\u201cKrali\u00e7e\u2019nin narin G\u00fcl\u2019\u00fcn\u00fcn sahaya s\u00fcrd\u00fc\u011f\u00fc piyon dahi cesaretini toplay\u0131p \u00fczerimize gelmektedir. \u2018Stratejik \u00e7\u00f6pl\u00fck\u2019\u00fcn mimar\u0131 Davuto\u011flu\u2019nun ve s\u00f6zc\u00fclerinin siyasette tutunmak i\u00e7in se\u00e7tikleri y\u00f6ntem de ne tesad\u00fcft\u00fcr ki genel ba\u015fkan\u0131m\u0131za ve MHP\u2019ye sald\u0131rmak olmu\u015ftur. SP\u2019nin ve \u0130P\u2019in ucubeliklerinden bahsetmeye gerek dahi yoktur. \u0130\u00e7i bo\u015f, amac\u0131 belli bu sald\u0131r\u0131lar\u0131n tesad\u00fcfi olmad\u0131\u011f\u0131, s\u00f6ylenenlerin tek merkezden \u00e7\u0131kt\u0131\u011f\u0131 g\u00fcn gibi a\u015fik\u00e2rd\u0131r. Seslerin sahiplerinin \u00fclkemize bug\u00fcne kadar sundu\u011fu herhangi bir katk\u0131 s\u00f6z konusu de\u011fildir. Genel ba\u015fkan\u0131m\u0131za sald\u0131ranlar, ucuz sahtek\u00e2rlard\u0131r.\u201d",
    "keywords": [
        "kar\u015f\u0131",
        "bu",
        "de\u011fildir",
        "ali",
        "demokrasi",
        "i\u0307pin",
        "t\u00fcrk",
        "dahi",
        "b\u00fcy\u00fckataman",
        "ve",
        "oyunlar\u0131yla",
        "geni\u015fletiyorlar",
        "davut",
        "cephe",
        "genel"
    ],
    "meta_keywords": [
        ""
    ],
    "publish_date": null,
    "summary": "B\u00fcy\u00fckataman, d\u00fcn yapt\u0131\u011f\u0131 yaz\u0131l\u0131 a\u00e7\u0131klamada CHP yana\u015fmas\u0131 \u0130P\u2019in memleket masas\u0131 ad\u0131 alt\u0131nda T\u00fcrkiye\u2019ye tezg\u00e2h a\u00e7mas\u0131 ve Kemal K\u0131l\u0131\u00e7daro\u011flu\u2019nun milletvekillerini i\u015fportaya d\u00fc\u015f\u00fcrme arzusuna MHP Genel Ba\u015fkan\u0131 Devlet Bah\u00e7eli\u2019nin set \u00e7ekti\u011fini s\u00f6yledi.\nB\u00fcy\u00fckataman, \u015funlar\u0131 kaydetti:\u201cPKK-FET\u00d6\u2019n\u00fcn siyasi a\u011fz\u0131 olmaya hevesli CHP-HDP-\u0130P ve SP ortakl\u0131\u011f\u0131, b\u00fcy\u00fck T\u00fcrk milletinin hakl\u0131 beklentilerine cevap vermek \u00fczere bizzat T\u00fcrk milleti taraf\u0131ndan kurulan Cumhur \u0130ttifak\u0131\u2019na kar\u015f\u0131 \u2018Ali Davut oyunlar\u0131\u2019yla cephe geni\u015fletece\u011fini d\u00fc\u015f\u00fcnmektedir.\nGezi ve 15 Temmuz kalk\u0131\u015fmalar\u0131yla kanun d\u0131\u015f\u0131 y\u00f6ntemlerin t\u00fcketildi\u011fi T\u00fcrkiye\u2019mizde \u015fimdi de kanunlar\u0131 kemirip demokrasi surlar\u0131nda gedik a\u00e7ma te\u015febb\u00fcs\u00fcyle kar\u015f\u0131 kar\u015f\u0131yay\u0131z.\nMilliyet\u00e7i Hareket, demokrasi farelerinin bu oyununa ge\u00e7it verecek de\u011fildir.\nMasan\u0131n alt\u0131na hain G\u00fclen\u2019i konu\u015fland\u0131r\u0131p ondan sufle almaya kalkanlar, Kandil\u2019le, temsilcileri vas\u0131tas\u0131yla kulaktan kula\u011fa oynayanlar ipliklerinin pazara \u00e7\u0131kmas\u0131yla i\u015fporta tezg\u00e2hlar\u0131n\u0131 apar topar toplam\u0131\u015f g\u00f6z\u00fckmektedir.\u201d\u2018Krali\u00e7e\u2019nin G\u00fcl\u2019\u00fc\u2019Son g\u00fcnlerde ihanet korosunun Bah\u00e7eli ve MHP\u2019yi hedef ald\u0131\u011f\u0131n\u0131 belirten B\u00fcy\u00fckataman, \u015f\u00f6yle devam etti:\u201cKrali\u00e7e\u2019nin narin G\u00fcl\u2019\u00fcn\u00fcn sahaya s\u00fcrd\u00fc\u011f\u00fc piyon dahi cesaretini toplay\u0131p \u00fczerimize gelmektedir.\n\u2018Stratejik \u00e7\u00f6pl\u00fck\u2019\u00fcn mimar\u0131 Davuto\u011flu\u2019nun ve s\u00f6zc\u00fclerinin siyasette tutunmak i\u00e7in se\u00e7tikleri y\u00f6ntem de ne tesad\u00fcft\u00fcr ki genel ba\u015fkan\u0131m\u0131za ve MHP\u2019ye sald\u0131rmak olmu\u015ftur.\nSP\u2019nin ve \u0130P\u2019in ucubeliklerinden bahsetmeye gerek dahi yoktur.\n\u0130\u00e7i bo\u015f, amac\u0131 belli bu sald\u0131r\u0131lar\u0131n tesad\u00fcfi olmad\u0131\u011f\u0131, s\u00f6ylenenlerin tek merkezden \u00e7\u0131kt\u0131\u011f\u0131 g\u00fcn gibi a\u015fik\u00e2rd\u0131r.\nSeslerin sahiplerinin \u00fclkemize bug\u00fcne kadar sundu\u011fu herhangi bir katk\u0131 s\u00f6z konusu de\u011fildir.\nGenel ba\u015fkan\u0131m\u0131za sald\u0131ranlar, ucuz sahtek\u00e2rlard\u0131r.\u201d",
    "article_html": "",
    "meta_description": "Haberler - MHP Genel Sekreteri \u0130smet B\u00fcy\u00fckataman, \u201cPKK ve FET\u00d6\u2019n\u00fcn siyasi a\u011fz\u0131 olmaya hevesli CHP, HDP, \u0130P ve SP ortakl\u0131\u011f\u0131n\u0131n Cumhur \u0130ttifak\u0131\u2019na kar\u015f\u0131, \u2018Ali Davut oyunlar\u0131\u2019yla cephe geni\u015fletmek istedi\u011fini s\u00f6yledi. B\u00fcy\u00fckataman\u2019\u0131n \u2018Ali Cengiz oyunlar\u0131\u2019 deyimini Ali Babacan ve Ahmet Davuto\u011flu\u2019nun isimlerinden esinlenerek \u2018Ali Davut oyunlar\u0131\u2019 \u015feklinde de\u011fi\u015ftirmesi dikkat \u00e7ekti.",
    "meta_lang": "tr"
}