{
    "article_id": "826a6173e520a1fa4a4e986c1ccf92dd.1590265775.4876552",
    "title": "Son dakika haberi: \u0130\u00e7i\u015fleri'nden 81 ile Ramaza Bayram\u0131 genelgesi",
    "authors": [],
    "canonical_link": "https://www.milliyet.com.tr/gundem/son-dakika-haberi-icislerinden-81-ile-ramaza-bayrami-genelgesi-6218075",
    "url": "http://milliyet.com.tr/gundem/son-dakika-haberi-icislerinden-81-ile-ramaza-bayrami-genelgesi-6218075",
    "top_img": "https://i2.milimaj.com/i/milliyet/75/0x0/5ec7be7dadcdeb1d9cde8445.jpg",
    "meta_img": "https://i2.milimaj.com/i/milliyet/75/0x0/5ec7be7dadcdeb1d9cde8445.jpg",
    "movies": [],
    "text": "\u0130\u00e7i\u015fleri Bakanl\u0131\u011f\u0131, 81 il valili\u011fine \"Ramazan Bayram\u0131 trafik tedbirleri\" genelgesi g\u00f6nderdi.\n\nBakanl\u0131ktan yap\u0131lan a\u00e7\u0131klamaya g\u00f6re, genelge do\u011frultusunda bayram tatili 23-26 May\u0131s tarihlerinde 4 g\u00fcn olmas\u0131na ra\u011fmen trafik tedbirleri 22-27 May\u0131s tarihlerinde 6 g\u00fcn s\u00fcreyle uygulanacak.\n\n\u00dclke genelinde soka\u011fa \u00e7\u0131kma k\u0131s\u0131tlamas\u0131 olmas\u0131na ra\u011fmen bayram s\u00fcresince trafik ekipleri, yollardaki denetimlerini s\u00fcrd\u00fcrecek.\n\n\u00d6zellikle bayramda seyahat izin belgesiyle 65 ve \u00fczeri ya\u015flardaki vatanda\u015flar\u0131n refakat\u00e7ileriyle tek y\u00f6nl\u00fc istedikleri yerlere gitmesi, tar\u0131m \u00fcr\u00fcn\u00fc hasad\u0131 i\u00e7in yap\u0131lacak seyahatler ve soka\u011fa \u00e7\u0131kma k\u0131s\u0131tlamas\u0131ndan muaf olanlardan kaynakl\u0131 trafikte olas\u0131 kazalar\u0131n \u00f6n\u00fcne ge\u00e7ebilmek i\u00e7in kara yollar\u0131nda denetimlere a\u011f\u0131rl\u0131k verilecek.\n\nBayram trafik tedbirleri kapsam\u0131nda g\u00fcnl\u00fck ortalama 18 bin 564, 6 g\u00fcnl\u00fck s\u00fcre\u00e7te ise 111 bin 384 polis ve jandarma g\u00f6rev yapacak.\n\nDENET\u0130MLER\u0130N KONTROL\u00dcN\u00dc 64 PERSONEL SA\u011eLAYACAK\n\nVatanda\u015flar\u0131n g\u00fcvenli \u015fekilde ula\u015f\u0131mlar\u0131n\u0131n sa\u011flanmas\u0131 ve yeni tip koronavir\u00fcs\u00fcn (Kovid-19) yay\u0131l\u0131m\u0131n\u0131 \u00f6nlemeye y\u00f6nelik tedbirler kapsam\u0131nda s\u00fcr\u00fcc\u00fc ve yolcu giri\u015f-\u00e7\u0131k\u0131\u015flar\u0131n\u0131n kontrol edilebilmesi i\u00e7in il giri\u015f ve \u00e7\u0131k\u0131\u015flar\u0131nda olu\u015fturulan kontrol noktalar\u0131ndaki denetimleri yerinde g\u00f6rmek i\u00e7in emniyetten 24 personelden olu\u015fan 8 ekip, jandarmadan 40 personelden olu\u015fan 20 ekip g\u00f6revlendirildi.\n\nTrafik ihlalleri ve kazalar\u0131n artt\u0131\u011f\u0131 kesimler ile trafi\u011fin yo\u011funla\u015ft\u0131\u011f\u0131 b\u00f6lgelerde trafik ekiplerinin g\u00f6r\u00fcn\u00fcrl\u00fc\u011f\u00fcn\u00fc artt\u0131rmak amac\u0131yla yerle\u015ftirilen maket/model ara\u00e7 uygulamas\u0131na devam edilecek. Bu \u00e7er\u00e7evede 78 ilde 767 maket/model trafik ekibi arac\u0131, tepe lambal\u0131 ve reflektif \u015feritleriyle g\u00f6r\u00fcn\u00fcr \u015fekilde kazalar\u0131n yo\u011funla\u015ft\u0131\u011f\u0131 g\u00fczergahlara yerle\u015ftirildi.\n\nAyr\u0131ca, 16 ilde helikopter, 76 ilde drone ile trafik denetimi ger\u00e7ekle\u015ftirilecek.\n\nARA\u00c7LAR KAPAS\u0130TES\u0130N\u0130N Y\u00dcZDE 50'S\u0130 KADAR YOLCU ALACAK, \u0130Z\u0130N BELGELER\u0130 KONTROL ED\u0130LECEK\n\n\u015eehirleraras\u0131 yolcu ta\u015f\u0131mac\u0131l\u0131\u011f\u0131nda y\u00fczde 50 kapasite uygulamas\u0131na devam edilecek. Ayr\u0131ca, yollarda 65 ve \u00fcst\u00fc ya\u015flardaki vatanda\u015flar ve refakat\u00e7ileri ile tar\u0131m hasad\u0131 kapsam\u0131nda seyahat izni verilenlerin izin belgeleri kontrol edilecek.\n\nTerminallerde ve ara istasyonlarda denetimler art\u0131r\u0131lacak, terminal ve izin verilen yerler d\u0131\u015f\u0131nda \u015fehirleraras\u0131 otob\u00fcslerin kalk\u0131\u015flar\u0131na ve korsan ta\u015f\u0131mac\u0131l\u0131\u011fa izin verilmeyecek.\n\nSefere \u00e7\u0131kan b\u00fct\u00fcn otob\u00fcsler denetlenecek. Otob\u00fcs \u015fof\u00f6rleri ve yolcular, seyahat s\u00fcresince ba\u015fta emniyet kemeri kullan\u0131m\u0131 olmak \u00fczere kural ihlali yapmamalar\u0131 y\u00f6n\u00fcnde bilgilendirilecek.\n\nOtob\u00fcslerin kar\u0131\u015ft\u0131\u011f\u0131 kazalar da dikkate al\u0131narak \u00f6zellikle 02.00-08.00 ve uykusuzluk ve yorgunlu\u011fa ba\u011fl\u0131 dikkat kayb\u0131n\u0131n olu\u015ftu\u011fu 05.00-07.00 saatlerinde \u015fof\u00f6rler ara\u00e7 d\u0131\u015f\u0131na davet edilerek dinlenmeleri sa\u011flanacak.\n\nTrafik ekiplerinin kara yolu g\u00fczergahlar\u0131nda tepe lambalar\u0131n\u0131n daima a\u00e7\u0131k tutulmas\u0131yla g\u00f6r\u00fcn\u00fcrl\u00fckleri \u00f6n plana \u00e7\u0131kar\u0131lacak ve bu sayede s\u00fcr\u00fcc\u00fclerin alg\u0131lanan yakalanma riski duygusu s\u00fcrekli canl\u0131 tutulacak.\n\nDenetimlerde \u00e7evirme ekiplerinin bulundu\u011fu noktalarda durdurulan ara\u00e7 s\u00fcr\u00fcc\u00fcleriyle y\u00fcz y\u00fcze ileti\u015fim kurulacak ve uzun yoldan gelen s\u00fcr\u00fcc\u00fclerin dinlenmeleri sa\u011flanacak.\n\nRADARLA DENET\u0130MLER YAPILACAK\n\nRadar denetimlerine ba\u015fta h\u0131z kaynakl\u0131 kazalar\u0131n yo\u011funla\u015ft\u0131\u011f\u0131 g\u00fczergahlarda olmak \u00fczere devam edilecek.\n\nToplam uzunlu\u011fu 2 bin 155 kilometre olan t\u00fcm otoyollarda ortalama h\u0131z denetimlerine devam edilecek. Son 3 y\u0131lda bayram tatillerinde kazalar\u0131n yo\u011fun oldu\u011fu tespit edilen 18 ildeki 20 g\u00fczergahta daha etkili ve yo\u011fun \u015fekilde tedbirler planlanarak uygulanacak.\n\n\u015eehir merkezlerinde \u015fehitlerin birinci derece yak\u0131nlar\u0131 taraf\u0131ndan ziyaret edilebilecek \u015fehitliklerde trafik tedbirleri art\u0131r\u0131lacak.\n\nTa\u015f\u0131t-yaya kazalar\u0131n\u0131n yo\u011fun oldu\u011fu b\u00f6lgelerde, yayalar\u0131n trafik g\u00fcvenli\u011fini olumsuz etkileyen, yaya kald\u0131r\u0131mlar\u0131, yaya ge\u00e7itleri, kav\u015fak sistemleri, engelli rampalar\u0131 \u00f6n\u00fcnde ve \u00fczerindeki uygunsuz park edilmi\u015f ara\u00e7lar kald\u0131r\u0131lacak.\n\nYaya \u00f6nceli\u011fi ve g\u00fcvenli\u011fi konusundaki denetimlere ve bilgilendirme faaliyetlerine kesintisiz devam edilecek.\n\nMEVS\u0130ML\u0130K TARIM \u0130\u015e\u00c7\u0130S\u0130 TA\u015eIYAN ARA\u00c7LARA KISITLAMA\n\nMevsimlik tar\u0131m i\u015f\u00e7ilerini ta\u015f\u0131yan ara\u00e7lar\u0131n 00.00-06.00 saatlerinde \u015fehirler aras\u0131 yolculuk yapmalar\u0131na izin verilmeyecek. Trakt\u00f6r ve bi\u00e7erd\u00f6ver gibi tar\u0131msal ara\u00e7lar\u0131n gerekli tedbir almadan trafikte seyretmeleri engellenecek.\n\nDenetimlerde s\u00fcr\u00fcc\u00fc ve yolculara y\u00f6nelik trafik g\u00fcvenli\u011fi konusunda yap\u0131lacak bilgilendirme ve bilin\u00e7lendirme faaliyetlerinde \"ya\u015fam i\u00e7in k\u0131sa bir mola\" slogan\u0131yla olu\u015fturulan \"ya\u015fam t\u00fcnelleri\" etkin \u015fekilde kullan\u0131lacak.\n\nTrafik ekip ve personeli, g\u00fczergahtaki konumlar\u0131 ve denetimlerinin anl\u0131k takip edildi\u011fi \"Uygulama Takip Projesi\" \u00fczerinden merkezden denetlenecek.\n\nMerkezdeki \"Trafik Kaza Dan\u0131\u015fma Birimi\" taraf\u0131ndan \u00fclke genelindeki yol durumu ve kazalar anl\u0131k takip edilecek ve kazalara an\u0131nda m\u00fcdahale edilmesi sa\u011flanacak.\n\nG\u00fcvenli trafik ortam\u0131n\u0131n sa\u011flanmas\u0131nda denetimin \u00f6nemli bir par\u00e7as\u0131 olan 34 bin 218 fahri trafik m\u00fcfetti\u015fine \"Evdeyim ama trafik kurallar\u0131 akl\u0131mda. De\u011ferli m\u00fcfetti\u015fimiz, tespit etti\u011finiz her kural ihlali bir hayat kurtar\u0131r. Trafik g\u00fcvenli\u011fine katk\u0131lar\u0131n\u0131z i\u00e7in te\u015fekk\u00fcr eder, iyi bayramlar dileriz. Trafikte her y\u0131l daha iyiye.\" mesaj\u0131 g\u00f6nderilecek.",
    "keywords": [
        "kontrol",
        "i\u0307\u00e7i\u015flerinden",
        "dakika",
        "edilecek",
        "trafik",
        "kazalar\u0131n",
        "son",
        "devam",
        "i\u00e7in",
        "tedbirleri",
        "genelgesi",
        "ve",
        "ile",
        "81",
        "\u015fekilde",
        "izin",
        "haberi",
        "ramaza",
        "bayram\u0131"
    ],
    "meta_keywords": [
        ""
    ],
    "publish_date": null,
    "summary": "\u0130\u00e7i\u015fleri Bakanl\u0131\u011f\u0131, 81 il valili\u011fine \"Ramazan Bayram\u0131 trafik tedbirleri\" genelgesi g\u00f6nderdi.\nBakanl\u0131ktan yap\u0131lan a\u00e7\u0131klamaya g\u00f6re, genelge do\u011frultusunda bayram tatili 23-26 May\u0131s tarihlerinde 4 g\u00fcn olmas\u0131na ra\u011fmen trafik tedbirleri 22-27 May\u0131s tarihlerinde 6 g\u00fcn s\u00fcreyle uygulanacak.\n\u00dclke genelinde soka\u011fa \u00e7\u0131kma k\u0131s\u0131tlamas\u0131 olmas\u0131na ra\u011fmen bayram s\u00fcresince trafik ekipleri, yollardaki denetimlerini s\u00fcrd\u00fcrecek.\n\u00d6zellikle bayramda seyahat izin belgesiyle 65 ve \u00fczeri ya\u015flardaki vatanda\u015flar\u0131n refakat\u00e7ileriyle tek y\u00f6nl\u00fc istedikleri yerlere gitmesi, tar\u0131m \u00fcr\u00fcn\u00fc hasad\u0131 i\u00e7in yap\u0131lacak seyahatler ve soka\u011fa \u00e7\u0131kma k\u0131s\u0131tlamas\u0131ndan muaf olanlardan kaynakl\u0131 trafikte olas\u0131 kazalar\u0131n \u00f6n\u00fcne ge\u00e7ebilmek i\u00e7in kara yollar\u0131nda denetimlere a\u011f\u0131rl\u0131k verilecek.\nBayram trafik tedbirleri kapsam\u0131nda g\u00fcnl\u00fck ortalama 18 bin 564, 6 g\u00fcnl\u00fck s\u00fcre\u00e7te ise 111 bin 384 polis ve jandarma g\u00f6rev yapacak.\nDENET\u0130MLER\u0130N KONTROL\u00dcN\u00dc 64 PERSONEL SA\u011eLAYACAKVatanda\u015flar\u0131n g\u00fcvenli \u015fekilde ula\u015f\u0131mlar\u0131n\u0131n sa\u011flanmas\u0131 ve yeni tip koronavir\u00fcs\u00fcn (Kovid-19) yay\u0131l\u0131m\u0131n\u0131 \u00f6nlemeye y\u00f6nelik tedbirler kapsam\u0131nda s\u00fcr\u00fcc\u00fc ve yolcu giri\u015f-\u00e7\u0131k\u0131\u015flar\u0131n\u0131n kontrol edilebilmesi i\u00e7in il giri\u015f ve \u00e7\u0131k\u0131\u015flar\u0131nda olu\u015fturulan kontrol noktalar\u0131ndaki denetimleri yerinde g\u00f6rmek i\u00e7in emniyetten 24 personelden olu\u015fan 8 ekip, jandarmadan 40 personelden olu\u015fan 20 ekip g\u00f6revlendirildi.\nTrafik ihlalleri ve kazalar\u0131n artt\u0131\u011f\u0131 kesimler ile trafi\u011fin yo\u011funla\u015ft\u0131\u011f\u0131 b\u00f6lgelerde trafik ekiplerinin g\u00f6r\u00fcn\u00fcrl\u00fc\u011f\u00fcn\u00fc artt\u0131rmak amac\u0131yla yerle\u015ftirilen maket/model ara\u00e7 uygulamas\u0131na devam edilecek.\nBu \u00e7er\u00e7evede 78 ilde 767 maket/model trafik ekibi arac\u0131, tepe lambal\u0131 ve reflektif \u015feritleriyle g\u00f6r\u00fcn\u00fcr \u015fekilde kazalar\u0131n yo\u011funla\u015ft\u0131\u011f\u0131 g\u00fczergahlara yerle\u015ftirildi.\nAyr\u0131ca, 16 ilde helikopter, 76 ilde drone ile trafik denetimi ger\u00e7ekle\u015ftirilecek.\nARA\u00c7LAR KAPAS\u0130TES\u0130N\u0130N Y\u00dcZDE 50'S\u0130 KADAR YOLCU ALACAK, \u0130Z\u0130N BELGELER\u0130 KONTROL ED\u0130LECEK\u015eehirleraras\u0131 yolcu ta\u015f\u0131mac\u0131l\u0131\u011f\u0131nda y\u00fczde 50 kapasite uygulamas\u0131na devam edilecek.\nAyr\u0131ca, yollarda 65 ve \u00fcst\u00fc ya\u015flardaki vatanda\u015flar ve refakat\u00e7ileri ile tar\u0131m hasad\u0131 kapsam\u0131nda seyahat izni verilenlerin izin belgeleri kontrol edilecek.\nTerminallerde ve ara istasyonlarda denetimler art\u0131r\u0131lacak, terminal ve izin verilen yerler d\u0131\u015f\u0131nda \u015fehirleraras\u0131 otob\u00fcslerin kalk\u0131\u015flar\u0131na ve korsan ta\u015f\u0131mac\u0131l\u0131\u011fa izin verilmeyecek.\nSefere \u00e7\u0131kan b\u00fct\u00fcn otob\u00fcsler denetlenecek.\nOtob\u00fcs \u015fof\u00f6rleri ve yolcular, seyahat s\u00fcresince ba\u015fta emniyet kemeri kullan\u0131m\u0131 olmak \u00fczere kural ihlali yapmamalar\u0131 y\u00f6n\u00fcnde bilgilendirilecek.\nOtob\u00fcslerin kar\u0131\u015ft\u0131\u011f\u0131 kazalar da dikkate al\u0131narak \u00f6zellikle 02.00-08.00 ve uykusuzluk ve yorgunlu\u011fa ba\u011fl\u0131 dikkat kayb\u0131n\u0131n olu\u015ftu\u011fu 05.00-07.00 saatlerinde \u015fof\u00f6rler ara\u00e7 d\u0131\u015f\u0131na davet edilerek dinlenmeleri sa\u011flanacak.\nTrafik ekiplerinin kara yolu g\u00fczergahlar\u0131nda tepe lambalar\u0131n\u0131n daima a\u00e7\u0131k tutulmas\u0131yla g\u00f6r\u00fcn\u00fcrl\u00fckleri \u00f6n plana \u00e7\u0131kar\u0131lacak ve bu sayede s\u00fcr\u00fcc\u00fclerin alg\u0131lanan yakalanma riski duygusu s\u00fcrekli canl\u0131 tutulacak.\nDenetimlerde \u00e7evirme ekiplerinin bulundu\u011fu noktalarda durdurulan ara\u00e7 s\u00fcr\u00fcc\u00fcleriyle y\u00fcz y\u00fcze ileti\u015fim kurulacak ve uzun yoldan gelen s\u00fcr\u00fcc\u00fclerin dinlenmeleri sa\u011flanacak.\nRADARLA DENET\u0130MLER YAPILACAKRadar denetimlerine ba\u015fta h\u0131z kaynakl\u0131 kazalar\u0131n yo\u011funla\u015ft\u0131\u011f\u0131 g\u00fczergahlarda olmak \u00fczere devam edilecek.\nToplam uzunlu\u011fu 2 bin 155 kilometre olan t\u00fcm otoyollarda ortalama h\u0131z denetimlerine devam edilecek.\nSon 3 y\u0131lda bayram tatillerinde kazalar\u0131n yo\u011fun oldu\u011fu tespit edilen 18 ildeki 20 g\u00fczergahta daha etkili ve yo\u011fun \u015fekilde tedbirler planlanarak uygulanacak.\n\u015eehir merkezlerinde \u015fehitlerin birinci derece yak\u0131nlar\u0131 taraf\u0131ndan ziyaret edilebilecek \u015fehitliklerde trafik tedbirleri art\u0131r\u0131lacak.\nTa\u015f\u0131t-yaya kazalar\u0131n\u0131n yo\u011fun oldu\u011fu b\u00f6lgelerde, yayalar\u0131n trafik g\u00fcvenli\u011fini olumsuz etkileyen, yaya kald\u0131r\u0131mlar\u0131, yaya ge\u00e7itleri, kav\u015fak sistemleri, engelli rampalar\u0131 \u00f6n\u00fcnde ve \u00fczerindeki uygunsuz park edilmi\u015f ara\u00e7lar kald\u0131r\u0131lacak.\nYaya \u00f6nceli\u011fi ve g\u00fcvenli\u011fi konusundaki denetimlere ve bilgilendirme faaliyetlerine kesintisiz devam edilecek.\nMEVS\u0130ML\u0130K TARIM \u0130\u015e\u00c7\u0130S\u0130 TA\u015eIYAN ARA\u00c7LARA KISITLAMAMevsimlik tar\u0131m i\u015f\u00e7ilerini ta\u015f\u0131yan ara\u00e7lar\u0131n 00.00-06.00 saatlerinde \u015fehirler aras\u0131 yolculuk yapmalar\u0131na izin verilmeyecek.\nTrakt\u00f6r ve bi\u00e7erd\u00f6ver gibi tar\u0131msal ara\u00e7lar\u0131n gerekli tedbir almadan trafikte seyretmeleri engellenecek.\nDenetimlerde s\u00fcr\u00fcc\u00fc ve yolculara y\u00f6nelik trafik g\u00fcvenli\u011fi konusunda yap\u0131lacak bilgilendirme ve bilin\u00e7lendirme faaliyetlerinde \"ya\u015fam i\u00e7in k\u0131sa bir mola\" slogan\u0131yla olu\u015fturulan \"ya\u015fam t\u00fcnelleri\" etkin \u015fekilde kullan\u0131lacak.\nTrafik ekip ve personeli, g\u00fczergahtaki konumlar\u0131 ve denetimlerinin anl\u0131k takip edildi\u011fi \"Uygulama Takip Projesi\" \u00fczerinden merkezden denetlenecek.\nMerkezdeki \"Trafik Kaza Dan\u0131\u015fma Birimi\" taraf\u0131ndan \u00fclke genelindeki yol durumu ve kazalar anl\u0131k takip edilecek ve kazalara an\u0131nda m\u00fcdahale edilmesi sa\u011flanacak.\nG\u00fcvenli trafik ortam\u0131n\u0131n sa\u011flanmas\u0131nda denetimin \u00f6nemli bir par\u00e7as\u0131 olan 34 bin 218 fahri trafik m\u00fcfetti\u015fine \"Evdeyim ama trafik kurallar\u0131 akl\u0131mda.\nDe\u011ferli m\u00fcfetti\u015fimiz, tespit etti\u011finiz her kural ihlali bir hayat kurtar\u0131r.\nTrafik g\u00fcvenli\u011fine katk\u0131lar\u0131n\u0131z i\u00e7in te\u015fekk\u00fcr eder, iyi bayramlar dileriz.\nTrafikte her y\u0131l daha iyiye.\"\nmesaj\u0131 g\u00f6nderilecek.",
    "article_html": "",
    "meta_description": "Son Dakika G\u00fcncel Haberler - Son dakika haberine g\u00f6re; \u0130\u00e7i\u015fleri Bakanl\u0131\u011f\u0131, 81 il valili\u011fine",
    "meta_lang": "tr"
}