{
    "article_id": "633d964aee625e5db64ee3674dad738b.1590265823.3532207",
    "title": "Bel\u00e7ika'da okullar 18 May\u0131s'ta a\u00e7\u0131lacak",
    "authors": [],
    "canonical_link": "https://www.milliyet.com.tr/egitim/belcikada-okullar-18-mayista-acilacak-6211716",
    "url": "http://milliyet.com.tr/egitim/belcikada-okullar-18-mayista-acilacak-6211716",
    "top_img": "https://i2.milimaj.com/i/milliyet/75/0x0/5ebc1012adcdeb1c68f546ba.jpg",
    "meta_img": "https://i2.milimaj.com/i/milliyet/75/0x0/5ebc1012adcdeb1c68f546ba.jpg",
    "movies": [],
    "text": "Bel\u00e7ika Ulusal G\u00fcvenlik Konseyi, normalle\u015fme s\u00fcrecinin ilk a\u015famas\u0131n\u0131n 4 May\u0131s'ta ba\u015flamas\u0131n\u0131n ard\u0131ndan bug\u00fcn tekrar topland\u0131. Toplant\u0131n\u0131n ard\u0131ndan konu\u015fan Ba\u015fbakan Sophie Wilmes, t\u00fcm k\u00fclt\u00fcrel, sportif ve di\u011fer etkinliklerin 30 Haziran'a kadar yasakland\u0131\u011f\u0131n\u0131 belirterek, \"Muhtemelen yazdan \u00f6nce normal hayata d\u00f6n\u00fc\u015f olmayacak.\" dedi.\n\nToplant\u0131da al\u0131nan karara g\u00f6re, okullar 18 May\u0131s'ta s\u0131k\u0131 tedbirler alt\u0131nda tekrar e\u011fitim-\u00f6\u011fretime ba\u015flayacak.\n\nM\u00fcze ile hayvanat bah\u00e7eleri gerekli \u00f6nlemleri almak ve bilet sat\u0131\u015flar\u0131n\u0131 internetten yapmak kayd\u0131yla yeniden kap\u0131lar\u0131n\u0131 a\u00e7acak. Ayn\u0131 ko\u015fullar alt\u0131nda k\u00fct\u00fcphaneler de hizmet verebilecek.\n\nBerber ve kuaf\u00f6rler randevuyla m\u00fc\u015fteri kabul edebilecek.\n\nAzami 30 ki\u015finin kat\u0131l\u0131m\u0131yla d\u00fc\u011f\u00fcn ve cenaze t\u00f6renleri yap\u0131labilecek.\n\nSpor kul\u00fcpleri en \u00e7ok 20 ki\u015fiyle ve a\u00e7\u0131k havada antrenman yapabilecek.\n\n\u0130\u015f yerlerinde uzaktan \u00e7al\u0131\u015fma esas olacak.\n\nBir sonraki a\u015famaya ise en erken 8 Haziran'da ge\u00e7ilecek. Spor m\u00fcsabakalar\u0131n\u0131n ve i\u00e7 turizmin ba\u015flamas\u0131 daha sonra de\u011ferlendirilecek.",
    "keywords": [
        "\u00e7ok",
        "may\u0131sta",
        "30",
        "tekrar",
        "18",
        "a\u00e7\u0131lacak",
        "\u00f6nlemleri",
        "\u00f6nce",
        "ve",
        "alt\u0131nda",
        "ard\u0131ndan",
        "bel\u00e7ikada",
        "en",
        "okullar"
    ],
    "meta_keywords": [
        ""
    ],
    "publish_date": null,
    "summary": "Bel\u00e7ika Ulusal G\u00fcvenlik Konseyi, normalle\u015fme s\u00fcrecinin ilk a\u015famas\u0131n\u0131n 4 May\u0131s'ta ba\u015flamas\u0131n\u0131n ard\u0131ndan bug\u00fcn tekrar topland\u0131.\nToplant\u0131n\u0131n ard\u0131ndan konu\u015fan Ba\u015fbakan Sophie Wilmes, t\u00fcm k\u00fclt\u00fcrel, sportif ve di\u011fer etkinliklerin 30 Haziran'a kadar yasakland\u0131\u011f\u0131n\u0131 belirterek, \"Muhtemelen yazdan \u00f6nce normal hayata d\u00f6n\u00fc\u015f olmayacak.\"\nToplant\u0131da al\u0131nan karara g\u00f6re, okullar 18 May\u0131s'ta s\u0131k\u0131 tedbirler alt\u0131nda tekrar e\u011fitim-\u00f6\u011fretime ba\u015flayacak.\nM\u00fcze ile hayvanat bah\u00e7eleri gerekli \u00f6nlemleri almak ve bilet sat\u0131\u015flar\u0131n\u0131 internetten yapmak kayd\u0131yla yeniden kap\u0131lar\u0131n\u0131 a\u00e7acak.\nAyn\u0131 ko\u015fullar alt\u0131nda k\u00fct\u00fcphaneler de hizmet verebilecek.\nBerber ve kuaf\u00f6rler randevuyla m\u00fc\u015fteri kabul edebilecek.\nAzami 30 ki\u015finin kat\u0131l\u0131m\u0131yla d\u00fc\u011f\u00fcn ve cenaze t\u00f6renleri yap\u0131labilecek.\nSpor kul\u00fcpleri en \u00e7ok 20 ki\u015fiyle ve a\u00e7\u0131k havada antrenman yapabilecek.\n\u0130\u015f yerlerinde uzaktan \u00e7al\u0131\u015fma esas olacak.\nBir sonraki a\u015famaya ise en erken 8 Haziran'da ge\u00e7ilecek.\nSpor m\u00fcsabakalar\u0131n\u0131n ve i\u00e7 turizmin ba\u015flamas\u0131 daha sonra de\u011ferlendirilecek.",
    "article_html": "",
    "meta_description": "En Son Haberler - Bel\u00e7ika, yeni tip corona vir\u00fcs (covid-19) kapsam\u0131nda al\u0131nan \u00f6nlemleri kademeli olarak gev\u015fetmeye devam ediyor.",
    "meta_lang": "tr"
}