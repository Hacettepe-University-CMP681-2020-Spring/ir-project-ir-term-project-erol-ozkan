{
    "article_id": "c20d75e53d3cf7e3b43c5bf9afa0bdfa.1590265854.6272888",
    "title": "Kim Milyoner Olmak \u0130ster'e g\u00f6rme engelli yar\u0131\u015fmac\u0131 damga vurdu",
    "authors": [],
    "canonical_link": "https://www.milliyet.com.tr/milliyet-tv/kim-milyoner-olmak-istere-gorme-engelli-yarismaci-damga-vurdu-6214154",
    "url": "http://milliyet.com.tr/milliyet-tv/kim-milyoner-olmak-istere-gorme-engelli-yarismaci-damga-vurdu-6214154",
    "top_img": "https://i2.milimaj.com/i/milliyet/75/0x0/5ec10d765542801d9cb14a80.jpg",
    "meta_img": "https://i2.milimaj.com/i/milliyet/75/0x0/5ec10d765542801d9cb14a80.jpg",
    "movies": [],
    "text": "Oynatma Listesi\n\nKim Milyoner Olmak \u0130ster'e g\u00f6rme engelli yar\u0131\u015fmac\u0131 damga vurdu\n\nSunuculu\u011funu Kenan \u0130mirzal\u0131o\u011flu'nun yapt\u0131\u011f\u0131 'Kim Milyoner Olmak \u0130ster' d\u00fcn ak\u015fam 891. b\u00f6l\u00fcm\u00fcyle ekranlara geldi. Yar\u0131\u015fman\u0131n 16 May\u0131s ak\u015fam\u0131 yay\u0131nlanan yeni b\u00f6l\u00fcm\u00fcne kat\u0131lan Mustafa Keskin ve k\u00f6pe\u011fi Tabs sosyal medyaya damgas\u0131n\u0131 vurdu. 28 ya\u015f\u0131nda \u0130stanbul'da ya\u015fayan ve avukatl\u0131k yapan Mustafa Keskin Eski\u015fehirli olup, 11 ya\u015f\u0131ndan itibaren g\u00f6rme engelli. Ko\u00e7 \u00dcniversitesi'nde hukuk okuyan Keskin bir enerji \u015firketinde avukatl\u0131k yap\u0131yor. 125 bin TL'lik soruya kadar gelen Mustafa Keskin, Golden Retriever cinsi rehber k\u00f6pe\u011fi Tabs ile son derece ba\u015far\u0131l\u0131 oldu. K\u00f6pe\u011finin eli aya\u011f\u0131 oldu\u011funu s\u00f6yleyen Keskin her yere onunla gitti\u011fini hatta k\u00f6pe\u011finin metro duraklar\u0131n\u0131 bile \u00f6\u011frendi\u011fini s\u00f6yledi. \"Danimarka'da 25 ya\u015f\u0131n\u0131 ge\u00e7ip evlenmeyenlerin \u00fczerine tar\u00e7\u0131n d\u00f6k\u00fcl\u00fcrken, 30 ya\u015f\u0131n\u0131 ge\u00e7ip evlenmeyenlerin \u00fczerine ne d\u00f6k\u00fcl\u00fcr\" sorusunu bilmeyen Keskin; 125 bin TL'lik soruya cevap veremedi ve yar\u0131\u015fmadan \u00e7ekildi. B\u00f6ylece Keskin, 60 Bin TL'nin sahibi oldu.\n\nDETAYLARI G\u00d6STER",
    "keywords": [
        "kim",
        "damga",
        "yar\u0131\u015fmac\u0131",
        "ya\u015f\u0131n\u0131",
        "tllik",
        "g\u00f6rme",
        "vurdu",
        "i\u0307stere",
        "keskin",
        "tabs",
        "milyoner",
        "engelli",
        "ve",
        "mustafa",
        "\u00fczerine",
        "soruya",
        "bin",
        "olmak"
    ],
    "meta_keywords": [
        ""
    ],
    "publish_date": null,
    "summary": "Oynatma ListesiKim Milyoner Olmak \u0130ster'e g\u00f6rme engelli yar\u0131\u015fmac\u0131 damga vurduSunuculu\u011funu Kenan \u0130mirzal\u0131o\u011flu'nun yapt\u0131\u011f\u0131 'Kim Milyoner Olmak \u0130ster' d\u00fcn ak\u015fam 891. b\u00f6l\u00fcm\u00fcyle ekranlara geldi.\nYar\u0131\u015fman\u0131n 16 May\u0131s ak\u015fam\u0131 yay\u0131nlanan yeni b\u00f6l\u00fcm\u00fcne kat\u0131lan Mustafa Keskin ve k\u00f6pe\u011fi Tabs sosyal medyaya damgas\u0131n\u0131 vurdu.\n28 ya\u015f\u0131nda \u0130stanbul'da ya\u015fayan ve avukatl\u0131k yapan Mustafa Keskin Eski\u015fehirli olup, 11 ya\u015f\u0131ndan itibaren g\u00f6rme engelli.\nKo\u00e7 \u00dcniversitesi'nde hukuk okuyan Keskin bir enerji \u015firketinde avukatl\u0131k yap\u0131yor.\n125 bin TL'lik soruya kadar gelen Mustafa Keskin, Golden Retriever cinsi rehber k\u00f6pe\u011fi Tabs ile son derece ba\u015far\u0131l\u0131 oldu.\nK\u00f6pe\u011finin eli aya\u011f\u0131 oldu\u011funu s\u00f6yleyen Keskin her yere onunla gitti\u011fini hatta k\u00f6pe\u011finin metro duraklar\u0131n\u0131 bile \u00f6\u011frendi\u011fini s\u00f6yledi.\n\"Danimarka'da 25 ya\u015f\u0131n\u0131 ge\u00e7ip evlenmeyenlerin \u00fczerine tar\u00e7\u0131n d\u00f6k\u00fcl\u00fcrken, 30 ya\u015f\u0131n\u0131 ge\u00e7ip evlenmeyenlerin \u00fczerine ne d\u00f6k\u00fcl\u00fcr\" sorusunu bilmeyen Keskin; 125 bin TL'lik soruya cevap veremedi ve yar\u0131\u015fmadan \u00e7ekildi.\nB\u00f6ylece Keskin, 60 Bin TL'nin sahibi oldu.\nDETAYLARI G\u00d6STER",
    "article_html": "",
    "meta_description": "ATV ekranlar\u0131n\u0131n \u00e7ok sevilen yar\u0131\u015fmas\u0131 'Kim Milyoner Olmak \u0130ster'in d\u00fcnk\u00fc b\u00f6l\u00fcm\u00fcne g\u00f6rme engelli yar\u0131\u015fmac\u0131 damga vurdu. K\u00f6pe\u011fi ile st\u00fcdyoya gelen Mustafa Keskin adl\u0131 yar\u0131\u015fmac\u0131 azmi ve ba\u015far\u0131s\u0131yla takdir toplad\u0131.",
    "meta_lang": "tr"
}