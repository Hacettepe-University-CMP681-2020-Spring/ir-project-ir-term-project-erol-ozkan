{
    "article_id": "5b0a364c806432c725a0d3bba540c069.1590266147.8824904",
    "title": "Kadir Gecesi duas\u0131 nedir? Kadir Gecesi ibadetleri nelerdir?",
    "authors": [],
    "canonical_link": "https://www.milliyet.com.tr/ramazan/dualar/kadir-gecesi-nedir-kadir-gecesi-duasi-ibadetleri-neler-diyanet-acikladi-6215381",
    "url": "http://milliyet.com.tr/ramazan/dualar/kadir-gecesi-nedir-kadir-gecesi-duasi-ibadetleri-neler-diyanet-acikladi-6215381",
    "top_img": "https://i2.milimaj.com/i/milliyet/75/0x0/5ec37aee55427f162c9816cd.jpg",
    "meta_img": "https://i2.milimaj.com/i/milliyet/75/0x0/5ec37aee55427f162c9816cd.jpg",
    "movies": [],
    "text": "Diyanet \u0130\u015fleri Ba\u015fkanl\u0131\u011f\u0131 resmi internet sitesi \u00fczerinde Kadir Gecesi'nin \u00f6nemine yer verdi. Kadir gecesi duas\u0131 ve ibadetlerini de anlatan Diyanet \u0130\u015fleri Ba\u015fkanl\u0131\u011f\u0131 vatanda\u015flar\u0131n merak\u0131n\u0131 giderdi. Peki Kadir Gecesi nedir, Kadir Gecesi duas\u0131 - ibadetleri neler? \u0130\u015fte Kadir Gecesi'nin anlam ve \u00f6nemi...\n\nKAD\u0130R GECES\u0130 NED\u0130R? \u0130\u015eTE \u00d6NEM\u0130 VE ANLAMI...\n\nBurada Kadir gecesinin bin aydan hay\u0131rl\u0131 olu\u015funun ba\u015fka baz\u0131 sebepleri a\u00e7\u0131klanmaktad\u0131r. Bu gece Allah Te\u00e2l\u00e2\u2019n\u0131n verece\u011fi g\u00f6revleri \u00fcstlenmek \u00fczere melekler ve ruh yery\u00fcz\u00fcne inerler. M\u00fcfessirlerin \u00e7o\u011funlu\u011funa g\u00f6re 4. \u00e2yetteki \u201cruh\u201dtan maksat Cebr\u00e2il\u2019dir (kr\u015f. \u015euar\u00e2 26/193-194). Cebr\u00e2il meleklerden biri olmakla birlikte makam\u0131n\u0131n y\u00fcksekli\u011fini ve \u015fan\u0131n\u0131n y\u00fcceli\u011fini g\u00f6stermek \u00fczere ayr\u0131ca zikredilmi\u015ftir. Ruha \u201cmeleklerin ileri gelenleri, meleklerin d\u0131\u015f\u0131nda Allah\u2019\u0131n g\u00f6r\u00fcnmez ordular\u0131ndan bir ordu, rahmet\u201d vb. m\u00e2nalar verenler de vard\u0131r (R\u00e2z\u00ee, XXXII, 34; \u015eevk\u00e2n\u00ee, V, 555). 5. \u00e2yette bu gecenin esenlik ve mutluluk gecesi oldu\u011fu ifade edilmi\u015ftir. Zira melekler gecenin ba\u015f\u0131ndan itibaren tan yeri a\u011far\u0131ncaya kadar gruplar halinde inerek m\u00fcminlere sel\u00e2m verirler. Bu durum gecenin karanl\u0131\u011f\u0131 \u00e7ekilinceye kadar devam eder. Kadir gecesinde Allah Te\u00e2l\u00e2 rahm\u00e2n ismiyle tecelli etmekte, \u2013Duh\u00e2n s\u00fbresinin 4-6. \u00e2yetlerinden de anla\u015f\u0131ld\u0131\u011f\u0131 \u00fczere\u2013 bu tecelli en az bir y\u0131l boyunca genel esenli\u011fin devam\u0131n\u0131 sa\u011flamakta, d\u00fczeni ve dengeyi korumaktad\u0131r. Bu sebeple ramazan\u0131n son on g\u00fcn\u00fcne girildi\u011finde Hz. Peygamber d\u00fcnyev\u00ee i\u015flerden uzakla\u015f\u0131p mescidde itik\u00e2fa \u00e7ekilir, vaktini daha \u00e7ok ibadet ve tefekk\u00fcrle ge\u00e7irirdi (Buh\u00e2r\u00ee, \u201c\u0130\u2018tik\u00e2f\u201d, 1; M\u00fcslim, \u201c\u0130\u2018tik\u00e2f\u201d, 1-5). Dolay\u0131s\u0131yla m\u00fcminler de Kadir gecesini ibadetle ve dualarla ihya etmelidirler.\n\nKAD\u0130R GECES\u0130 DUASI NED\u0130R?\n\nHz. \u00c2i\u015fe bu gecenin nas\u0131l ihya edilece\u011fini Hz. Peygamber\u2019e sormu\u015f, o da \u201cAllah\u0131m! Sen affedicisin, aff\u0131 seversin, beni affet! de\u201d \u015feklinde cevap vermi\u015ftir (Tirmiz\u00ee, \u201cDa\u2018av\u00e2t\u201d, 84; \u0130bn M\u00e2ce, \u201cDu\u00e2\u201d, 5).\n\nKAD\u0130R SURES\u0130\n\nOkunu\u015fu\n\nBismillahirrahm\u00e2nirrah\u00eem.\n\n1- \u0130nna enzelnah\u00fc fiy leyletilkadr\n\n2- Ve ma edrake ma leylet\u00fclkadr\n\n3- Leylet\u00fclkadri hayr\u00fcm min elfi \u015fehr\n\n4- Tenezzel\u00fclmelaiket\u00fc verruhu fiyha biizni rabbihim min k\u00fclli emr\n\n5- Selam\u00fcn hiye hatta matle'\u0131lfecr\n\nAnlam\u0131\n\nRahm\u00e2n ve Rah\u00eem olan Allah'\u0131n ismiyle.\n\n\n\n1- Biz o (Kur'\u00e2n)nu Kadir gecesinde indirdik.\n\n2- Kadir gecesinin ne oldu\u011funu sen nereden bileceksin?\n\n3- Kadir gecesi bin aydan daha hay\u0131rl\u0131d\u0131r.\n\n4- Melekler ve Ruh (Cebrail veya Ruh ad\u0131ndaki melek) o gece Rablerinin izniyle, her i\u015f i\u00e7in inerler.\n\n5- O gece, tanyeri a\u011far\u0131ncaya kadar s\u00fcren bir sel\u00e2mettir.",
    "keywords": [
        "kadar",
        "ruh",
        "ibadetleri",
        "duas\u0131",
        "bu",
        "kadir",
        "\u00fczere",
        "melekler",
        "nelerdir",
        "gecesinin",
        "ve",
        "gecenin",
        "nedir",
        "gecesi"
    ],
    "meta_keywords": [
        ""
    ],
    "publish_date": null,
    "summary": "Diyanet \u0130\u015fleri Ba\u015fkanl\u0131\u011f\u0131 resmi internet sitesi \u00fczerinde Kadir Gecesi'nin \u00f6nemine yer verdi.\nKadir gecesi duas\u0131 ve ibadetlerini de anlatan Diyanet \u0130\u015fleri Ba\u015fkanl\u0131\u011f\u0131 vatanda\u015flar\u0131n merak\u0131n\u0131 giderdi.\nPeki Kadir Gecesi nedir, Kadir Gecesi duas\u0131 - ibadetleri neler?\n\u0130\u015fte Kadir Gecesi'nin anlam ve \u00f6nemi...KAD\u0130R GECES\u0130 NED\u0130R?\n\u0130\u015eTE \u00d6NEM\u0130 VE ANLAMI...Burada Kadir gecesinin bin aydan hay\u0131rl\u0131 olu\u015funun ba\u015fka baz\u0131 sebepleri a\u00e7\u0131klanmaktad\u0131r.\nBu gece Allah Te\u00e2l\u00e2\u2019n\u0131n verece\u011fi g\u00f6revleri \u00fcstlenmek \u00fczere melekler ve ruh yery\u00fcz\u00fcne inerler.\nM\u00fcfessirlerin \u00e7o\u011funlu\u011funa g\u00f6re 4. \u00e2yetteki \u201cruh\u201dtan maksat Cebr\u00e2il\u2019dir (kr\u015f.\n\u015euar\u00e2 26/193-194).\nCebr\u00e2il meleklerden biri olmakla birlikte makam\u0131n\u0131n y\u00fcksekli\u011fini ve \u015fan\u0131n\u0131n y\u00fcceli\u011fini g\u00f6stermek \u00fczere ayr\u0131ca zikredilmi\u015ftir.\nRuha \u201cmeleklerin ileri gelenleri, meleklerin d\u0131\u015f\u0131nda Allah\u2019\u0131n g\u00f6r\u00fcnmez ordular\u0131ndan bir ordu, rahmet\u201d vb.\nm\u00e2nalar verenler de vard\u0131r (R\u00e2z\u00ee, XXXII, 34; \u015eevk\u00e2n\u00ee, V, 555).\n5. \u00e2yette bu gecenin esenlik ve mutluluk gecesi oldu\u011fu ifade edilmi\u015ftir.\nZira melekler gecenin ba\u015f\u0131ndan itibaren tan yeri a\u011far\u0131ncaya kadar gruplar halinde inerek m\u00fcminlere sel\u00e2m verirler.\nBu durum gecenin karanl\u0131\u011f\u0131 \u00e7ekilinceye kadar devam eder.\nKadir gecesinde Allah Te\u00e2l\u00e2 rahm\u00e2n ismiyle tecelli etmekte, \u2013Duh\u00e2n s\u00fbresinin 4-6. \u00e2yetlerinden de anla\u015f\u0131ld\u0131\u011f\u0131 \u00fczere\u2013 bu tecelli en az bir y\u0131l boyunca genel esenli\u011fin devam\u0131n\u0131 sa\u011flamakta, d\u00fczeni ve dengeyi korumaktad\u0131r.\nBu sebeple ramazan\u0131n son on g\u00fcn\u00fcne girildi\u011finde Hz.\nPeygamber d\u00fcnyev\u00ee i\u015flerden uzakla\u015f\u0131p mescidde itik\u00e2fa \u00e7ekilir, vaktini daha \u00e7ok ibadet ve tefekk\u00fcrle ge\u00e7irirdi (Buh\u00e2r\u00ee, \u201c\u0130\u2018tik\u00e2f\u201d, 1; M\u00fcslim, \u201c\u0130\u2018tik\u00e2f\u201d, 1-5).\nDolay\u0131s\u0131yla m\u00fcminler de Kadir gecesini ibadetle ve dualarla ihya etmelidirler.\nKAD\u0130R GECES\u0130 DUASI NED\u0130R?\n\u00c2i\u015fe bu gecenin nas\u0131l ihya edilece\u011fini Hz.\nPeygamber\u2019e sormu\u015f, o da \u201cAllah\u0131m!\nSen affedicisin, aff\u0131 seversin, beni affet!\nde\u201d \u015feklinde cevap vermi\u015ftir (Tirmiz\u00ee, \u201cDa\u2018av\u00e2t\u201d, 84; \u0130bn M\u00e2ce, \u201cDu\u00e2\u201d, 5).\nKAD\u0130R SURES\u0130Okunu\u015fuBismillahirrahm\u00e2nirrah\u00eem.\n1- \u0130nna enzelnah\u00fc fiy leyletilkadr2- Ve ma edrake ma leylet\u00fclkadr3- Leylet\u00fclkadri hayr\u00fcm min elfi \u015fehr4- Tenezzel\u00fclmelaiket\u00fc verruhu fiyha biizni rabbihim min k\u00fclli emr5- Selam\u00fcn hiye hatta matle'\u0131lfecrAnlam\u0131Rahm\u00e2n ve Rah\u00eem olan Allah'\u0131n ismiyle.\n1- Biz o (Kur'\u00e2n)nu Kadir gecesinde indirdik.\n2- Kadir gecesinin ne oldu\u011funu sen nereden bileceksin?\n3- Kadir gecesi bin aydan daha hay\u0131rl\u0131d\u0131r.\n4- Melekler ve Ruh (Cebrail veya Ruh ad\u0131ndaki melek) o gece Rablerinin izniyle, her i\u015f i\u00e7in inerler.\n5- O gece, tanyeri a\u011far\u0131ncaya kadar s\u00fcren bir sel\u00e2mettir.",
    "article_html": "",
    "meta_description": "Kadir Gecesi duas\u0131 ve Kadir Gecesi ibadetleri merakla ara\u015ft\u0131r\u0131l\u0131yor. Kadir Gecesi'nin anlam\u0131 ve \u00f6nemi nedir? Bu gece Kadir Gecesi idrak edilecek. \u0130slam alemi i\u00e7in b\u00fcy\u00fck \u00f6nemi olan Kadir Gecesi nedir? Kadir Gecesi duas\u0131 ve ibadetleri nelerdir? Bu gece dini g\u00f6revlerini yerine getirmek isteyenlerin merakla ara\u015ft\u0131rd\u0131\u011f\u0131 Kadir Gecesi hakk\u0131nda bilinmesi gerekenleri haberimizde derledik. \u0130\u015fte Kadir Gecesi nedir, Kadir Gecesi duas\u0131, Kadir Gecesi ibadetleri nelerdir sorular\u0131n\u0131n cevab\u0131...",
    "meta_lang": "tr"
}