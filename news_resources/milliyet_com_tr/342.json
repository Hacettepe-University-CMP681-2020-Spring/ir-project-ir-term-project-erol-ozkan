{
    "article_id": "b0c93b694a7718776d866349820d85d9.1590265999.1127775",
    "title": "Strese kar\u015f\u0131 durmak sizin elinizde",
    "authors": [
        "G\u00fcn\u00fcn Yaz\u0131lar\u0131",
        "R.Hakan K\u0131rko\u011flu",
        "\u0130kizler De Yeniay Neler Getiriyor",
        "Diyetisyen Ecem Bozbel",
        "Depresyon Ve Beslenme",
        "Adil Y\u0131ld\u0131r\u0131m",
        "Bir Erkek Ili\u015fkisi I\u00e7in Ne Zaman M\u00fccadele Etmeye Ba\u015flar",
        "Uzman Psikolog Melis Demircio\u011flu",
        "Duygusal Yeme Ile Ba\u015fa \u00c7\u0131kma",
        "Prof. Dr. Sel\u00e7uk \u0130nanl\u0131",
        "Dolgu Maddeleri\u0307 Ve G\u00fczelli\u0307k",
        "Ya\u015fam Ko\u00e7u Ve Yoga E\u011fitmeni Sevil Eskicio\u011flu \u00d6zkal",
        "Ad\u0131mda G\u00fcvende Hisset",
        "Astrolog Asl\u0131han Kozluca",
        "May\u0131s \u0130kizler Yeniay\u0131",
        "Op.Dr. Ekrem Keskin",
        "Yuvarlak Silikon Mu",
        "Damla Silikon Mu",
        "Ortodonti Uzman\u0131 Dr. Kerem Atam\u00f6zl\u00fc",
        "Ortodonti Uzun S\u00fcren Bir Tedavi Midir"
    ],
    "canonical_link": "https://www.milliyet.com.tr/pembenar/strese-karsi-durmak-sizin-elinizde-6218064",
    "url": "http://milliyet.com.tr/pembenar/strese-karsi-durmak-sizin-elinizde-6218064",
    "top_img": "https://i2.milimaj.com/i/milliyet/75/0x0/5ec7b51a5542841908565334.jpg",
    "meta_img": "https://i2.milimaj.com/i/milliyet/75/0x0/5ec7b51a5542841908565334.jpg",
    "movies": [],
    "text": "Meditasyon deyince akl\u0131n\u0131za \u00e7ok \u015fey gelebilir. Basit\u00e7e zihni dinginle\u015ftirmek diyebiliriz. Uzak Do\u011fu k\u00fclt\u00fcrlerinden g\u00fcn\u00fcm\u00fcze gelen meditasyon, \u00e7ok uzun zamand\u0131r \u00f6zellikle pek \u00e7ok farkl\u0131 k\u00fclt\u00fcrde kabul g\u00f6r\u00fcyor. Modern t\u0131bb\u0131n da sal\u0131k verdi\u011fi meditasyon tam da bu zamanlarda i\u00e7in i\u00e7sel denge sa\u011flamak i\u00e7in kullan\u0131labilir.\n\n\n\nBir s\u00fcreden beri sosyal mesafeyi koruyarak ya\u015f\u0131yoruz bir s\u00fcre daha b\u00f6yle ya\u015fayaca\u011f\u0131m\u0131z konusunda herkes hemfikir. Bu zamanda i\u00e7e d\u00f6nen toplumlar ve insanlar kendilerini yeniden ke\u015ffetmek i\u00e7in m\u00fcthi\u015f bir olana\u011fa sahip.\n\n\n\nBilindi\u011fi \u00fczere son y\u0131llarda meditasyon ve yoga gibi beden egzersizlerinin ba\u011f\u0131\u015f\u0131kl\u0131k sistemini g\u00fc\u00e7lendirdi\u011fi ortaya \u00e7\u0131kt\u0131. Ayr\u0131ca ara\u015ft\u0131rmalara g\u00f6re stres ve buna ba\u011fl\u0131 olu\u015fan depresyon da yine meditasyon ile hafifletilebiliyor.\n\n\n\n\u0130\u015fte bu t\u00fcm sa\u011falt\u0131c\u0131 etkileri g\u00f6z \u00f6n\u00fcne al\u0131nd\u0131\u011f\u0131nda meditasyon yapmak \u00f6nem ta\u015f\u0131yor. En az\u0131ndan daha \u00f6nce hi\u00e7 meditasyon yapmad\u0131ysan\u0131z \u015fu g\u00fcnleri bir f\u0131rsat bilip meditasyonu deneyebilirsiniz.\n\n\n\n\n\nPeki, size minik bir deneme i\u00e7in al\u0131\u015ft\u0131rma \u00f6nermeme ne dersiniz?\n\nD\u00fc\u015f\u00fcnceleriniz sizi rahat b\u0131rakm\u0131yor ve d\u00fc\u015f\u00fcnmekten yorgun d\u00fc\u015fm\u00fc\u015f olabilirsiniz. B\u00f6yle bir anda kendinizi rahat hissedece\u011finiz bir ortamda rahat\u00e7a oturun. Cep telefonunuzu sessize alarak sizi me\u015fgul etmeyecek bir yerde omurga dik bi\u00e7imde ba\u011fda\u015f kurun, sandalyede de oturabilirsiniz ya da bu sizin i\u00e7in daha iyiyse s\u0131rt \u00fcst\u00fc uzan\u0131n. G\u00f6zlerinizi kapat\u0131p sadece yava\u015f ve uzun nefesler al\u0131p verin.\n\nNefesi al\u0131rken karn\u0131n\u0131z\u0131n oksijenle dolmas\u0131na izin verin sonra da ald\u0131\u011f\u0131n\u0131z nefesi a\u011fz\u0131n\u0131zdan verin. Bunu yaparken yava\u015f olmaya \u00f6zen g\u00f6sterin. Bedeniniz biraz rahatlad\u0131ktan sonra nefesi burundan al\u0131p burundan vermeye devam edin. Asl\u0131nda kendinizi rahat b\u0131rakt\u0131\u011f\u0131n\u0131zda nefes size nas\u0131l olaca\u011f\u0131n\u0131 g\u00f6sterecektir. Nefesinizi takip edin akl\u0131n\u0131za gelen d\u00fc\u015f\u00fcncelerin gelip gitmesine izin verin sadece nefesinize yo\u011funla\u015f\u0131n. Haz\u0131r hissetti\u011finizde ofiste yaz\u0131c\u0131da belge tarar gibi t\u00fcm duyular\u0131n\u0131z\u0131 kullanarak ayak parmak u\u00e7lar\u0131n\u0131zdan ba\u015flayarak ba\u015f\u0131n\u0131zdan ba\u015flayarak bedeninizi yava\u015f\u00e7a a\u015fa\u011f\u0131dan yukar\u0131ya do\u011fru taray\u0131n.\n\nTarama esnas\u0131nda bedeninizde a\u011fr\u0131yan b\u00f6lgeler fark ederseniz nefesinizin o b\u00f6lgeye gitti\u011fini hayal edin. V\u00fccudunuzdaki varsa rahats\u0131zl\u0131klar\u0131 tespit edin ve her nefesinizi s\u0131rayla bu b\u00f6lgeye g\u00f6nderdi\u011finizi hayal edin. Bir s\u00fcre sonra rahatlayacaks\u0131n\u0131z. Diledi\u011finiz kadar yap\u0131n. Bitirmek istedi\u011finizde ani ve h\u0131zl\u0131 hareketler yapmadan yava\u015f\u00e7a kalk\u0131n ve bir bardak su i\u00e7in. \u00c7\u0131karken yava\u015f olmaya \u00f6zen g\u00f6sterin. H\u0131zla kalk\u0131p hayata kald\u0131\u011f\u0131n\u0131z yerden devam etmek yerine yava\u015f\u00e7a devam etmeye \u00f6zen g\u00f6sterin.\n\n\u015eu anda duygular\u0131m\u0131z daha yo\u011fun.\n\n\u00d6zellikle hastal\u0131k ve korku duygular\u0131 hepimizi yoruyor. \u0130\u015fte meditasyon uygulamalar\u0131 sizi yava\u015flat\u0131p bu duygular\u0131 dinginle\u015ftirmenize yard\u0131mc\u0131 olacakt\u0131r. Meditasyon esnas\u0131nda farkl\u0131 duygular hissedebilirsiniz her defas\u0131nda \u00e7ok mutlu olmaya odaklanmay\u0131n. Nas\u0131l hissetti\u011finiz konusunda akl\u0131n\u0131z\u0131 ve bedeninizi rahat b\u0131rak\u0131n. G\u00fcnde ilk etapta 10 dakika bir meditasyon yapman\u0131z ideal olacakt\u0131r. Ama ilk ba\u015flad\u0131\u011f\u0131n\u0131zda bu s\u00fcre size uzun geliyorsa 3 dakika da yapabilirsiniz. Alaca\u011f\u0131n\u0131z sonu\u00e7 size devam etmeniz konusunda gerekli hissi verecektir emin olun. Yapmak istemiyorsan\u0131z da kendinizi zorlamay\u0131n ba\u015fka bir zaman diliminde tekrar deneyip hislerinize bak\u0131n. Meditasyon m\u00fccadele edilecek bir eylem de\u011fildir ve yanl\u0131\u015f ya da do\u011fru diye bir \u015fey yoktur.\n\nBa\u015flang\u0131\u00e7ta d\u00fczenli olarak meditasyon yapman\u0131z ve bunu rutine d\u00f6n\u00fc\u015ft\u00fcrmeniz size yard\u0131mc\u0131 olacakt\u0131r. Evinizin \u00e7ok kullanmad\u0131\u011f\u0131n\u0131z bir yerini se\u00e7meniz ve m\u00fcmk\u00fcnse g\u00fcn\u00fcn ayn\u0131 saatinde yaparak d\u00fczenli bir rutin hale getirmeniz al\u0131\u015fman\u0131z\u0131 kolayla\u015ft\u0131racakt\u0131r. Ayn\u0131 zamanda ve yerde yapman\u0131z meditasyonunuzu daha konforlu hale getirebilir. Ve her seansta s\u00fcreyi biraz daha uzatabilirsiniz.\n\nMeditasyonu tek ba\u015f\u0131n\u0131za yapabilece\u011finiz gibi online olarak gruplarla da yapabilirsiniz. Bu konuda pek \u00e7ok kurum ya da ki\u015fi online meditasyon seanslar\u0131 yap\u0131yor. Ayr\u0131ca telefonunuzdan da uygulama indirip meditasyon yapman\u0131z m\u00fcmk\u00fcn.\n\nBudist meditasyonlar\u0131nda zihne ve bedene sevgi g\u00f6ndermek gelenektir. Ba\u015flang\u0131\u00e7ta bir niyette bulunmak her zaman i\u015fe yarar. Meditasyonlar\u0131n \u00e7ok farkl\u0131 teknikleri mevcut bunlar\u0131 ara\u015ft\u0131rarak bulabilir ve size en uygun olan\u0131n\u0131 deneyimleyebilirsiniz. Yine meditasyon e\u011fitimi almak isterseniz de pek \u00e7ok se\u00e7enek var.\n\nHayat\u0131n\u0131za, bedeninize, kalbinize ve zihninize dair pek \u00e7ok \u015feyi meditasyon ile bulman\u0131z olas\u0131.\n\nGer\u00e7ek \u015fifac\u0131 sessiz bir zihindir.\n\nDenemeye de\u011fer!",
    "keywords": [
        "\u00e7ok",
        "kar\u015f\u0131",
        "bu",
        "edin",
        "sizin",
        "strese",
        "daha",
        "durmak",
        "size",
        "i\u00e7in",
        "ve",
        "bir",
        "da",
        "elinizde",
        "meditasyon"
    ],
    "meta_keywords": [
        ""
    ],
    "publish_date": null,
    "summary": "Meditasyon deyince akl\u0131n\u0131za \u00e7ok \u015fey gelebilir.\nBasit\u00e7e zihni dinginle\u015ftirmek diyebiliriz.\nUzak Do\u011fu k\u00fclt\u00fcrlerinden g\u00fcn\u00fcm\u00fcze gelen meditasyon, \u00e7ok uzun zamand\u0131r \u00f6zellikle pek \u00e7ok farkl\u0131 k\u00fclt\u00fcrde kabul g\u00f6r\u00fcyor.\nModern t\u0131bb\u0131n da sal\u0131k verdi\u011fi meditasyon tam da bu zamanlarda i\u00e7in i\u00e7sel denge sa\u011flamak i\u00e7in kullan\u0131labilir.\nBir s\u00fcreden beri sosyal mesafeyi koruyarak ya\u015f\u0131yoruz bir s\u00fcre daha b\u00f6yle ya\u015fayaca\u011f\u0131m\u0131z konusunda herkes hemfikir.\nBu zamanda i\u00e7e d\u00f6nen toplumlar ve insanlar kendilerini yeniden ke\u015ffetmek i\u00e7in m\u00fcthi\u015f bir olana\u011fa sahip.\nBilindi\u011fi \u00fczere son y\u0131llarda meditasyon ve yoga gibi beden egzersizlerinin ba\u011f\u0131\u015f\u0131kl\u0131k sistemini g\u00fc\u00e7lendirdi\u011fi ortaya \u00e7\u0131kt\u0131.\nAyr\u0131ca ara\u015ft\u0131rmalara g\u00f6re stres ve buna ba\u011fl\u0131 olu\u015fan depresyon da yine meditasyon ile hafifletilebiliyor.\n\u0130\u015fte bu t\u00fcm sa\u011falt\u0131c\u0131 etkileri g\u00f6z \u00f6n\u00fcne al\u0131nd\u0131\u011f\u0131nda meditasyon yapmak \u00f6nem ta\u015f\u0131yor.\nEn az\u0131ndan daha \u00f6nce hi\u00e7 meditasyon yapmad\u0131ysan\u0131z \u015fu g\u00fcnleri bir f\u0131rsat bilip meditasyonu deneyebilirsiniz.\nPeki, size minik bir deneme i\u00e7in al\u0131\u015ft\u0131rma \u00f6nermeme ne dersiniz?\nD\u00fc\u015f\u00fcnceleriniz sizi rahat b\u0131rakm\u0131yor ve d\u00fc\u015f\u00fcnmekten yorgun d\u00fc\u015fm\u00fc\u015f olabilirsiniz.\nB\u00f6yle bir anda kendinizi rahat hissedece\u011finiz bir ortamda rahat\u00e7a oturun.\nCep telefonunuzu sessize alarak sizi me\u015fgul etmeyecek bir yerde omurga dik bi\u00e7imde ba\u011fda\u015f kurun, sandalyede de oturabilirsiniz ya da bu sizin i\u00e7in daha iyiyse s\u0131rt \u00fcst\u00fc uzan\u0131n.\nG\u00f6zlerinizi kapat\u0131p sadece yava\u015f ve uzun nefesler al\u0131p verin.\nNefesi al\u0131rken karn\u0131n\u0131z\u0131n oksijenle dolmas\u0131na izin verin sonra da ald\u0131\u011f\u0131n\u0131z nefesi a\u011fz\u0131n\u0131zdan verin.\nBunu yaparken yava\u015f olmaya \u00f6zen g\u00f6sterin.\nBedeniniz biraz rahatlad\u0131ktan sonra nefesi burundan al\u0131p burundan vermeye devam edin.\nAsl\u0131nda kendinizi rahat b\u0131rakt\u0131\u011f\u0131n\u0131zda nefes size nas\u0131l olaca\u011f\u0131n\u0131 g\u00f6sterecektir.\nNefesinizi takip edin akl\u0131n\u0131za gelen d\u00fc\u015f\u00fcncelerin gelip gitmesine izin verin sadece nefesinize yo\u011funla\u015f\u0131n.\nHaz\u0131r hissetti\u011finizde ofiste yaz\u0131c\u0131da belge tarar gibi t\u00fcm duyular\u0131n\u0131z\u0131 kullanarak ayak parmak u\u00e7lar\u0131n\u0131zdan ba\u015flayarak ba\u015f\u0131n\u0131zdan ba\u015flayarak bedeninizi yava\u015f\u00e7a a\u015fa\u011f\u0131dan yukar\u0131ya do\u011fru taray\u0131n.\nTarama esnas\u0131nda bedeninizde a\u011fr\u0131yan b\u00f6lgeler fark ederseniz nefesinizin o b\u00f6lgeye gitti\u011fini hayal edin.\nV\u00fccudunuzdaki varsa rahats\u0131zl\u0131klar\u0131 tespit edin ve her nefesinizi s\u0131rayla bu b\u00f6lgeye g\u00f6nderdi\u011finizi hayal edin.\nBir s\u00fcre sonra rahatlayacaks\u0131n\u0131z.\nBitirmek istedi\u011finizde ani ve h\u0131zl\u0131 hareketler yapmadan yava\u015f\u00e7a kalk\u0131n ve bir bardak su i\u00e7in.\n\u00c7\u0131karken yava\u015f olmaya \u00f6zen g\u00f6sterin.\nH\u0131zla kalk\u0131p hayata kald\u0131\u011f\u0131n\u0131z yerden devam etmek yerine yava\u015f\u00e7a devam etmeye \u00f6zen g\u00f6sterin.\n\u015eu anda duygular\u0131m\u0131z daha yo\u011fun.\n\u00d6zellikle hastal\u0131k ve korku duygular\u0131 hepimizi yoruyor.\n\u0130\u015fte meditasyon uygulamalar\u0131 sizi yava\u015flat\u0131p bu duygular\u0131 dinginle\u015ftirmenize yard\u0131mc\u0131 olacakt\u0131r.\nMeditasyon esnas\u0131nda farkl\u0131 duygular hissedebilirsiniz her defas\u0131nda \u00e7ok mutlu olmaya odaklanmay\u0131n.\nNas\u0131l hissetti\u011finiz konusunda akl\u0131n\u0131z\u0131 ve bedeninizi rahat b\u0131rak\u0131n.\nG\u00fcnde ilk etapta 10 dakika bir meditasyon yapman\u0131z ideal olacakt\u0131r.\nAma ilk ba\u015flad\u0131\u011f\u0131n\u0131zda bu s\u00fcre size uzun geliyorsa 3 dakika da yapabilirsiniz.\nAlaca\u011f\u0131n\u0131z sonu\u00e7 size devam etmeniz konusunda gerekli hissi verecektir emin olun.\nYapmak istemiyorsan\u0131z da kendinizi zorlamay\u0131n ba\u015fka bir zaman diliminde tekrar deneyip hislerinize bak\u0131n.\nMeditasyon m\u00fccadele edilecek bir eylem de\u011fildir ve yanl\u0131\u015f ya da do\u011fru diye bir \u015fey yoktur.\nBa\u015flang\u0131\u00e7ta d\u00fczenli olarak meditasyon yapman\u0131z ve bunu rutine d\u00f6n\u00fc\u015ft\u00fcrmeniz size yard\u0131mc\u0131 olacakt\u0131r.\nEvinizin \u00e7ok kullanmad\u0131\u011f\u0131n\u0131z bir yerini se\u00e7meniz ve m\u00fcmk\u00fcnse g\u00fcn\u00fcn ayn\u0131 saatinde yaparak d\u00fczenli bir rutin hale getirmeniz al\u0131\u015fman\u0131z\u0131 kolayla\u015ft\u0131racakt\u0131r.\nAyn\u0131 zamanda ve yerde yapman\u0131z meditasyonunuzu daha konforlu hale getirebilir.\nVe her seansta s\u00fcreyi biraz daha uzatabilirsiniz.\nMeditasyonu tek ba\u015f\u0131n\u0131za yapabilece\u011finiz gibi online olarak gruplarla da yapabilirsiniz.\nBu konuda pek \u00e7ok kurum ya da ki\u015fi online meditasyon seanslar\u0131 yap\u0131yor.\nAyr\u0131ca telefonunuzdan da uygulama indirip meditasyon yapman\u0131z m\u00fcmk\u00fcn.\nBudist meditasyonlar\u0131nda zihne ve bedene sevgi g\u00f6ndermek gelenektir.\nBa\u015flang\u0131\u00e7ta bir niyette bulunmak her zaman i\u015fe yarar.\nMeditasyonlar\u0131n \u00e7ok farkl\u0131 teknikleri mevcut bunlar\u0131 ara\u015ft\u0131rarak bulabilir ve size en uygun olan\u0131n\u0131 deneyimleyebilirsiniz.\nYine meditasyon e\u011fitimi almak isterseniz de pek \u00e7ok se\u00e7enek var.\nHayat\u0131n\u0131za, bedeninize, kalbinize ve zihninize dair pek \u00e7ok \u015feyi meditasyon ile bulman\u0131z olas\u0131.\nGer\u00e7ek \u015fifac\u0131 sessiz bir zihindir.",
    "article_html": "",
    "meta_description": "E\u011fitmen Tuba K\u00fc\u00e7\u00fckaksu stresli ge\u00e7en g\u00fcnlerde meditasyon ile dinginle\u015fmenin m\u00fcmk\u00fcn oldu\u011funu s\u00f6yl\u00fcyor. T\u0131p doktorlar\u0131n\u0131n da \u00f6nerdi\u011fi meditasyon \u00f6zellikle bu tip d\u00f6nemlerde ki\u015finin ruhsal ve bedensel olarak dengede kalmas\u0131 i\u00e7in fayda sa\u011fl\u0131yor.",
    "meta_lang": "tr"
}