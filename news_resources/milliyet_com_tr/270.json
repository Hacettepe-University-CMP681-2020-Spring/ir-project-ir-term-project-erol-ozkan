{
    "article_id": "4854acabb88fc863821071070d906328.1590265923.7777104",
    "title": "\u2018Zorunlu olmad\u0131k\u00e7a evden \u00e7\u0131kmak kul hakk\u0131 yemektir\u2019",
    "authors": [],
    "canonical_link": "https://www.milliyet.com.tr/pazar/zorunlu-olmadikca-evden-cikmak-kul-hakki-yemektir-6198292",
    "url": "http://milliyet.com.tr/pazar/zorunlu-olmadikca-evden-cikmak-kul-hakki-yemektir-6198292",
    "top_img": "https://i2.milimaj.com/i/milliyet/75/0x0/5ea3479755427e1ac8d0fb78.jpg",
    "meta_img": "https://i2.milimaj.com/i/milliyet/75/0x0/5ea3479755427e1ac8d0fb78.jpg",
    "movies": [],
    "text": "Haftalard\u0131r hayat\u0131m\u0131z\u0131n g\u00fcndeminde Koronavir\u00fcs var. T\u00fcm al\u0131\u015fkanl\u0131klar\u0131m\u0131z de\u011fi\u015fti. Evlerimizden \u00e7\u0131km\u0131yor bu salg\u0131n\u0131n bitmesini bekliyoruz. Bir taraftan d\u00fcnya temizleniyor, yenileniyor adeta. Senelerce d\u00fcnyay\u0131 kirletmemizin kar\u015f\u0131l\u0131\u011f\u0131n\u0131 bulduk diyoruz basit s\u00f6ylemlerle. Bu g\u00f6r\u00fc\u015f asl\u0131nda tasavvufla ilgili. Yani etkiye tepki. Yap\u0131lan\u0131n kar\u015f\u0131l\u0131\u011f\u0131n\u0131 g\u00f6rme hadisesi. Aylar\u0131n sultan\u0131 Ramazan ay\u0131 vesilesi ile tasavvuf konusunda uzman hepimizin \u00e7ok sevdi\u011fi ara\u015ft\u0131rmac\u0131 mutasavv\u0131f yazar Cemalnur Sargut hocamla bir sohbet ger\u00e7ekle\u015ftirdik. Konumuz Ramazan ay\u0131 ve tabii ki bu aya da damgas\u0131n\u0131 vuran Koronavir\u00fcs oldu. Cemalnur hocaya g\u00f6re bu ay yap\u0131lacak en b\u00fcy\u00fck ibadet i\u015finiz yoksa evde kalmak. \u00c7\u00fcnk\u00fc evden \u00e7\u0131karsan\u0131z kul hakk\u0131na giriyorsunuz, bu orucunuzu bile bozar diyor. Ayr\u0131ca senelerdir pahal\u0131 g\u00f6steri\u015fli iftar sofralar\u0131n\u0131 ele\u015ftiren bunlar\u0131n ramazan ruhuna ayk\u0131r\u0131 oldu\u011funu s\u00f6yleyen Cemalnur hocaya g\u00f6re bu sene bu sofralar\u0131 g\u00f6rmeyecek olmak bile bir l\u00fctuf. Hepinize hay\u0131rl\u0131 Ramazanlar diliyorum.\n\n- Malum bir aydan fazla s\u00fcredir yeni tip koronavir\u00fcs nedeniyle bir\u00e7o\u011fumuz evlerine kapand\u0131. \u0130nsan\u0131n kendi kendiyle kalmas\u0131 de\u011fi\u015fik bir deneyim. \u00c7o\u011fu, bunu daha \u00f6nce deneyimlememi\u015fti. Korona insanl\u0131\u011fa ne \u00f6\u011fretiyor?\n\nEvet, b\u00fct\u00fcn insanl\u0131k i\u00e7in \u00e7ok de\u011fi\u015fik bir tecr\u00fcbe. Zira daha bundan bir bu\u00e7uk ay \u00f6nce b\u00f6yle \u015feyler ya\u015fayaca\u011f\u0131m\u0131za inanamaz ve idrak edemezdik. Ben \u00e2ciz\u00e2ne, tasavvuf\u00ee a\u00e7\u0131dan bunu \u201ck\u0131y\u00e2met\u201d gibi g\u00f6r\u00fcyorum ama \u201ck\u0131y\u00e2met\u201d kelimesini kulland\u0131\u011f\u0131mda herkesin \u00f6d\u00fc kopuyor. H\u00e2lbuki \u201ck\u0131y\u00e2met\u201d: Ki\u015finin kendi hak\u00eekatini g\u00f6rmesi, kendi kimli\u011fini, kendinde Allah\u2019\u0131n var olan ismini idrak etmesi demektir. Kur\u2019\u00e2n\u2019a g\u00f6re \u201ck\u0131y\u00e2met\u201d ise \u201cBug\u00fcn m\u00fclk kimin?\u201d sorusuna \u201cYaln\u0131z senin.\u201d diyebilecek idrake kavu\u015fmam\u0131zd\u0131r. Dolay\u0131s\u0131yla bug\u00fcn Allah soruyor: \u201cS\u00f6yle bakal\u0131m, \u2018m\u00fclk\u2019 kimin; hani m\u00fclk\u00fcn, hani sana ait olan \u015feyler?\u201d\n\n\u015eu anda hi\u00e7bir maddi varl\u0131\u011f\u0131m\u0131z\u0131n \u00f6nemi kalmad\u0131. O halde bug\u00fcn idrakli ve \u00eemanl\u0131 ki\u015filer: \u201cAllah\u2019\u0131m her \u015fey sensin, yapan yapt\u0131ran sensin. Bize muazzam bir hikmet \u00f6\u011fretiyorsun; senden ba\u015fka bir g\u00fc\u00e7 olmad\u0131\u011f\u0131n\u0131, her \u015feyin iki parma\u011f\u0131n\u0131n aras\u0131nda oldu\u011funu g\u00f6steriyorsun\u201d diyorlar. Bug\u00fcn b\u00fct\u00fcn d\u00fcnya tek bir v\u00fccut olduk, \u00fclkeler aras\u0131ndaki farklar kalkt\u0131, inan\u00e7lar aras\u0131ndaki farklar kalkt\u0131, d\u00fcne kadar \u0130sl\u00e2m dinini din olarak kabul etmeyen \u00fclkelerde ezanlar okunuyor, Allah\u2019la olan ili\u015fkimiz artt\u0131. Her \u015feyin bir dakikada de\u011fi\u015febilece\u011fini g\u00f6rd\u00fck. Benim i\u00e7in bu da bir t\u00fcr gaz\u00e2d\u0131r fakat burada vir\u00fcs ve bu vir\u00fcs\u00fcn kar\u015f\u0131s\u0131nda b\u00fct\u00fcn d\u00fcnya duruyor; bu b\u00f6yle bir sava\u015f.\n\nBa\u015fka bir a\u00e7\u0131dan; g\u00f6r\u00fcn\u00fc\u015fte fel\u00e2ket gibi g\u00f6z\u00fck\u00fcp asl\u0131nda l\u00fctuf olan h\u00e2diseler, \u201cPeygamber Efendimiz\u2019in (s.a.s.) ortaya \u00e7\u0131k\u0131\u015f\u0131 gibi\u201d, Eb\u00fb Cehiller ile Eb\u00fb Bekirleri ay\u0131r\u0131r. Yani \u015fu anda huzursuz ve mutsuz olanlar, Allah\u2019la irtibat kuramayanlar, bu ya\u015fanan s\u0131k\u0131nt\u0131lar\u0131n i\u00e7indeki hak\u00eekati, yani cenneti ya da huzuru bulamayan ki\u015filerdir. Huzurlu ve mutlu olanlar ise her an h\u00e2diselerde Allah\u2019\u0131n yeni bir tecell\u00eesini g\u00f6r\u00fcr ve hayretten hayrete d\u00fc\u015ferler. \u0130\u015fte insan\u0131n kendini tan\u0131mas\u0131 i\u00e7in bu t\u00fcr h\u00e2diseler \u201cPeygamberlik vazifesi\u201d yapar.\n\n- Sizce bu salg\u0131n bittikten sonra d\u00fcnya nas\u0131l bir halde olacak? Bir\u00e7ok ki\u015fi daha g\u00fczel bir yer olacak diyor ama insan unutan bir varl\u0131k\u2026\n\nEvet, yani unutanlar olacak ve idraksizce eski maddi hayatlar\u0131na d\u00f6necekler. Unutmayanlar, \u201cNeler ya\u015fam\u0131\u015ft\u0131k, de\u011fil mi?\u201d diyenler de olacak. Her \u015feyden zevk almay\u0131 becerebilene ne mutlu\u2026 Yani ben diyorum ki: \u201cAllah unutturmas\u0131n.\u201d \u00c7\u00fcnk\u00fc nefsimize kap\u0131lmak \u00e7ok kolay, nefsimizin zevkleri ve hazlar\u0131 bazen \u201cAllah\u201d demeyi unutturuyor. \u015eu anda herkes istese de istemese de yarat\u0131c\u0131s\u0131yla ili\u015fki kuruyor, d\u00fcnyan\u0131n her yerinde dinlerin \u00f6neminin artmas\u0131 gibi\u2026 Ama unutmamal\u0131 ki dinler ve ib\u00e2detler Allah\u2019a giden yollard\u0131r, Allah de\u011fildir. Herkes bir \u015fekilde o b\u00fcy\u00fck yarat\u0131c\u0131y\u0131 idrak edip O\u2019na (c.c.) s\u0131\u011f\u0131nma ihtiyac\u0131 duyuyor.\n\nAma baz\u0131s\u0131nda anlad\u0131\u011f\u0131 halde nefret, kin ve \u015fik\u00e2yet art\u0131yor; o da onlar\u0131n ezel\u00ee nas\u00eebi. Baz\u0131s\u0131nda da mutluluk, ho\u015fluk art\u0131yor. Diyorum ya; bu zevkli bir k\u0131y\u00e2met \u00e2n\u0131.\n\n- Korona g\u00fcnlerinde delirmemek i\u00e7in ne yapmal\u0131y\u0131z? \u0130nsanlar yava\u015f yava\u015f s\u0131k\u0131lmaya ba\u015flad\u0131lar ve biti\u015f tarihi de belirsiz g\u00f6r\u00fcn\u00fcyor. Bu da bir \u00e7e\u015fit umutsuzlu\u011fu, b\u0131kk\u0131nl\u0131\u011f\u0131 beraberinde getiriyor.\n\nGayet basit; ac\u0131lar\u0131n ve s\u0131k\u0131nt\u0131lar\u0131n i\u00e7inde -her zaman tavsiye etti\u011fim gibi- hizmeti art\u0131rmak laz\u0131m. \u015eimdi hizmet edecek \u00e7ok \u015fey var.\n\nRamazan geldi\u011fi i\u00e7in zek\u00e2t\u0131n ve sadakan\u0131n \u00f6nemi artt\u0131. Zek\u00e2t\u0131n hak\u00eekati son derece \u00f6nemli. Zek\u00e2t sadece mal\u0131ndan m\u00fclk\u00fcnden vermek de\u011fildir.\n\n- Evlad\u0131n zek\u00e2t\u0131; bir yetime ihsan etmek.\n\n- Evin zek\u00e2t\u0131; misafir a\u011f\u0131rlamak.\n\n- Belki konu\u015ftu\u011fumuz \u015fu konular\u0131n zek\u00e2t\u0131; dedikodudan kesilmek.\n\n- \u0130lmin zek\u00e2t\u0131; ilimden l\u00e2y\u0131k olana vermek.\n\n- A\u015fk\u0131n zek\u00e2t\u0131; Allah a\u015fk\u0131n\u0131 yarat\u0131lm\u0131\u015fa anlatmak.\n\n-Kom\u015funun zek\u00e2t\u0131; kom\u015fuya sabretmek ve h\u00fcrmet etmek.\n\ngibi\u2026\n\nYani sahip oldu\u011fumuz her \u015feyden zek\u00e2t vermek laz\u0131m. Sonra zek\u00e2t\u0131n yetmedi\u011fini d\u00fc\u015f\u00fcnerek sadakayla hizmet etmek gerekir. Bir hadis-i \u015ferifte, fakirin eline verece\u011fin para \u00f6nce Allah\u2019\u0131n eline d\u00fc\u015fer, buyuruluyor. Bu durumda kul daima Allah i\u00e7in ne hizmet yapabilece\u011fini d\u00fc\u015f\u00fcnmelidir. Bug\u00fcn yap\u0131lacak \u00e7ok \u015fey var. Sadakalar\u0131n en y\u00fccesi, Hz. Peygamber\u2019in (s.a.s.) s\u00f6yledi\u011fine g\u00f6re g\u00fclen y\u00fczd\u00fcr, halinden memnun olmakt\u0131r. Hizmet esnas\u0131nda etraf\u0131m\u0131zdakileri de y\u00f6nlendirmek gerekir. Mesela maddi ihtiyac\u0131 olanlara yap\u0131lacak ikramlar\u0131 \u00e7ocuklar\u0131m\u0131za haz\u0131rlatt\u0131ral\u0131m. B\u00f6ylece onlara da hizmet zevkini a\u015f\u0131lam\u0131\u015f oluruz. Mutlulu\u011fu payla\u015fmak, pozitif d\u00fc\u015f\u00fcnce en b\u00fcy\u00fck sadakad\u0131r. Ya\u015fl\u0131ya hizmetten, bir insan\u0131n g\u00f6nl\u00fcn\u00fc ferahlatmaktan daha b\u00fcy\u00fck bir mutluluk olabilir mi? Belki de Allah\u2019a \u00e7ok yalvard\u0131\u011f\u0131m\u0131z ve istedi\u011fimiz tatil g\u00fcnleri bug\u00fcnlerdir\u2026 K\u0131ymetini bilmek laz\u0131m.\n\nBug\u00fcn ib\u00e2detlerin en y\u00fccelerinden biri, ulu\u2019l-emr\u2019e it\u00e2at olan evde kalma ib\u00e2detidir. B\u00f6ylece Allah\u2019\u0131n asla affetmem dedi\u011fi iki g\u00fcnahtan biri olan kul hakk\u0131 yemekten de kurtuluruz. Hem tefekk\u00fcr eder, yani halimizden ders al\u0131r hem de hizmet etmi\u015f oluruz.\n\nBu \u015fekilde her t\u00fcr ib\u00e2deti, yani kendini Allah\u2019a yakla\u015ft\u0131racak olan her t\u00fcr yard\u0131m ve ihs\u00e2n\u0131 art\u0131rarak, bu anlar\u0131 \u00e7ok zevkli bir h\u00e2le \u00e7evirip ak\u015fam da \u201cElhamd\u00fclillah, bir fakir bana el a\u00e7t\u0131, ben de onun sayesinde Allah\u2019\u0131ma bir hizmet yapabildim\u201d diye mutlu olabiliriz. O zaman \u00e7ok g\u00fczel ge\u00e7iyor g\u00fcnler.\n\n- Ramazan\u2019\u0131n felsefesi ve korona vir\u00fcs salg\u0131n\u0131 diye d\u00fc\u015f\u00fcnd\u00fc\u011f\u00fcmde ikisinde de mahrum kalmak var. Biri maneviyat\u0131m\u0131z i\u00e7in, di\u011feri de hem kendimizin hem de sevdiklerimizin sa\u011fl\u0131\u011f\u0131 i\u00e7in. Bu sene oru\u00e7 tutmak \u00e7ok daha farkl\u0131 bir ruhsal deneyim olacak sanki, de\u011fil mi?\n\n\u00c7ok do\u011fru d\u00fc\u015f\u00fcn\u00fcyorsunuz. Bu sene -dedi\u011fim gibi- herkesin k\u0131y\u00e2meti kopuyor, herkes her olayda Allah\u2019la ili\u015fki kurmaya \u00e7al\u0131\u015f\u0131yor ve \u015funu g\u00f6r\u00fcyor ki bir bu\u00e7uk ay \u00f6nce elinde b\u00f6yle bir \u015fey olaca\u011f\u0131na dair hi\u00e7bir delil yoktu. O\u2019nun (c.c.) kudreti ve kuvvetiyle bir g\u00fcn i\u00e7inde\u2026 bir g\u00fcn i\u00e7inde\u2026 her \u015fey de\u011fi\u015fti.\n\nBizi burada, evde tutan, demek ki b\u00fct\u00fcn insanlara \u015fu emri veriyor: \u201cTefekk\u00fcr et, benden ba\u015fka bir kuvvet-i kudret yok!\u201d\n\nZaten Ramazan\u2019\u0131n hak\u00eekati de budur: O\u2019ndan (c.c.) ba\u015fka bir kuvvet-i kudret olmad\u0131\u011f\u0131n\u0131 bilmektir.\n\nYani insanlar \u015funu da d\u00fc\u015f\u00fcnmeli ki oru\u00e7 tutabilmek bile O\u2019nun (c.c.) l\u00fctfudur, yoksa ki\u015finin elinde olan bir \u015fey de\u011fildir. Allah istemezse kul oru\u00e7 bile tutamaz.\n\n- T\u0131bbi a\u00e7\u0131dan, ekonomik a\u00e7\u0131dan b\u00fct\u00fcn boyutlar\u0131yla de\u011ferlendirildi korona felaketi. Tasavvuf\u00ee a\u00e7\u0131dan siz nas\u0131l yorumluyorsunuz?\n\nBa\u015ftan beri anlatmaya \u00e7al\u0131\u015ft\u0131\u011f\u0131m gibi, tasavvuf\u00ee a\u00e7\u0131dan bu bir \u201cfel\u00e2ket\u201d de\u011fil, insanl\u0131k \u00e2lemine bir \u201cl\u00fctuf\u201dtur. Yapt\u0131klar\u0131n\u0131n kar\u015f\u0131l\u0131\u011f\u0131n\u0131 g\u00f6rme f\u0131rsat\u0131 vermi\u015ftir.\n\nNe param\u0131z\u0131n \u00f6nemi kald\u0131\u2026 Ne k\u0131yafetlerimizin ne m\u00fccevherlerimizin ne milyonlarca para vererek ald\u0131\u011f\u0131m\u0131z \u00e7antalar\u0131m\u0131z\u0131n, ayakkab\u0131lar\u0131m\u0131z\u0131n\u2026 \u015eimdi evde kapal\u0131y\u0131z ve belli k\u0131yafetler i\u00e7indeyiz. Hi\u00e7bir \u015feyimiz yok, en fakirin fakiri biziz, param\u0131z\u0131n de\u011feri kalmad\u0131. Hatta parayla ayn\u0131 k\u00e2\u011f\u0131ttan olan tuvalet k\u00e2\u011f\u0131d\u0131, paradan daha k\u0131ymetli h\u00e2le geldi. B\u00fct\u00fcn bunlar\u0131 \u00f6\u011freten Allah\u2019a \u015f\u00fck\u00fcrler olsun.\n\nDemek ki yar\u0131n \u00f6b\u00fcr g\u00fcn O\u2019nun (c.c.) huzuruna nas\u0131l \u00e7\u0131plak gideceksek \u015fu an da o \u00e7\u0131plakl\u0131\u011f\u0131 ya\u015f\u0131yoruz. Hi\u00e7bir \u015fey bizim de\u011fil, evlatlar\u0131m\u0131z\u0131 bile g\u00f6remiyoruz; anl\u0131yoruz ki onlar da bizim de\u011fil. Dolay\u0131s\u0131yla \u015fu anda hizmetten ve Allah\u2019a yak\u0131n olmaktan ba\u015fka bir zevk yok. Bunu yapan i\u00e7in de bu devre \u00e7ok b\u00fcy\u00fck bir zevk.\n\n- \u0130nsanlarda b\u00fcy\u00fck kayg\u0131 yaratt\u0131, bu kayg\u0131yla ba\u015fa \u00e7\u0131kmak i\u00e7in yine tasavvuf\u00ee a\u00e7\u0131dan ne \u00f6nerirsiniz?\n\nYapan\u0131n ve yapt\u0131ran\u0131n Allah oldu\u011funu bilen i\u00e7in hi\u00e7bir kayg\u0131 olmaz, \u00e7\u00fcnk\u00fc kudret O\u2019nun (c.c.) elinde. Allah rahmet eylesin, annem Me\u015fk\u00fbre Sargut\u2019tan \u00f6\u011frendi\u011fim ilk \u015fey \u015fuydu ki Allah\u2019\u0131n sana olan sevgisi ile benim sevgimi mukayese edersen okyanus ile k\u00f6p\u00fck fark\u0131 gibidir. Bak k\u0131z\u0131m, ben bir k\u00f6p\u00fck kadar seni severken bu kadar korumac\u0131ysam, ya Allah\u2026 O\u2019nun senin i\u00e7in l\u00fctfetti\u011fi her hal, hak\u00eek\u00ee koruma de\u011fil midir? O, her \u015feyin s\u00e2hibidir.\n\nKayg\u0131, gelecek korkusudur. Yukar\u0131daki manay\u0131 idrak eden i\u00e7in bu korku kalkar. Gelecek korkusu; bu ay en b\u00fcy\u00fck \u00f6neme sahip olan, Kur\u2019\u00e2n\u2019\u0131n manas\u0131n\u0131n kalplere ini\u015fini engeller, Allah\u2019la irtibat\u0131 keser.\n\n\u015eu \u00e2n\u0131 idrak eden i\u00e7in ge\u00e7mi\u015f ve gelecek fark\u0131 kalkar.\n\n\u201cRamazan\u2019\u0131n anlam\u0131, \u201cnefsinden oru\u00e7 tutmak\u201d demektir\u201d\n\n- Bu g\u00fcnlere Ramazan ay\u0131 da denk geliyor. Ramazan\u2019\u0131 ya\u015famak nedir?\n\nRamazan\u2019\u0131 ya\u015famak; nefsinden vermeyi becerebilmek, \u015f\u00fckretmeyi bilmek, Allah\u2019\u0131n \u201cmuhta\u00e7s\u0131zl\u0131k\u201d ismini bir g\u00fcn boyunca giymek, \u201cRezzak\u201d ismiyle etrafa da\u011f\u0131tmakt\u0131r. Yani Allah\u2019\u0131n isimleriyle Allah\u2019a yakla\u015fman\u0131n f\u0131rsat\u0131d\u0131r.\n\n- Ramazan ay\u0131n\u0131n tek anlam\u0131 oru\u00e7 tutmak de\u011fildir, de\u011fil mi?\n\nHay\u0131r. Ramazan\u2019\u0131n anlam\u0131, \u201cnefsinden oru\u00e7 tutmak\u201d demektir. \u015e\u00f6yle ki; v\u00fccudun b\u00fct\u00fcn organlar\u0131n\u0131n Ramazan\u2019da oru\u00e7lu olmas\u0131 laz\u0131m, aksi takdirde \u201coru\u00e7\u201d l\u00e2y\u0131k\u0131yla ger\u00e7ekle\u015fmez.\n\n- Dilin orucu; k\u00fcfretmemek, k\u00f6t\u00fc s\u00f6z s\u00f6ylememek, dedikodudan ve g\u0131ybetten uzak kalmakt\u0131r.\n\n- Elin orucu; harama el uzatmamakt\u0131r.\n\n- G\u00f6z\u00fcn orucu; g\u00f6z\u00fc, ba\u015fkalar\u0131n\u0131 tecess\u00fcs etmekten, onlar\u0131n hayatlar\u0131yla me\u015fgul olmaktan al\u0131koymakt\u0131r.\n\n- Aya\u011f\u0131n orucu; Allah\u2019\u0131n istemedi\u011fi, yani harama yana\u015ft\u0131\u011f\u0131m\u0131z yerlere gitmemektir\u2026 Belki \u015fimdi, soka\u011fa \u00e7\u0131kmamakt\u0131r.\n\nBu \u015fekilde b\u00fct\u00fcn organlar\u0131m\u0131z oru\u00e7 tutmad\u0131k\u00e7a ve al\u0131\u015fkanl\u0131klardan vazge\u00e7medik\u00e7e; yani -Allah korusun- sigara al\u0131\u015fkanl\u0131\u011f\u0131m\u0131z varsa ondan vazge\u00e7medik\u00e7e, a\u015f\u0131r\u0131 yeme al\u0131\u015fkanl\u0131\u011f\u0131m\u0131z varsa ondan vazge\u00e7medik\u00e7e, nefs\u00e2n\u00ee istek ve arzulardan vazge\u00e7medik\u00e7e oru\u00e7 tutmu\u015f olamay\u0131z.\n\nBir insan\u0131n \u201cNe yapay\u0131m, baz\u0131 al\u0131\u015fkanl\u0131klar\u0131m y\u00fcz\u00fcnden, yapamad\u0131\u011f\u0131m i\u00e7in sinirliyim, kalp k\u0131rabiliyorum.\u201d demesi onun orucunu bozar. \u00c7\u00fcnk\u00fc kalp k\u0131rmak, K\u00e2be\u2019yi y\u0131kmakla ayn\u0131 derecede g\u00fcnaht\u0131r.\n\n- Kalabal\u0131k iftar sofralar\u0131nda bulu\u015famayaca\u011f\u0131z bu Ramazan\u2019da di\u011fer Ramazanlardan farkl\u0131 olarak. \u0130nsanlara bunun i\u00e7in ne s\u00f6ylemek istersiniz?\n\n\u00c7ok \u015f\u00fck\u00fcr, bu da bir l\u00fctuftur. \u00c7\u00fcnk\u00fc \u015fimdi -h\u00e2\u015f\u00e2, benim kimseyi ele\u015ftirme hakk\u0131m yok ama- bazen ikramlar\u0131n s\u0131rf g\u00f6steri\u015f i\u00e7in yap\u0131ld\u0131\u011f\u0131, bir\u00e7ok yerde yemeklerin ziyan oldu\u011fu halleri \u00e7ok \u015f\u00fck\u00fcr ki ya\u015famayaca\u011f\u0131z. Yani g\u00f6steri\u015f yapamayaca\u011f\u0131z.\n\nBu halin bize \u00f6\u011fretti\u011fi bir ba\u015fka \u015fey de kar\u015f\u0131l\u0131ks\u0131z hizmet zevkini ya\u015famak l\u00fctfu\u2026 As\u0131l yapmam\u0131z gereken; \u00e7evremizde maddi ihtiyac\u0131 olanlara ikram edebilmek, yemek yap\u0131p da\u011f\u0131tabilmek, darg\u0131n olduklar\u0131m\u0131zla bar\u0131\u015fabilmek, farkl\u0131l\u0131klar\u0131 ho\u015fg\u00f6r\u00fcyle kar\u015f\u0131layabilmek, g\u00f6n\u00fcl almak, \u00e7evremizdekilerin eziyetlerine dayanabilmek ve aczimizi hissetmektir. En b\u00fcy\u00fck sadakalardan biri de sevdiklerimize sevgimizi s\u00f6ylemektir. Hz. Peygamber\u2019in (s.a.s.) emridir.\n\n\u201cDo\u011fan\u0131n maksad\u0131 ceza de\u011fil, bizim ona verdi\u011fimiz zararlara tepki\u201d\n\n- Bu salg\u0131n, do\u011fan\u0131n bize \u201cBir durun!\u201d deme bi\u00e7imimi mi? Do\u011fan\u0131n insanlara ders vermek gibi bir derdi olabilir mi?\n\n\u201cDo\u011fa\u201d nedir, \u00f6nce onu idrak etmek laz\u0131m\u2026 \u201cDo\u011fa\u201d mutasavv\u0131flara g\u00f6re Allah\u2019\u0131n bu d\u00fcnyadaki tecell\u00eesi olan Hz. Peygamber\u2019in (s.a.s.) veya Peygamber\u2019in g\u00fczelliklerine sahip k\u00e2millerin, asl\u0131nda bir bo\u015fluk olan d\u00fcnyaya yans\u0131malar\u0131d\u0131r.\n\nAllah ceza verici ve intikam al\u0131c\u0131 bir Allah de\u011fildir. Allah, yarat\u0131l\u0131\u015f olarak her \u015feyi z\u0131dd\u0131yla yaratm\u0131\u015ft\u0131r ve ceza denen \u015fey de \u201ckar\u015f\u0131l\u0131k\u201d anlam\u0131na geldi\u011fi i\u00e7in bir \u015feyin z\u0131dd\u0131n\u0131n ortaya \u00e7\u0131k\u0131\u015f\u0131d\u0131r. D\u00fcnyan\u0131n kanunudur; her \u015fey bir etkiye bir tepki prensibiyle ortaya \u00e7\u0131kar mutlaka. Yani biz do\u011fay\u0131 mahvettik, bug\u00fcn do\u011fa -ceza vermek maksad\u0131yla de\u011fil- mecb\u00fbr\u00ee bir \u015fekilde, bizim ona verdi\u011fimiz zararlara tepki g\u00f6steriyor. Biz yapt\u0131\u011f\u0131m\u0131za kar\u015f\u0131l\u0131k g\u00f6r\u00fcyoruz, \u201cceza\u201d g\u00f6r\u00fcyoruz. Zaten do\u011fan\u0131n d\u00fczeni i\u00e7indeki bu z\u0131tl\u0131klar\u0131 Allah yarat\u0131yor, t\u0131pk\u0131 insan\u0131n ceza g\u00f6rmesinin de kendine z\u0131t olan bir varl\u0131kla terbiye olmas\u0131 oldu\u011funu bize g\u00f6sterdi\u011fi gibi.\n\nB\u00f6yle bakt\u0131\u011f\u0131m\u0131zda; a\u011fa\u00e7 kestik, canl\u0131y\u0131 \u00f6ld\u00fcrd\u00fck. Evler diktik, havan\u0131n d\u00fcnyaya temas\u0131n\u0131 engelledik. Do\u011faya her t\u00fcrl\u00fc pisli\u011fi att\u0131k, do\u011fa da kar\u015f\u0131l\u0131k olarak \u015fimdi bunlar\u0131 mikroplara ve vir\u00fcslere \u00e7evirerek cevapland\u0131r\u0131yor.\n\n\u00c7in\u2019de Pekin \u00dcniversitesi\u2019nde bir Tasavvuf K\u00fcrs\u00fcs\u00fc kurmak nasip oldu\u011funda oradaki \u00e7ok sevdi\u011fim dostum Profes\u00f6r Tu Weiming \u015funu anlatm\u0131\u015ft\u0131: \u201cBiz bayramlar\u0131 rahat kutlayabilmek i\u00e7in g\u00f6ky\u00fcz\u00fcne ya\u011fmuru engelleyici kimyasal m\u00fcdahaleler yapt\u0131k ve ondan sonra da \u00e7ok b\u00fcy\u00fck s\u0131k\u0131nt\u0131lar ya\u015fad\u0131k, a\u015f\u0131r\u0131 derecede ya\u011fmurlar ya\u011fd\u0131. Yani bu felakete biz sebep olduk\u201d Hi\u00e7 unutmuyorum\u2026 Ben ise \u015f\u00f6yle d\u00fc\u015f\u00fcnm\u00fc\u015ft\u00fcm: Acaba biz ne gibi bir imtihana t\u00e2bi tutulaca\u011f\u0131z? O halde do\u011fay\u0131 da bu h\u00e2le getiren biziz.",
    "keywords": [
        "olan",
        "\u00e7ok",
        "yani",
        "olmad\u0131k\u00e7a",
        "bu",
        "\u00e7\u0131kmak",
        "yemektir",
        "kul",
        "evden",
        "i\u00e7in",
        "zorunlu",
        "ve",
        "bir",
        "allah",
        "da",
        "hakk\u0131",
        "\u015fey"
    ],
    "meta_keywords": [
        ""
    ],
    "publish_date": null,
    "summary": "Aylar\u0131n sultan\u0131 Ramazan ay\u0131 vesilesi ile tasavvuf konusunda uzman hepimizin \u00e7ok sevdi\u011fi ara\u015ft\u0131rmac\u0131 mutasavv\u0131f yazar Cemalnur Sargut hocamla bir sohbet ger\u00e7ekle\u015ftirdik.\nKonumuz Ramazan ay\u0131 ve tabii ki bu aya da damgas\u0131n\u0131 vuran Koronavir\u00fcs oldu.\n\u00c7\u00fcnk\u00fc evden \u00e7\u0131karsan\u0131z kul hakk\u0131na giriyorsunuz, bu orucunuzu bile bozar diyor.\nAyr\u0131ca senelerdir pahal\u0131 g\u00f6steri\u015fli iftar sofralar\u0131n\u0131 ele\u015ftiren bunlar\u0131n ramazan ruhuna ayk\u0131r\u0131 oldu\u011funu s\u00f6yleyen Cemalnur hocaya g\u00f6re bu sene bu sofralar\u0131 g\u00f6rmeyecek olmak bile bir l\u00fctuf.\nEvet, b\u00fct\u00fcn insanl\u0131k i\u00e7in \u00e7ok de\u011fi\u015fik bir tecr\u00fcbe.\nZira daha bundan bir bu\u00e7uk ay \u00f6nce b\u00f6yle \u015feyler ya\u015fayaca\u011f\u0131m\u0131za inanamaz ve idrak edemezdik.\nH\u00e2lbuki \u201ck\u0131y\u00e2met\u201d: Ki\u015finin kendi hak\u00eekatini g\u00f6rmesi, kendi kimli\u011fini, kendinde Allah\u2019\u0131n var olan ismini idrak etmesi demektir.\nDolay\u0131s\u0131yla bug\u00fcn Allah soruyor: \u201cS\u00f6yle bakal\u0131m, \u2018m\u00fclk\u2019 kimin; hani m\u00fclk\u00fcn, hani sana ait olan \u015feyler?\u201d\u015eu anda hi\u00e7bir maddi varl\u0131\u011f\u0131m\u0131z\u0131n \u00f6nemi kalmad\u0131.\nO halde bug\u00fcn idrakli ve \u00eemanl\u0131 ki\u015filer: \u201cAllah\u2019\u0131m her \u015fey sensin, yapan yapt\u0131ran sensin.\nBize muazzam bir hikmet \u00f6\u011fretiyorsun; senden ba\u015fka bir g\u00fc\u00e7 olmad\u0131\u011f\u0131n\u0131, her \u015feyin iki parma\u011f\u0131n\u0131n aras\u0131nda oldu\u011funu g\u00f6steriyorsun\u201d diyorlar.\nBenim i\u00e7in bu da bir t\u00fcr gaz\u00e2d\u0131r fakat burada vir\u00fcs ve bu vir\u00fcs\u00fcn kar\u015f\u0131s\u0131nda b\u00fct\u00fcn d\u00fcnya duruyor; bu b\u00f6yle bir sava\u015f.\nBa\u015fka bir a\u00e7\u0131dan; g\u00f6r\u00fcn\u00fc\u015fte fel\u00e2ket gibi g\u00f6z\u00fck\u00fcp asl\u0131nda l\u00fctuf olan h\u00e2diseler, \u201cPeygamber Efendimiz\u2019in (s.a.s.)\nYani \u015fu anda huzursuz ve mutsuz olanlar, Allah\u2019la irtibat kuramayanlar, bu ya\u015fanan s\u0131k\u0131nt\u0131lar\u0131n i\u00e7indeki hak\u00eekati, yani cenneti ya da huzuru bulamayan ki\u015filerdir.\nHuzurlu ve mutlu olanlar ise her an h\u00e2diselerde Allah\u2019\u0131n yeni bir tecell\u00eesini g\u00f6r\u00fcr ve hayretten hayrete d\u00fc\u015ferler.\n\u0130\u015fte insan\u0131n kendini tan\u0131mas\u0131 i\u00e7in bu t\u00fcr h\u00e2diseler \u201cPeygamberlik vazifesi\u201d yapar.\nBir\u00e7ok ki\u015fi daha g\u00fczel bir yer olacak diyor ama insan unutan bir varl\u0131k\u2026Evet, yani unutanlar olacak ve idraksizce eski maddi hayatlar\u0131na d\u00f6necekler.\nHer \u015feyden zevk almay\u0131 becerebilene ne mutlu\u2026 Yani ben diyorum ki: \u201cAllah unutturmas\u0131n.\u201d \u00c7\u00fcnk\u00fc nefsimize kap\u0131lmak \u00e7ok kolay, nefsimizin zevkleri ve hazlar\u0131 bazen \u201cAllah\u201d demeyi unutturuyor.\nAma baz\u0131s\u0131nda anlad\u0131\u011f\u0131 halde nefret, kin ve \u015fik\u00e2yet art\u0131yor; o da onlar\u0131n ezel\u00ee nas\u00eebi.\nDiyorum ya; bu zevkli bir k\u0131y\u00e2met \u00e2n\u0131.\nBu da bir \u00e7e\u015fit umutsuzlu\u011fu, b\u0131kk\u0131nl\u0131\u011f\u0131 beraberinde getiriyor.\n\u015eimdi hizmet edecek \u00e7ok \u015fey var.\nBu durumda kul daima Allah i\u00e7in ne hizmet yapabilece\u011fini d\u00fc\u015f\u00fcnmelidir.\nBug\u00fcn yap\u0131lacak \u00e7ok \u015fey var.\nBelki de Allah\u2019a \u00e7ok yalvard\u0131\u011f\u0131m\u0131z ve istedi\u011fimiz tatil g\u00fcnleri bug\u00fcnlerdir\u2026 K\u0131ymetini bilmek laz\u0131m.\nB\u00f6ylece Allah\u2019\u0131n asla affetmem dedi\u011fi iki g\u00fcnahtan biri olan kul hakk\u0131 yemekten de kurtuluruz.\nBu sene oru\u00e7 tutmak \u00e7ok daha farkl\u0131 bir ruhsal deneyim olacak sanki, de\u011fil mi?\nBu sene -dedi\u011fim gibi- herkesin k\u0131y\u00e2meti kopuyor, herkes her olayda Allah\u2019la ili\u015fki kurmaya \u00e7al\u0131\u015f\u0131yor ve \u015funu g\u00f6r\u00fcyor ki bir bu\u00e7uk ay \u00f6nce elinde b\u00f6yle bir \u015fey olaca\u011f\u0131na dair hi\u00e7bir delil yoktu.\nkudreti ve kuvvetiyle bir g\u00fcn i\u00e7inde\u2026 bir g\u00fcn i\u00e7inde\u2026 her \u015fey de\u011fi\u015fti.\nl\u00fctfudur, yoksa ki\u015finin elinde olan bir \u015fey de\u011fildir.\nBa\u015ftan beri anlatmaya \u00e7al\u0131\u015ft\u0131\u011f\u0131m gibi, tasavvuf\u00ee a\u00e7\u0131dan bu bir \u201cfel\u00e2ket\u201d de\u011fil, insanl\u0131k \u00e2lemine bir \u201cl\u00fctuf\u201dtur.\nNe param\u0131z\u0131n \u00f6nemi kald\u0131\u2026 Ne k\u0131yafetlerimizin ne m\u00fccevherlerimizin ne milyonlarca para vererek ald\u0131\u011f\u0131m\u0131z \u00e7antalar\u0131m\u0131z\u0131n, ayakkab\u0131lar\u0131m\u0131z\u0131n\u2026 \u015eimdi evde kapal\u0131y\u0131z ve belli k\u0131yafetler i\u00e7indeyiz.\nBunu yapan i\u00e7in de bu devre \u00e7ok b\u00fcy\u00fck bir zevk.\n- \u0130nsanlarda b\u00fcy\u00fck kayg\u0131 yaratt\u0131, bu kayg\u0131yla ba\u015fa \u00e7\u0131kmak i\u00e7in yine tasavvuf\u00ee a\u00e7\u0131dan ne \u00f6nerirsiniz?\nYapan\u0131n ve yapt\u0131ran\u0131n Allah oldu\u011funu bilen i\u00e7in hi\u00e7bir kayg\u0131 olmaz, \u00e7\u00fcnk\u00fc kudret O\u2019nun (c.c.)\nBak k\u0131z\u0131m, ben bir k\u00f6p\u00fck kadar seni severken bu kadar korumac\u0131ysam, ya Allah\u2026 O\u2019nun senin i\u00e7in l\u00fctfetti\u011fi her hal, hak\u00eek\u00ee koruma de\u011fil midir?\nYukar\u0131daki manay\u0131 idrak eden i\u00e7in bu korku kalkar.\nGelecek korkusu; bu ay en b\u00fcy\u00fck \u00f6neme sahip olan, Kur\u2019\u00e2n\u2019\u0131n manas\u0131n\u0131n kalplere ini\u015fini engeller, Allah\u2019la irtibat\u0131 keser.\nBu \u015fekilde b\u00fct\u00fcn organlar\u0131m\u0131z oru\u00e7 tutmad\u0131k\u00e7a ve al\u0131\u015fkanl\u0131klardan vazge\u00e7medik\u00e7e; yani -Allah korusun- sigara al\u0131\u015fkanl\u0131\u011f\u0131m\u0131z varsa ondan vazge\u00e7medik\u00e7e, a\u015f\u0131r\u0131 yeme al\u0131\u015fkanl\u0131\u011f\u0131m\u0131z varsa ondan vazge\u00e7medik\u00e7e, nefs\u00e2n\u00ee istek ve arzulardan vazge\u00e7medik\u00e7e oru\u00e7 tutmu\u015f olamay\u0131z.\n\u00c7ok \u015f\u00fck\u00fcr, bu da bir l\u00fctuftur.\n\u201cDo\u011fan\u0131n maksad\u0131 ceza de\u011fil, bizim ona verdi\u011fimiz zararlara tepki\u201d- Bu salg\u0131n, do\u011fan\u0131n bize \u201cBir durun!\u201d deme bi\u00e7imimi mi?\n\u201cDo\u011fa\u201d nedir, \u00f6nce onu idrak etmek laz\u0131m\u2026 \u201cDo\u011fa\u201d mutasavv\u0131flara g\u00f6re Allah\u2019\u0131n bu d\u00fcnyadaki tecell\u00eesi olan Hz.\nveya Peygamber\u2019in g\u00fczelliklerine sahip k\u00e2millerin, asl\u0131nda bir bo\u015fluk olan d\u00fcnyaya yans\u0131malar\u0131d\u0131r.\nAllah ceza verici ve intikam al\u0131c\u0131 bir Allah de\u011fildir.\nAllah, yarat\u0131l\u0131\u015f olarak her \u015feyi z\u0131dd\u0131yla yaratm\u0131\u015ft\u0131r ve ceza denen \u015fey de \u201ckar\u015f\u0131l\u0131k\u201d anlam\u0131na geldi\u011fi i\u00e7in bir \u015feyin z\u0131dd\u0131n\u0131n ortaya \u00e7\u0131k\u0131\u015f\u0131d\u0131r.\nD\u00fcnyan\u0131n kanunudur; her \u015fey bir etkiye bir tepki prensibiyle ortaya \u00e7\u0131kar mutlaka.\nYani biz do\u011fay\u0131 mahvettik, bug\u00fcn do\u011fa -ceza vermek maksad\u0131yla de\u011fil- mecb\u00fbr\u00ee bir \u015fekilde, bizim ona verdi\u011fimiz zararlara tepki g\u00f6steriyor.\nZaten do\u011fan\u0131n d\u00fczeni i\u00e7indeki bu z\u0131tl\u0131klar\u0131 Allah yarat\u0131yor, t\u0131pk\u0131 insan\u0131n ceza g\u00f6rmesinin de kendine z\u0131t olan bir varl\u0131kla terbiye olmas\u0131 oldu\u011funu bize g\u00f6sterdi\u011fi gibi.\nDo\u011faya her t\u00fcrl\u00fc pisli\u011fi att\u0131k, do\u011fa da kar\u015f\u0131l\u0131k olarak \u015fimdi bunlar\u0131 mikroplara ve vir\u00fcslere \u00e7evirerek cevapland\u0131r\u0131yor.\nYani bu felakete biz sebep olduk\u201d Hi\u00e7 unutmuyorum\u2026 Ben ise \u015f\u00f6yle d\u00fc\u015f\u00fcnm\u00fc\u015ft\u00fcm: Acaba biz ne gibi bir imtihana t\u00e2bi tutulaca\u011f\u0131z?\nO halde do\u011fay\u0131 da bu h\u00e2le getiren biziz.",
    "article_html": "",
    "meta_description": "Cemalnur Sargut: \u201cBug\u00fcn ib\u00e2detlerin en y\u00fccelerinden biri, ulu\u2019l-emr\u2019e it\u00e2at olan evde kalma ib\u00e2detidir. B\u00f6ylece Allah\u2019\u0131n asla affetmem dedi\u011fi iki g\u00fcnahtan biri olan kul hakk\u0131 yemekten de kurtuluruz. Hem tefekk\u00fcr eder, yani halimizden ders al\u0131r hem de hizmet etmi\u015f oluruz\u201d",
    "meta_lang": "tr"
}