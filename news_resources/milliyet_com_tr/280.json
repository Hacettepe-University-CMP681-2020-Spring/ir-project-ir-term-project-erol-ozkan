{
    "article_id": "3b65c3567c898c93c1867d8a12268ff1.1590265951.72359",
    "title": "\u0130zmir kul\u00fcplerinden \"Adnan S\u00fcvari Sezonu\" ba\u015fvurusu",
    "authors": [],
    "canonical_link": "https://www.milliyet.com.tr/skorer/izmir-kuluplerinden-adnan-suvari-sezonu-basvurusu-6218705",
    "url": "http://milliyet.com.tr/skorer/izmir-kuluplerinden-adnan-suvari-sezonu-basvurusu-6218705",
    "top_img": "https://i2.milimaj.com/i/milliyet/75/0x0/5ec90689554281066c150395.jpg",
    "meta_img": "https://i2.milimaj.com/i/milliyet/75/0x0/5ec90689554281066c150395.jpg",
    "movies": [],
    "text": "\u0130zmir Spor Kul\u00fcpleri Birli\u011fi Vakf\u0131ndan (\u0130ZVAK) yap\u0131lan yaz\u0131l\u0131 a\u00e7\u0131klamada, S\u00fcper Lig'de 2020-2021 sezonunun \"Adnan S\u00fcvari Sezonu\" ad\u0131yla oynanmas\u0131 i\u00e7in TFF nezdinde m\u00fcracaat\u0131n ger\u00e7ekle\u015ftirildi\u011fi belirtildi.\n\nM\u00fcracaata, \u0130zmir'i temsilen profesyonel liglerde yer alan G\u00f6ztepe, Altay, Alt\u0131nordu, Menemenspor, Kar\u015f\u0131yaka ve Bucaspor 1928 kul\u00fcplerinin ba\u015fkanlar\u0131n\u0131n, \u0130zmir Ticaret Odas\u0131, Ege B\u00f6lgesi Sanayi Odas\u0131, \u0130zmir Ticaret Borsas\u0131, Ege Ekonomiyi Geli\u015ftirme Vakf\u0131 ve \u0130zmir Ekonomik Kalk\u0131nma Koordinasyon Kurulunun birer mektupla destek verdi\u011fi kaydedildi.\n\nBa\u015fvuruda \u015fu ifadelere yer verildi:\n\n\"Adnan S\u00fcvari, zaman\u0131n\u0131n \u00f6tesinde futbol stratejileri ile Avrupa'da yar\u0131 final oynayan ilk T\u00fcrk tak\u0131m\u0131 unvan\u0131n\u0131 alan 'Efsane G\u00f6ztepe'yi yaratan, 2 T\u00fcrkiye Kupas\u0131, 2 Cumhurba\u015fkanl\u0131\u011f\u0131 Kupas\u0131'n\u0131 \u0130zmir'e ta\u015f\u0131yan, 3 y\u0131l s\u00fcren A Milli Tak\u0131m Teknik Direkt\u00f6rl\u00fc\u011f\u00fc d\u00f6neminde de ba\u015fta efsanevi Rusya zaferi olmak \u00fczere bir\u00e7ok ba\u015far\u0131ya imza atm\u0131\u015f, sadece G\u00f6ztepe'ye ve \u0130zmir'e de\u011fil t\u00fcm T\u00fcrkiye'ye mal olmu\u015ftur. T\u00fcm bunlar g\u00f6z \u00f6n\u00fcne al\u0131nd\u0131\u011f\u0131nda S\u00fcper Lig'e Adnan S\u00fcvari ad\u0131n\u0131n \u00e7ok yak\u0131\u015faca\u011f\u0131n\u0131 d\u00fc\u015f\u00fcn\u00fcyor ve de\u011ferli kabullerinizle S\u00fcper Lig 2020-2021 sezonunun 'Adnan S\u00fcvari Sezonu' ad\u0131yla oynanmas\u0131n\u0131 ekte imzalar\u0131 bulunan t\u00fcm \u0130zmir kul\u00fcpleri, kurum ve kurulu\u015flar\u0131 olarak arzu ve talep ediyoruz.\"\n\nReal Madrid antrenmanlara devam ediyor!",
    "keywords": [
        "s\u00fcvari",
        "adnan",
        "sezonu",
        "t\u00fcm",
        "ba\u015fvurusu",
        "sezonunun",
        "ve",
        "i\u0307zmir",
        "yer",
        "s\u00fcper",
        "ticaret",
        "kul\u00fcplerinden"
    ],
    "meta_keywords": [
        ""
    ],
    "publish_date": null,
    "summary": "\u0130zmir Spor Kul\u00fcpleri Birli\u011fi Vakf\u0131ndan (\u0130ZVAK) yap\u0131lan yaz\u0131l\u0131 a\u00e7\u0131klamada, S\u00fcper Lig'de 2020-2021 sezonunun \"Adnan S\u00fcvari Sezonu\" ad\u0131yla oynanmas\u0131 i\u00e7in TFF nezdinde m\u00fcracaat\u0131n ger\u00e7ekle\u015ftirildi\u011fi belirtildi.\nM\u00fcracaata, \u0130zmir'i temsilen profesyonel liglerde yer alan G\u00f6ztepe, Altay, Alt\u0131nordu, Menemenspor, Kar\u015f\u0131yaka ve Bucaspor 1928 kul\u00fcplerinin ba\u015fkanlar\u0131n\u0131n, \u0130zmir Ticaret Odas\u0131, Ege B\u00f6lgesi Sanayi Odas\u0131, \u0130zmir Ticaret Borsas\u0131, Ege Ekonomiyi Geli\u015ftirme Vakf\u0131 ve \u0130zmir Ekonomik Kalk\u0131nma Koordinasyon Kurulunun birer mektupla destek verdi\u011fi kaydedildi.\nBa\u015fvuruda \u015fu ifadelere yer verildi:\"Adnan S\u00fcvari, zaman\u0131n\u0131n \u00f6tesinde futbol stratejileri ile Avrupa'da yar\u0131 final oynayan ilk T\u00fcrk tak\u0131m\u0131 unvan\u0131n\u0131 alan 'Efsane G\u00f6ztepe'yi yaratan, 2 T\u00fcrkiye Kupas\u0131, 2 Cumhurba\u015fkanl\u0131\u011f\u0131 Kupas\u0131'n\u0131 \u0130zmir'e ta\u015f\u0131yan, 3 y\u0131l s\u00fcren A Milli Tak\u0131m Teknik Direkt\u00f6rl\u00fc\u011f\u00fc d\u00f6neminde de ba\u015fta efsanevi Rusya zaferi olmak \u00fczere bir\u00e7ok ba\u015far\u0131ya imza atm\u0131\u015f, sadece G\u00f6ztepe'ye ve \u0130zmir'e de\u011fil t\u00fcm T\u00fcrkiye'ye mal olmu\u015ftur.\nT\u00fcm bunlar g\u00f6z \u00f6n\u00fcne al\u0131nd\u0131\u011f\u0131nda S\u00fcper Lig'e Adnan S\u00fcvari ad\u0131n\u0131n \u00e7ok yak\u0131\u015faca\u011f\u0131n\u0131 d\u00fc\u015f\u00fcn\u00fcyor ve de\u011ferli kabullerinizle S\u00fcper Lig 2020-2021 sezonunun 'Adnan S\u00fcvari Sezonu' ad\u0131yla oynanmas\u0131n\u0131 ekte imzalar\u0131 bulunan t\u00fcm \u0130zmir kul\u00fcpleri, kurum ve kurulu\u015flar\u0131 olarak arzu ve talep ediyoruz.\"\nReal Madrid antrenmanlara devam ediyor!",
    "article_html": "",
    "meta_description": "\u0130zmir'de profesyonel futbol liglerinde yer alan kul\u00fcpler ile i\u015f d\u00fcnyas\u0131 temsilcileri, 2020-2021 sezonuna Efsane G\u00f6ztepeyi olu\u015fturan teknik direkt\u00f6r Adnan S\u00fcvari'nin isminin verilmesi konusunda T\u00fcrkiye Futbol Federasyonuna (TFF) ba\u015fvuruda bulundu.",
    "meta_lang": "tr"
}