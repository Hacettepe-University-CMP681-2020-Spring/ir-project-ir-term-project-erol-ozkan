{
    "article_id": "bf84a8e763d3524fb1f5ffbfc999ed1f.1590266025.9370646",
    "title": "Evinizde yeti\u015ftirebilece\u011finiz yenilebilen k\u00fc\u00e7\u00fck bitkiler: Mikro filizler",
    "authors": [],
    "canonical_link": "https://www.milliyet.com.tr/pembenar/galeri/evinizde-yetistirebileceginiz-yenilebilen-kucuk-bitkiler-mikro-filizler-6174423",
    "url": "http://milliyet.com.tr/pembenar/galeri/evinizde-yetistirebileceginiz-yenilebilen-kucuk-bitkiler-mikro-filizler-6174423",
    "top_img": "https://i2.milimaj.com/i/milliyet/75/0x0/5e7dd606adcdeb1d7487560a.jpg",
    "meta_img": "https://i2.milimaj.com/i/milliyet/75/0x0/5e7dd606adcdeb1d7487560a.jpg",
    "movies": [],
    "text": "Mikro filizler nas\u0131l yeti\u015ftirilir? Bir avu\u00e7 temiz topra\u011f\u0131 kab\u0131n zeminine yay\u0131n. \u00dczerine perlitlerin yar\u0131s\u0131n\u0131 serpi\u015ftirin. Bu a\u015famada sprey \u015fi\u015fesine temiz, klorsuz i\u00e7me suyu koyarak topra\u011f\u0131 nemlendirin. Perlit suyu tutarak toprakta s\u00fcrekli nem kalmas\u0131n\u0131 sa\u011flayacakt\u0131r. Kalan topra\u011f\u0131n yar\u0131s\u0131n\u0131 da \u00fczerine yayd\u0131ktan sonra tohumlar\u0131 serpi\u015ftirin. \u00dczerine bir-iki kez spreyle su s\u0131k\u0131n. Topra\u011f\u0131n kalan di\u011fer yar\u0131s\u0131n\u0131 \u00fczerine \u00f6rt\u00fcn, kalan perliti de serpi\u015ftirdikten sonra tekrar spreyle su s\u0131k\u0131p karanl\u0131k ve \u0131l\u0131k bir ortamda birka\u00e7 g\u00fcn \u00e7imlendirin. G\u00fcnde bir-iki defa spreyle su s\u0131karak nemini korumas\u0131n\u0131 sa\u011flay\u0131n. Birka\u00e7 g\u00fcn i\u00e7inde \u00e7imlenen tohumlar\u0131n\u0131z\u0131 filizlendirme a\u015famas\u0131na ge\u00e7irmek i\u00e7in karanl\u0131k ortamdan alarak \u0131\u015f\u0131k g\u00f6ren bir alana yerle\u015ftirin. Burada g\u00fcne\u015f \u0131\u015f\u0131\u011f\u0131ndan yararlanarak daha iyi beslenen \u00e7imleriniz bir hafta i\u00e7inde h\u0131zla uzayacak. Toplamda ise yakla\u015f\u0131k 12 g\u00fcn i\u00e7inde mikro filizlerinizi hasat edebileceksiniz.",
    "keywords": [
        "yenilebilen",
        "yeti\u015ftirebilece\u011finiz",
        "filizler",
        "mikro",
        "k\u00fc\u00e7\u00fck",
        "g\u00fcn",
        "bitkiler",
        "topra\u011f\u0131n",
        "topra\u011f\u0131",
        "spreyle",
        "bir",
        "su",
        "evinizde",
        "\u00fczerine",
        "kalan",
        "yar\u0131s\u0131n\u0131",
        "i\u00e7inde"
    ],
    "meta_keywords": [
        ""
    ],
    "publish_date": null,
    "summary": "Mikro filizler nas\u0131l yeti\u015ftirilir?\nBir avu\u00e7 temiz topra\u011f\u0131 kab\u0131n zeminine yay\u0131n.\n\u00dczerine perlitlerin yar\u0131s\u0131n\u0131 serpi\u015ftirin.\nBu a\u015famada sprey \u015fi\u015fesine temiz, klorsuz i\u00e7me suyu koyarak topra\u011f\u0131 nemlendirin.\nPerlit suyu tutarak toprakta s\u00fcrekli nem kalmas\u0131n\u0131 sa\u011flayacakt\u0131r.\nKalan topra\u011f\u0131n yar\u0131s\u0131n\u0131 da \u00fczerine yayd\u0131ktan sonra tohumlar\u0131 serpi\u015ftirin.\n\u00dczerine bir-iki kez spreyle su s\u0131k\u0131n.\nTopra\u011f\u0131n kalan di\u011fer yar\u0131s\u0131n\u0131 \u00fczerine \u00f6rt\u00fcn, kalan perliti de serpi\u015ftirdikten sonra tekrar spreyle su s\u0131k\u0131p karanl\u0131k ve \u0131l\u0131k bir ortamda birka\u00e7 g\u00fcn \u00e7imlendirin.\nG\u00fcnde bir-iki defa spreyle su s\u0131karak nemini korumas\u0131n\u0131 sa\u011flay\u0131n.\nBirka\u00e7 g\u00fcn i\u00e7inde \u00e7imlenen tohumlar\u0131n\u0131z\u0131 filizlendirme a\u015famas\u0131na ge\u00e7irmek i\u00e7in karanl\u0131k ortamdan alarak \u0131\u015f\u0131k g\u00f6ren bir alana yerle\u015ftirin.\nBurada g\u00fcne\u015f \u0131\u015f\u0131\u011f\u0131ndan yararlanarak daha iyi beslenen \u00e7imleriniz bir hafta i\u00e7inde h\u0131zla uzayacak.\nToplamda ise yakla\u015f\u0131k 12 g\u00fcn i\u00e7inde mikro filizlerinizi hasat edebileceksiniz.",
    "article_html": "",
    "meta_description": "D\u00fcnyada h\u0131zla yayg\u0131nla\u015fan mikro filizler; serac\u0131lar, \u015fehirde ya\u015fayanlar, ev kad\u0131nlar\u0131, restoran sahipleri; sebze fideleri ile meyve fidanlar\u0131 \u00fcreticiler ba\u015fta olmak \u00fczere herkesin ilgi alan\u0131na girdi. Yemek ve yemek sunumlar\u0131nda az miktarda kullan\u0131larak yo\u011fun lezzet ve g\u00fc\u00e7l\u00fc sunum etkisi yaratan bu \u00fcr\u00fcnler son zamanlarda b\u00fct\u00fcn d\u00fcnya ve yerel mutfaklarda kullan\u0131lmaya ba\u015flanm\u0131\u015ft\u0131r. Sa\u011fl\u0131k a\u00e7\u0131s\u0131ndan son derece yararl\u0131 oldu\u011fu bilinen mikro filizlerin ilk olarak \u00c7in\u2019de kullan\u0131ld\u0131\u011f\u0131 bilinmektedir. Gelin hep birlikte mikro filizleri yak\u0131ndan inceleyelim...",
    "meta_lang": "tr"
}