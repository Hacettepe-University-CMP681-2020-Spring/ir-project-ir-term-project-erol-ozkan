{
    "article_id": "4cef221807947ab9ce6796dbbd3befcf.1590266023.6277444",
    "title": "Liderlerle kariyer sohbetleri: Hilal Suerdem",
    "authors": [
        "Esra Kemer",
        "Esrakemer Gmail.Com"
    ],
    "canonical_link": "https://www.milliyet.com.tr/pembenar/esra-kemer/liderlerle-kariyer-sohbetleri-hilal-suerdem-2911074",
    "url": "http://milliyet.com.tr/pembenar/esra-kemer/liderlerle-kariyer-sohbetleri-hilal-suerdem-2911074",
    "top_img": "https://i2.milimaj.com/i/milliyet/75/600x600/5c5c16becb145171243dee9b",
    "meta_img": "https://i2.milimaj.com/i/milliyet/75/600x600/5c5c16becb145171243dee9b",
    "movies": [],
    "text": "Sekt\u00f6rlere y\u00f6n veren liderler var. Bu liderler i\u015f d\u00fcnyas\u0131nda pek \u00e7ok \u00e7al\u0131\u015fana ilham oldu\u011fu gibi geli\u015fimleri i\u00e7in de rol model olabiliyor. Bu sebeple sosyal ve profesyonel platformlarda y\u00f6netici-liderleri takip ediyorum. Uzun zaman \u00f6nce i\u015f d\u00fcnyas\u0131 \u00e7al\u0131\u015fanlar\u0131n\u0131n geli\u015fimi ama\u00e7l\u0131 d\u00fczenlenen bir sosyal sorumluluk etkinli\u011finde Hilal Suerdem Bey ile tan\u0131\u015ft\u0131m. Ev sahibi oldu\u011fu i\u00e7in o yo\u011funlu\u011funun aras\u0131nda sohbet etme f\u0131rsat\u0131m da oldu. Kendisini dijital d\u00fcnyadan takip etti\u011fim kadar\u0131yla sekt\u00f6rdeki \u00f6rnek \u00e7al\u0131\u015fmalar\u0131, ekibinin geli\u015fimine katk\u0131 sa\u011flamas\u0131 ve sosyal sorumluluk projeleri dikkatimi \u00e7ekmi\u015fti. Hilal Suerdem Bey ile \u00e7al\u0131\u015fmalar\u0131, kariyeri ve i\u015f hayat\u0131 \u00fczerine sohbetimiz sekt\u00f6r \u00e7al\u0131\u015fanlar\u0131n\u0131n geli\u015fimleri i\u00e7in faydal\u0131 detaylar bar\u0131nd\u0131r\u0131yor. \u00c7al\u0131\u015fanlara ilham olmas\u0131 dile\u011fiyle\u2026\n\nK\u00fc\u00e7\u00fck ya\u015flarda i\u015f hayat\u0131na at\u0131ld\u0131n\u0131z, biliyorum. Profesyonel i\u015f hayat\u0131na ba\u015flad\u0131\u011f\u0131n\u0131z Ki\u011f\u0131l\u0131\u2019n\u0131n \u015fu an CEO\u2019su olarak devam ediyorsunuz. Bize kariyerinizden k\u0131saca bahseder misiniz?\n\nAsl\u0131nda kariyerim \u00f6\u011frencilik y\u0131llar\u0131nda babam\u0131n Tahtakale\u2019deki t\u0131bbi gere\u00e7ler satan d\u00fckk\u00e2n\u0131nda ba\u015flad\u0131. Ki\u011f\u0131l\u0131 ailesi i\u00e7erisinde ise di\u011fer pek \u00e7ok \u00e7al\u0131\u015fan arkada\u015flar\u0131m\u0131z gibi, benim de hik\u00e2yem y\u0131llar \u00f6ncesine dayan\u0131yor. Ticarete i\u015fin mutfa\u011f\u0131nda, yani ma\u011fazada tezg\u00e2hta sat\u0131\u015f yaparak ba\u015flad\u0131m. Kariyerser\u00fcvenimde en b\u00fcy\u00fck yol g\u00f6stericim, ustam Abdullah Bey olmu\u015ftur. Kendisinin perakende sekt\u00f6r\u00fcndeki deneyimleri ve fikirleri ba\u015far\u0131ma ve bug\u00fcnlere gelmeme \u0131\u015f\u0131k tuttu. Sahada ba\u015flayan ser\u00fcvenim neredeyse \u015firketin t\u00fcm birimlerinde ve i\u015f s\u00fcre\u00e7lerinde \u00e7al\u0131\u015farak devam etti ve bug\u00fcnlere kadar geldim. S\u00fcrekli \u00f6\u011frenerek ve ara\u015ft\u0131rarak, d\u00fcnya modas\u0131nda ger\u00e7ekle\u015fen de\u011fi\u015fimleri ve yenilikleri takip ettim ve kazan\u0131mlar\u0131m\u0131 i\u015fime yans\u0131tt\u0131m. Abdullah Bey\u2019in \u00e7al\u0131\u015fma de\u011ferleri de ba\u015far\u0131mda yol g\u00f6sterici bir \u00f6nem ta\u015f\u0131yor. \u00d6zellikle d\u00fcr\u00fcstl\u00fck, g\u00fcven ve iyi insan olma felsefesinden faydalanarak i\u015f d\u00fcnyas\u0131na ad\u0131m att\u0131m. Bug\u00fcnlere b\u00fcy\u00fck emeklerle geldik ve \u00f6n\u00fcm\u00fczdeki d\u00f6nemde belirledi\u011fimiz hedeflere y\u00fcr\u00fcrken de yine ayn\u0131 de\u011ferleri s\u00fcrd\u00fcrmeye \u00f6zen g\u00f6sterece\u011fiz.\n\nSahada bir \u00e7al\u0131\u015fanken \u015fu an sekt\u00f6r\u00fcnde lider bir organizasyonun \u00fcst d\u00fczey y\u00f6neticisisiniz, ba\u015far\u0131n\u0131z\u0131 neye bor\u00e7lusunuz?\n\nElbette ben de bir\u00e7ok y\u00f6netici gibi ba\u015far\u0131m\u0131 disiplinli \u00e7al\u0131\u015fmaya bor\u00e7luyum. Bug\u00fcne kadar hedefe giden yolda, \u00e7al\u0131\u015fmalar\u0131ma art\u0131 de\u011fer katan dinamikler oldu. Profesyonel i\u015f ya\u015fam\u0131nda, her liderin yol g\u00f6sterici prensipleri olmal\u0131. D\u00fcr\u00fcstl\u00fckten ve sayg\u0131dan asla taviz vermeyen bir y\u00f6neticiyim. Bir di\u011fer konu ise g\u00fcven. \u00c7evrenize g\u00fcven verdi\u011finizde, d\u00fcr\u00fcstl\u00fckle hareket etti\u011finizde ve insanlara \u015fefkatle, iyi niyetle yakla\u015ft\u0131\u011f\u0131n\u0131zda kar\u015f\u0131l\u0131\u011f\u0131n\u0131 mutlaka al\u0131yorsunuz. Bu \u015fekilde ba\u015far\u0131n\u0131z da daha uzun \u00f6m\u00fcrl\u00fc ve sa\u011flam oluyor. Ben kendi ad\u0131ma sadece ba\u015far\u0131ya de\u011fil, mutlulu\u011fa da odaklan\u0131yorum. \u0130nsanlara, tasar\u0131m ve kalitenin yan\u0131 s\u0131ra, \u015f\u0131kl\u0131kla birlikte mutluluk sat\u0131yoruz.\n\nBir aile \u015firketinde \u00e7al\u0131\u015fman\u0131n kolayl\u0131klar\u0131 oldu\u011fu kadar zorluklar\u0131 da var. Bu zorluklar neler ve bu zorluklar\u0131 nas\u0131l a\u015ft\u0131n\u0131z?\n\nAile \u015firketinde bulunman\u0131n kolay oldu\u011fu kadar zor taraflar\u0131 da var elbette. \u015eirket i\u00e7indeki dayan\u0131\u015fma ve birliktelik, beni bir o kadar daha sorumlu olmaya davet ediyor. Bu benim i\u00e7in \u00f6nemli; fakat engel olu\u015fturmayan bir durum. \u00c7\u00fcnk\u00fc \u00f6zverili ve d\u00fczenli \u00e7al\u0131\u015f\u0131yorsan\u0131z bu \u00e7evrenize yans\u0131yacakt\u0131r. Ba\u015far\u0131l\u0131 bir \u00e7al\u0131\u015fan i\u015fine ne kadar \u00e7ok odaklan\u0131yorsa, \u00f6zel ya\u015fam\u0131na da bir o kadar odaklanmal\u0131, \u00f6zen g\u00f6stermeli. Bir tarafa di\u011ferinden dengesiz \u015fekilde yo\u011funla\u015f\u0131rsa, ba\u015far\u0131s\u0131zl\u0131k da ka\u00e7\u0131n\u0131lmaz olarak devam\u0131nda gelir. Biz profesyonel bir kurumsal yap\u0131 kurduk. Bu yap\u0131n\u0131n temelinde \u00fcst y\u00f6netimle birlikte t\u00fcm ekibin katk\u0131s\u0131yla \u00e7ok ciddi bir emek g\u00fcc\u00fc bar\u0131nd\u0131r\u0131yor. Abdullah Bey\u2019in tecr\u00fcbeleri ve \u00f6ng\u00f6r\u00fcs\u00fc bizlere daima \u0131\u015f\u0131k tutuyor.\n\nSevilen bir y\u00f6neticisiniz? Sizi farkl\u0131 k\u0131lan \u00f6zelliklerinizle birlikte bir liderde olmas\u0131 gereken \u00f6zellikler nelerdir?\n\nBug\u00fcne kadar aile, i\u015f ve sosyal ya\u015fam\u0131mda her zaman d\u00fcr\u00fcst davranmaktan yana oldum. Bir insan\u0131n ba\u015far\u0131s\u0131 kadar karakter \u00f6zellikleri de onu sevilir k\u0131l\u0131yor. \u0130yi niyetli olmak, iyi i\u015fler ortaya koymak gibi sonu\u00e7lar kazand\u0131r\u0131yor. Ba\u015far\u0131l\u0131 bir lider, i\u015f hayat\u0131ndaki de\u011fi\u015fim ve d\u00f6n\u00fc\u015f\u00fcmleri yak\u0131ndan takip eden, yeniliklere ve \u00f6\u011frenmeye her daim a\u00e7\u0131k olan, d\u00fczenli bir ya\u015fama sahip olan ve ald\u0131\u011f\u0131 sorumluluklar\u0131 yerine getirebilen bir birey olmal\u0131d\u0131r. Bu \u00f6zelliklerim beni ba\u015far\u0131l\u0131 olmaya sevk etti. \u0130yi bir lider, hedeflerine odakland\u0131\u011f\u0131 kadar, \u00e7al\u0131\u015fanlar\u0131n\u0131 da d\u00fc\u015f\u00fcnebilmelidir. Ekip i\u00e7i ileti\u015fimi \u00e7ok \u00f6nemsiyorum; \u00e7\u00fcnk\u00fc ekip olarak bir aileyiz ve her ekip \u00fcyemiz bizim i\u00e7in de\u011ferlidir. Dolay\u0131s\u0131yla ba\u015far\u0131l\u0131 bir lider, \u00e7al\u0131\u015fanlar\u0131yla s\u00fcrekli ileti\u015fim halinde olup, onlar\u0131n beklentilerine cevap verebilmelidir.\n\nA\u00e7\u0131k ileti\u015fim, \u015feffafl\u0131k, sevgi, sayg\u0131 ve kar\u015f\u0131l\u0131kl\u0131 g\u00fcven duygusunu her zaman kal\u0131c\u0131 hale getiriyor. Bizde tak\u0131m \u00e7al\u0131\u015fmas\u0131 ve ekip ruhu olmazsa olmazd\u0131r. Herkes \u00fczerine d\u00fc\u015fen rol\u00fc \u00e7ok iyi bilir; \u00e7\u00fcnk\u00fc i\u015fine kar\u015f\u0131 sorumluluk sahibidir. \u0130\u015fine bu denli sad\u0131k t\u00fcm \u00e7al\u0131\u015fanlar\u0131m\u0131z\u0131n yarat\u0131c\u0131 projelerine her daim destek verdi\u011fim gibi onlar\u0131 te\u015fvik etmek i\u00e7in de b\u00fcy\u00fck \u00e7aba sarf ediyorum. Gen\u00e7ler, \u00fclkemizin gelece\u011fidir. Sadece i\u015fin yap\u0131lmas\u0131 de\u011fil, ayr\u0131ca bir lider olarak \u00fclkemiz i\u00e7in dinamik ve ba\u015far\u0131l\u0131 bireyler yeti\u015ftirilmesi gerekti\u011fine inan\u0131yorum.\n\nAyr\u0131ca \u00e7ocuklu\u011fumdan beri, spor yapmay\u0131 severim ve mutlaka g\u00fcnl\u00fck hayat\u0131mda da yer veririm. Haftada iki kez spor yapmaya \u00e7al\u0131\u015f\u0131yorum. Sa\u011fl\u0131kl\u0131 ya\u015fama, v\u00fccut sa\u011fl\u0131\u011f\u0131na, din\u00e7 ve enerjik olmaya \u00f6nem g\u00f6steriyorum. Bu sayede i\u015f hayat\u0131nda da yo\u011fun tempoda din\u00e7 kalabiliyorum.\n\nBir y\u00f6netici olarak ekip arkada\u015flar\u0131n\u0131zda olmas\u0131n\u0131 istedi\u011finiz \u00f6zellikler de\u011ferler nelerdir?\n\nBenim i\u00e7in bir \u00e7al\u0131\u015fan pozisyonu ne olursa olsun her \u015feyden \u00f6te d\u00fcr\u00fcst bir insan olmal\u0131. Tabi bunun yan\u0131 s\u0131ra \u00f6nemli olan ba\u015fka unsurlar da var. Yapt\u0131\u011f\u0131m\u0131z i\u015fi sevmemiz, sorumluluklar\u0131n\u0131z\u0131 eksiksiz olarak yerine getirmemiz, i\u015fimizi gelece\u011fe ta\u015f\u0131yacak ara\u015ft\u0131rmalar yapmaktan ka\u00e7\u0131nmamam\u0131z laz\u0131m. T\u00fcm bunlar\u0131 yaparken de d\u00fcr\u00fcstl\u00fc\u011f\u00fcm\u00fczden, sayg\u0131m\u0131zdan ve heyecan\u0131m\u0131zdan hi\u00e7bir \u015fey kaybetmemeliyiz. Bu prensiplerle yol al\u0131rken, hem ekip ruhu daha da g\u00fc\u00e7lenecektir hem de birlikten bir arkada\u015fl\u0131k ortam\u0131 do\u011facakt\u0131r. B\u00f6ylece alt-\u00fcst ili\u015fkisi azalacak, ekip ruhu da artacakt\u0131r. Ayr\u0131ca insani de\u011ferleri de her zaman g\u00f6z \u00f6n\u00fcnde bulunduruyorum. \u00c7al\u0131\u015fanlar\u0131m\u0131z bizi temsil etti\u011fi i\u00e7in davran\u0131\u015flar\u0131 da bizim de\u011ferlerimizle paralel olmal\u0131. Bu nedenle ekiplerim; d\u00fcr\u00fcstl\u00fc\u011f\u00fcn yan\u0131 s\u0131ra, g\u00fcven veren, sorumluluk bilinci olan, \u00f6zg\u00fcvenli ve \u00f6zverili \u00e7al\u0131\u015fan bireylerden olu\u015fuyor.\n\nPerakende sekt\u00f6r\u00fcnde sahada \u00e7al\u0131\u015fanlara iyi bir y\u00f6netici olmalar\u0131 i\u00e7in neler \u00f6nerirsiniz? Mesleki ve ki\u015fisel geli\u015fimleri i\u00e7in nelere dikkat edip, yat\u0131r\u0131mlar\u0131n\u0131 neye y\u00f6nlendirmeliler?\n\nPerakende sekt\u00f6r\u00fc, pazarlama d\u00fcnyas\u0131n\u0131n belkemi\u011fidir. Dolay\u0131s\u0131yla sekt\u00f6r \u00e7al\u0131\u015fanlar\u0131 perakendenin dinamiklerine sahip olmal\u0131, \u015feffaf ad\u0131mlar atmal\u0131, d\u00fcnya modas\u0131n\u0131 ve d\u00f6n\u00fc\u015f\u00fcm\u00fcn\u00fc yak\u0131ndan takip ederek, aksiyon almal\u0131d\u0131r. Dijital d\u00f6n\u00fc\u015f\u00fcme ayak uydurarak, d\u00fcnyada neler oldu\u011funu g\u00f6zlemlemek daha yarat\u0131c\u0131 fikirler ortaya \u00e7\u0131karacakt\u0131r. Biz \u00e7al\u0131\u015fanlar\u0131m\u0131z\u0131n ya\u015fam kalitesini art\u0131rmak ve hedeflerini b\u00fcy\u00fctmek ad\u0131na bir\u00e7ok ki\u015fisel geli\u015fim \u00e7al\u0131\u015fmalar\u0131 ve e\u011fitimler organize ediyoruz.\n\nM\u00fc\u015fteri ili\u015fkilerini do\u011fru y\u00f6netmek ka\u00e7\u0131n\u0131lmaz oldu\u011fu i\u00e7in ileti\u015fimin do\u011fru kullan\u0131lmas\u0131, \u00f6zellikle saha \u00e7al\u0131\u015fanlar\u0131 i\u00e7in elzem bir konu. Bu ba\u011flamda, her zaman dinamik olmalar\u0131n\u0131 ve yenili\u011fi yak\u0131ndan takip etmelerini tavsiye ediyorum. Ekip arkada\u015flar\u0131m\u0131n i\u015f ya\u015fam kalitesini art\u0131rmak amac\u0131yla e\u011fitim akademisini kurduk. \u00c7al\u0131\u015fanlar\u0131m\u0131z\u0131n kariyer hedeflerine ula\u015fmas\u0131na yard\u0131mc\u0131 olmay\u0131 ama\u00e7larken, \u00f6zel ya\u015fam ve i\u015f hayat\u0131n\u0131 dengelemeyi de \u00f6\u011fretiyoruz. Bu ama\u00e7la sadece i\u015f hayat\u0131na dair de\u011fil ki\u015fisel geli\u015fimi destekleyici e\u011fitimler de veriyoruz. \u0130K birimi, mesleki, ki\u015fisel geli\u015fim ve liderlik e\u011fitimlerini, \u015firket hedefleriyle birlikte \u00e7al\u0131\u015fanlar\u0131m\u0131z\u0131n ihtiya\u00e7 ve talepleri do\u011frultusunda planl\u0131yor ve periyodik olarak ger\u00e7ekle\u015ftiriyor. \u2018Vuca \u00e7a\u011f\u0131nda liderlik\u2019, Yeni nesil ileti\u015fim ve \u00e7at\u0131\u015fma y\u00f6netimi\u2019 gibi konu ba\u015fl\u0131klar\u0131 ekledik\n\nBir erkek giyim markas\u0131 olarak, \u00e7al\u0131\u015fanlara faydal\u0131 olan bir etkinli\u011finize kat\u0131ld\u0131m ve \u00e7ok etkileyici buldum. Bu etkinlikleri d\u00fczenlemenizde ki ama\u00e7 nedir?\n\nBa\u015far\u0131ya giden yol, insana dokunmaktan ge\u00e7iyor. Ki\u011f\u0131l\u0131 Talks ile de\u011fi\u015fen-geli\u015fen i\u015f d\u00fcnyas\u0131nda, beyaz yakal\u0131lar\u0131n entelekt\u00fcel derinli\u011fini art\u0131rmay\u0131 ve ekosistemdeki \u201cyani i\u015f hayat\u0131nda ki insanlar\u0131\u201d bir araya getirmeyi hedefledik. Sekt\u00f6rde nas\u0131l 82 y\u0131ld\u0131r b\u00fcy\u00fck bir aile olarak yer al\u0131yorsak, i\u015f d\u00fcnyas\u0131nda profil fark etmeksizin t\u00fcm \u00e7al\u0131\u015fanlar\u0131n geli\u015fimlerini sa\u011flamak bize d\u00fc\u015fen bir g\u00f6revdi. Bizim i\u00e7in \u00f6nemli olan topluma katk\u0131 sa\u011flamakt\u0131. Bu etkinliklere \u00f6\u011frencilerden tutun ba\u015far\u0131l\u0131 lider ve lider adaylar\u0131n\u0131 da bir araya getirdik ve ailemizi geni\u015flettik. Ekonomi, moda, ya\u015fam, sanat, teknoloji ve dijital d\u00f6n\u00fc\u015f\u00fcm\u00fc yak\u0131ndan takip etmek isteyen herkesi bulu\u015fturdu\u011fumuz bu etkinlik serisi yol g\u00f6sterici olmas\u0131 a\u00e7\u0131s\u0131ndan bir pusula niteli\u011fi ta\u015f\u0131yor. Liderlerin ilham veren hik\u00e2yeleri sayesinde \u00e7al\u0131\u015fanlar\u0131n yolunu ayd\u0131nlat\u0131yoruz.\n\nBa\u015far\u0131lar kadar ba\u015far\u0131s\u0131zl\u0131klar da biz \u00e7al\u0131\u015fanlar\u0131 g\u00fc\u00e7lendirir. Hedefinize ula\u015fmak istedi\u011finizde ba\u015far\u0131s\u0131z olursan\u0131z ne yapars\u0131n\u0131z?\n\nHer insan ya da her lider i\u015f hayat\u0131nda ba\u015far\u0131s\u0131z olabilir. Kazand\u0131\u011f\u0131m\u0131zda nas\u0131l motive oluyorsak, kaybetti\u011finizde de bu duruma sebep olan fakt\u00f6rleri d\u00fc\u015f\u00fcnerek, ders almay\u0131 bilmeli, ba\u015far\u0131s\u0131zl\u0131k kar\u015f\u0131s\u0131nda asla y\u0131lg\u0131n davranmamal\u0131y\u0131z. Sorun nerede ya\u015fanm\u0131\u015fsa, bunu do\u011fru analiz etmeli, sorunlar\u0131 \u00e7\u00f6zmeli ve bir daha ba\u015far\u0131s\u0131zl\u0131\u011fa g\u00f6t\u00fcren hatalar\u0131n ya\u015fanmamas\u0131 i\u00e7in gerekli tedbirleri almak gerekiyor. Asl\u0131nda; hedefe ula\u015fmak i\u00e7in \u00e7al\u0131\u015fmak ve pes etmemek laz\u0131m.\n\nBenden Notlar:\n\nBu sohbet sonras\u0131nda y\u00f6netici liderlik konusunda vurgulamak istediklerimi payla\u015fmak isterim.\n\nG\u00f6r\u00fc\u015ft\u00fc\u011f\u00fcm, \u00e7al\u0131\u015ft\u0131\u011f\u0131m ba\u015far\u0131l\u0131 liderlerin en b\u00fcy\u00fck ortak \u00f6zelli\u011fi ileti\u015fim y\u00f6netiminde ba\u015far\u0131s\u0131. \u0130leti\u015fim becerileri \u00e7ok \u00f6nemli ancak ileti\u015fimi y\u00f6netmek ayr\u0131 bir beceri. Y\u00f6netici liderlerin pek \u00e7ok \u00e7al\u0131\u015fanla, i\u015f ortaklar\u0131yla, profesyonel a\u011f\u0131yla bir arada s\u00fcrekli \u015fekilde ileti\u015fimde olmas\u0131 ve ortak paydada bulu\u015fturmas\u0131 gere\u011fini d\u00fc\u015f\u00fcn\u00fcnce ileti\u015fim y\u00f6netimi olduk\u00e7a \u00f6nem kazan\u0131yor. Ayr\u0131ca ekip arkada\u015flar\u0131n\u0131n da ayn\u0131 vizyonda olmas\u0131 gerekli ki yeri geldi\u011finde kendisini temsil edebilsin. D\u0130siplinli ve prensipli \u00e7al\u0131\u015fmak kadar insani de\u011ferlere de \u00f6nem vermeli lider. Ticari ili\u015fkilerden \u00e7ok bireysel ve sosyal ili\u015fkileri \u00f6nem veren liderler bu bak\u0131\u015f a\u00e7\u0131s\u0131n\u0131 \u00e7al\u0131\u015fanlar\u0131na da yans\u0131tabiliyor ve \u00e7al\u0131\u015fanlar\u0131n\u0131n da daha yenilik\u00e7i, giri\u015fimci olmas\u0131n\u0131 destekleyebiliyor. Dinamik ve yenilik\u00e7i olman\u0131n bir gereklili\u011fi de s\u00fcrekli ara\u015ft\u0131rmak ve \u00f6\u011frenmek bu bak\u0131\u015f a\u00e7\u0131s\u0131yla hareket edenler \u00e7al\u0131\u015ft\u0131\u011f\u0131 kurumun s\u00fcreklili\u011fini sa\u011flad\u0131\u011f\u0131 gibi kendi kariyerlerini de geli\u015ftiriyorlar.\n\nY\u00f6netici liderlerde olmas\u0131 gereken bir di\u011fer \u00f6zellik ise sosyal ili\u015fkilerinin \u00e7ok kuvvetli olmas\u0131 y\u00f6n\u00fcnde. . Bir lider sosyal anlamda da a\u011f\u0131n\u0131 geli\u015ftirmeli ve geli\u015fen ili\u015fkilerle birlikte kar\u015f\u0131na \u00e7\u0131kan f\u0131rsatlar\u0131 her iki taraf i\u00e7inde faydaya d\u00f6n\u00fc\u015ft\u00fcrebilmeli.\n\nLiderler ayr\u0131ca \u00e7al\u0131\u015fanlar\u0131 i\u00e7in bir \u00f6rnek olabilmeli. \u00c7al\u0131\u015fanlar\u0131 da s\u00fcrekli onlar\u0131 g\u00f6zlemleyece\u011fi i\u00e7in rol model olabilmeli. Liderlerin karar verme stilleri, i\u015fleri takip etme \u015fekli veya y\u00f6netim tarz\u0131 \u00e7al\u0131\u015fanlar\u0131 taraf\u0131ndan \u00f6rnek al\u0131naca\u011f\u0131 i\u00e7in \u00e7ok \u00f6nemli. Liderler \u00e7al\u0131\u015fanlar\u0131ndan \u00f6nce kendini geli\u015ftirebilmeli.\n\nKAR\u0130YER\u0130N\u0130Z PARLASIN\n\nESRA KEMER\n\nKariyer Geli\u015fim Ko\u00e7u ve \u0130nsan Kaynaklar\u0131 Dan\u0131\u015fman\u0131\n\nKurumsal ve bireysel dan\u0131\u015fmanl\u0131k talepleriniz i\u00e7in \u201cesra@cvcheckup.com\u201d e-posta adresinden ileti\u015fime ge\u00e7ebilirsiniz.\n\nLinkedin : Esra Kemer\n\nInstagram : esra__kemer\n\nFacebook : Esra Kemer - CVCheckup",
    "keywords": [
        "\u00e7ok",
        "kadar",
        "sohbetleri",
        "bu",
        "i\u015f",
        "liderlerle",
        "i\u00e7in",
        "olarak",
        "ve",
        "hilal",
        "suerdem",
        "bir",
        "da",
        "kariyer",
        "lider"
    ],
    "meta_keywords": [
        ""
    ],
    "publish_date": null,
    "summary": "Bu liderler i\u015f d\u00fcnyas\u0131nda pek \u00e7ok \u00e7al\u0131\u015fana ilham oldu\u011fu gibi geli\u015fimleri i\u00e7in de rol model olabiliyor.\nUzun zaman \u00f6nce i\u015f d\u00fcnyas\u0131 \u00e7al\u0131\u015fanlar\u0131n\u0131n geli\u015fimi ama\u00e7l\u0131 d\u00fczenlenen bir sosyal sorumluluk etkinli\u011finde Hilal Suerdem Bey ile tan\u0131\u015ft\u0131m.\nKendisini dijital d\u00fcnyadan takip etti\u011fim kadar\u0131yla sekt\u00f6rdeki \u00f6rnek \u00e7al\u0131\u015fmalar\u0131, ekibinin geli\u015fimine katk\u0131 sa\u011flamas\u0131 ve sosyal sorumluluk projeleri dikkatimi \u00e7ekmi\u015fti.\nHilal Suerdem Bey ile \u00e7al\u0131\u015fmalar\u0131, kariyeri ve i\u015f hayat\u0131 \u00fczerine sohbetimiz sekt\u00f6r \u00e7al\u0131\u015fanlar\u0131n\u0131n geli\u015fimleri i\u00e7in faydal\u0131 detaylar bar\u0131nd\u0131r\u0131yor.\nKi\u011f\u0131l\u0131 ailesi i\u00e7erisinde ise di\u011fer pek \u00e7ok \u00e7al\u0131\u015fan arkada\u015flar\u0131m\u0131z gibi, benim de hik\u00e2yem y\u0131llar \u00f6ncesine dayan\u0131yor.\nKendisinin perakende sekt\u00f6r\u00fcndeki deneyimleri ve fikirleri ba\u015far\u0131ma ve bug\u00fcnlere gelmeme \u0131\u015f\u0131k tuttu.\nSahada ba\u015flayan ser\u00fcvenim neredeyse \u015firketin t\u00fcm birimlerinde ve i\u015f s\u00fcre\u00e7lerinde \u00e7al\u0131\u015farak devam etti ve bug\u00fcnlere kadar geldim.\nS\u00fcrekli \u00f6\u011frenerek ve ara\u015ft\u0131rarak, d\u00fcnya modas\u0131nda ger\u00e7ekle\u015fen de\u011fi\u015fimleri ve yenilikleri takip ettim ve kazan\u0131mlar\u0131m\u0131 i\u015fime yans\u0131tt\u0131m.\n\u00d6zellikle d\u00fcr\u00fcstl\u00fck, g\u00fcven ve iyi insan olma felsefesinden faydalanarak i\u015f d\u00fcnyas\u0131na ad\u0131m att\u0131m.\nBug\u00fcnlere b\u00fcy\u00fck emeklerle geldik ve \u00f6n\u00fcm\u00fczdeki d\u00f6nemde belirledi\u011fimiz hedeflere y\u00fcr\u00fcrken de yine ayn\u0131 de\u011ferleri s\u00fcrd\u00fcrmeye \u00f6zen g\u00f6sterece\u011fiz.\nSahada bir \u00e7al\u0131\u015fanken \u015fu an sekt\u00f6r\u00fcnde lider bir organizasyonun \u00fcst d\u00fczey y\u00f6neticisisiniz, ba\u015far\u0131n\u0131z\u0131 neye bor\u00e7lusunuz?\nBu \u015fekilde ba\u015far\u0131n\u0131z da daha uzun \u00f6m\u00fcrl\u00fc ve sa\u011flam oluyor.\nBir aile \u015firketinde \u00e7al\u0131\u015fman\u0131n kolayl\u0131klar\u0131 oldu\u011fu kadar zorluklar\u0131 da var.\nBu zorluklar neler ve bu zorluklar\u0131 nas\u0131l a\u015ft\u0131n\u0131z?\n\u015eirket i\u00e7indeki dayan\u0131\u015fma ve birliktelik, beni bir o kadar daha sorumlu olmaya davet ediyor.\nBu benim i\u00e7in \u00f6nemli; fakat engel olu\u015fturmayan bir durum.\nBa\u015far\u0131l\u0131 bir \u00e7al\u0131\u015fan i\u015fine ne kadar \u00e7ok odaklan\u0131yorsa, \u00f6zel ya\u015fam\u0131na da bir o kadar odaklanmal\u0131, \u00f6zen g\u00f6stermeli.\nBir tarafa di\u011ferinden dengesiz \u015fekilde yo\u011funla\u015f\u0131rsa, ba\u015far\u0131s\u0131zl\u0131k da ka\u00e7\u0131n\u0131lmaz olarak devam\u0131nda gelir.\nBu yap\u0131n\u0131n temelinde \u00fcst y\u00f6netimle birlikte t\u00fcm ekibin katk\u0131s\u0131yla \u00e7ok ciddi bir emek g\u00fcc\u00fc bar\u0131nd\u0131r\u0131yor.\nBug\u00fcne kadar aile, i\u015f ve sosyal ya\u015fam\u0131mda her zaman d\u00fcr\u00fcst davranmaktan yana oldum.\nBa\u015far\u0131l\u0131 bir lider, i\u015f hayat\u0131ndaki de\u011fi\u015fim ve d\u00f6n\u00fc\u015f\u00fcmleri yak\u0131ndan takip eden, yeniliklere ve \u00f6\u011frenmeye her daim a\u00e7\u0131k olan, d\u00fczenli bir ya\u015fama sahip olan ve ald\u0131\u011f\u0131 sorumluluklar\u0131 yerine getirebilen bir birey olmal\u0131d\u0131r.\n\u0130yi bir lider, hedeflerine odakland\u0131\u011f\u0131 kadar, \u00e7al\u0131\u015fanlar\u0131n\u0131 da d\u00fc\u015f\u00fcnebilmelidir.\nEkip i\u00e7i ileti\u015fimi \u00e7ok \u00f6nemsiyorum; \u00e7\u00fcnk\u00fc ekip olarak bir aileyiz ve her ekip \u00fcyemiz bizim i\u00e7in de\u011ferlidir.\nDolay\u0131s\u0131yla ba\u015far\u0131l\u0131 bir lider, \u00e7al\u0131\u015fanlar\u0131yla s\u00fcrekli ileti\u015fim halinde olup, onlar\u0131n beklentilerine cevap verebilmelidir.\n\u0130\u015fine bu denli sad\u0131k t\u00fcm \u00e7al\u0131\u015fanlar\u0131m\u0131z\u0131n yarat\u0131c\u0131 projelerine her daim destek verdi\u011fim gibi onlar\u0131 te\u015fvik etmek i\u00e7in de b\u00fcy\u00fck \u00e7aba sarf ediyorum.\nSadece i\u015fin yap\u0131lmas\u0131 de\u011fil, ayr\u0131ca bir lider olarak \u00fclkemiz i\u00e7in dinamik ve ba\u015far\u0131l\u0131 bireyler yeti\u015ftirilmesi gerekti\u011fine inan\u0131yorum.\nBu sayede i\u015f hayat\u0131nda da yo\u011fun tempoda din\u00e7 kalabiliyorum.\nBenim i\u00e7in bir \u00e7al\u0131\u015fan pozisyonu ne olursa olsun her \u015feyden \u00f6te d\u00fcr\u00fcst bir insan olmal\u0131.\nBu prensiplerle yol al\u0131rken, hem ekip ruhu daha da g\u00fc\u00e7lenecektir hem de birlikten bir arkada\u015fl\u0131k ortam\u0131 do\u011facakt\u0131r.\nBu nedenle ekiplerim; d\u00fcr\u00fcstl\u00fc\u011f\u00fcn yan\u0131 s\u0131ra, g\u00fcven veren, sorumluluk bilinci olan, \u00f6zg\u00fcvenli ve \u00f6zverili \u00e7al\u0131\u015fan bireylerden olu\u015fuyor.\nDolay\u0131s\u0131yla sekt\u00f6r \u00e7al\u0131\u015fanlar\u0131 perakendenin dinamiklerine sahip olmal\u0131, \u015feffaf ad\u0131mlar atmal\u0131, d\u00fcnya modas\u0131n\u0131 ve d\u00f6n\u00fc\u015f\u00fcm\u00fcn\u00fc yak\u0131ndan takip ederek, aksiyon almal\u0131d\u0131r.\nBiz \u00e7al\u0131\u015fanlar\u0131m\u0131z\u0131n ya\u015fam kalitesini art\u0131rmak ve hedeflerini b\u00fcy\u00fctmek ad\u0131na bir\u00e7ok ki\u015fisel geli\u015fim \u00e7al\u0131\u015fmalar\u0131 ve e\u011fitimler organize ediyoruz.\nM\u00fc\u015fteri ili\u015fkilerini do\u011fru y\u00f6netmek ka\u00e7\u0131n\u0131lmaz oldu\u011fu i\u00e7in ileti\u015fimin do\u011fru kullan\u0131lmas\u0131, \u00f6zellikle saha \u00e7al\u0131\u015fanlar\u0131 i\u00e7in elzem bir konu.\n\u00c7al\u0131\u015fanlar\u0131m\u0131z\u0131n kariyer hedeflerine ula\u015fmas\u0131na yard\u0131mc\u0131 olmay\u0131 ama\u00e7larken, \u00f6zel ya\u015fam ve i\u015f hayat\u0131n\u0131 dengelemeyi de \u00f6\u011fretiyoruz.\n\u0130K birimi, mesleki, ki\u015fisel geli\u015fim ve liderlik e\u011fitimlerini, \u015firket hedefleriyle birlikte \u00e7al\u0131\u015fanlar\u0131m\u0131z\u0131n ihtiya\u00e7 ve talepleri do\u011frultusunda planl\u0131yor ve periyodik olarak ger\u00e7ekle\u015ftiriyor.\n\u2018Vuca \u00e7a\u011f\u0131nda liderlik\u2019, Yeni nesil ileti\u015fim ve \u00e7at\u0131\u015fma y\u00f6netimi\u2019 gibi konu ba\u015fl\u0131klar\u0131 ekledikBir erkek giyim markas\u0131 olarak, \u00e7al\u0131\u015fanlara faydal\u0131 olan bir etkinli\u011finize kat\u0131ld\u0131m ve \u00e7ok etkileyici buldum.\nKi\u011f\u0131l\u0131 Talks ile de\u011fi\u015fen-geli\u015fen i\u015f d\u00fcnyas\u0131nda, beyaz yakal\u0131lar\u0131n entelekt\u00fcel derinli\u011fini art\u0131rmay\u0131 ve ekosistemdeki \u201cyani i\u015f hayat\u0131nda ki insanlar\u0131\u201d bir araya getirmeyi hedefledik.\nSekt\u00f6rde nas\u0131l 82 y\u0131ld\u0131r b\u00fcy\u00fck bir aile olarak yer al\u0131yorsak, i\u015f d\u00fcnyas\u0131nda profil fark etmeksizin t\u00fcm \u00e7al\u0131\u015fanlar\u0131n geli\u015fimlerini sa\u011flamak bize d\u00fc\u015fen bir g\u00f6revdi.\nBu etkinliklere \u00f6\u011frencilerden tutun ba\u015far\u0131l\u0131 lider ve lider adaylar\u0131n\u0131 da bir araya getirdik ve ailemizi geni\u015flettik.\nHer insan ya da her lider i\u015f hayat\u0131nda ba\u015far\u0131s\u0131z olabilir.\nKazand\u0131\u011f\u0131m\u0131zda nas\u0131l motive oluyorsak, kaybetti\u011finizde de bu duruma sebep olan fakt\u00f6rleri d\u00fc\u015f\u00fcnerek, ders almay\u0131 bilmeli, ba\u015far\u0131s\u0131zl\u0131k kar\u015f\u0131s\u0131nda asla y\u0131lg\u0131n davranmamal\u0131y\u0131z.\nSorun nerede ya\u015fanm\u0131\u015fsa, bunu do\u011fru analiz etmeli, sorunlar\u0131 \u00e7\u00f6zmeli ve bir daha ba\u015far\u0131s\u0131zl\u0131\u011fa g\u00f6t\u00fcren hatalar\u0131n ya\u015fanmamas\u0131 i\u00e7in gerekli tedbirleri almak gerekiyor.\nD\u0130siplinli ve prensipli \u00e7al\u0131\u015fmak kadar insani de\u011ferlere de \u00f6nem vermeli lider.\nTicari ili\u015fkilerden \u00e7ok bireysel ve sosyal ili\u015fkileri \u00f6nem veren liderler bu bak\u0131\u015f a\u00e7\u0131s\u0131n\u0131 \u00e7al\u0131\u015fanlar\u0131na da yans\u0131tabiliyor ve \u00e7al\u0131\u015fanlar\u0131n\u0131n da daha yenilik\u00e7i, giri\u015fimci olmas\u0131n\u0131 destekleyebiliyor.\nDinamik ve yenilik\u00e7i olman\u0131n bir gereklili\u011fi de s\u00fcrekli ara\u015ft\u0131rmak ve \u00f6\u011frenmek bu bak\u0131\u015f a\u00e7\u0131s\u0131yla hareket edenler \u00e7al\u0131\u015ft\u0131\u011f\u0131 kurumun s\u00fcreklili\u011fini sa\u011flad\u0131\u011f\u0131 gibi kendi kariyerlerini de geli\u015ftiriyorlar.\nY\u00f6netici liderlerde olmas\u0131 gereken bir di\u011fer \u00f6zellik ise sosyal ili\u015fkilerinin \u00e7ok kuvvetli olmas\u0131 y\u00f6n\u00fcnde.\nBir lider sosyal anlamda da a\u011f\u0131n\u0131 geli\u015ftirmeli ve geli\u015fen ili\u015fkilerle birlikte kar\u015f\u0131na \u00e7\u0131kan f\u0131rsatlar\u0131 her iki taraf i\u00e7inde faydaya d\u00f6n\u00fc\u015ft\u00fcrebilmeli.\nLiderler ayr\u0131ca \u00e7al\u0131\u015fanlar\u0131 i\u00e7in bir \u00f6rnek olabilmeli.\nLiderlerin karar verme stilleri, i\u015fleri takip etme \u015fekli veya y\u00f6netim tarz\u0131 \u00e7al\u0131\u015fanlar\u0131 taraf\u0131ndan \u00f6rnek al\u0131naca\u011f\u0131 i\u00e7in \u00e7ok \u00f6nemli.\nKAR\u0130YER\u0130N\u0130Z PARLASINESRA KEMERKariyer Geli\u015fim Ko\u00e7u ve \u0130nsan Kaynaklar\u0131 Dan\u0131\u015fman\u0131Kurumsal ve bireysel dan\u0131\u015fmanl\u0131k talepleriniz i\u00e7in \u201cesra@cvcheckup.com\u201d e-posta adresinden ileti\u015fime ge\u00e7ebilirsiniz.",
    "article_html": "",
    "meta_description": ".",
    "meta_lang": "tr"
}