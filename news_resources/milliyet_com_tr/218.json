{
    "article_id": "66986e5e08ae13e2f2e7917d0522be7b.1590265880.6490126",
    "title": "Dilek\u00e7e nas\u0131l yaz\u0131l\u0131r? Dilek\u00e7e \u00f6rne\u011fi ve dikkat edilmesi gereken hususlar",
    "authors": [],
    "canonical_link": "https://www.milliyet.com.tr/gundem/dilekce-nasil-yazilir-dilekce-ornegi-ve-dikkat-edilmesi-gereken-hususlar-2769715",
    "url": "http://milliyet.com.tr/gundem/dilekce-nasil-yazilir-dilekce-ornegi-ve-dikkat-edilmesi-gereken-hususlar-2769715",
    "top_img": "https://i2.milimaj.com/i/milliyet/75/0x0/5ca1cd9945d2a029641c83a1.jpg",
    "meta_img": "https://i2.milimaj.com/i/milliyet/75/0x0/5ca1cd9945d2a029641c83a1.jpg",
    "movies": [],
    "text": "Vatanda\u015flar i\u00e7in \u00f6nemli bir konu olan dilek\u00e7e yaz\u0131m\u0131 hakk\u0131nda merak edilenleri haberimizde derledik. Dilek\u00e7enin yaz\u0131m\u0131 ile ilgili \u00f6nemli p\u00fcf noktalar\u0131 ve \u00f6rne\u011fi haberimizde bulabilirsiniz.\n\nD\u0130LEK\u00c7E NASIL YAZILIR?\n\n1. \u00c7izgisiz beyaz k\u00e2\u011f\u0131da yaz\u0131lmal\u0131d\u0131r. Kesinlikle yar\u0131m k\u00e2\u011f\u0131t kullan\u0131lmamal\u0131d\u0131r. K\u00e2\u011f\u0131d\u0131n arka y\u00fcz\u00fcne ge\u00e7ilmemelidir, \u00e7ok gerekli ise ikinci k\u00e2\u011f\u0131t kullan\u0131lmal\u0131d\u0131r.\n\n2. Bilgisayar, daktilo veya dolma kalemle yaz\u0131labilir. T\u00fckenmez kalemle mavi ve siyah m\u00fcrekkepli kalemler d\u0131\u015f\u0131nda ba\u015fka renkli kalemlerle yaz\u0131lmaz.\n\n3. Sorun hangi kurumu ilgilendiriyorsa ona hitap edilerek ba\u015flanmal\u0131d\u0131r.\n\n4. Yer ve tarih belirtilmelidir.\n\n5. Ciddi, resm\u00ee, sayg\u0131l\u0131 bir dil ve \u00fcsl\u00fbp kullan\u0131lmal\u0131, nesnel olunmal\u0131d\u0131r.\n\n6. Sorun, durum ya da dilek k\u0131sa ve a\u00e7\u0131k olarak ifade edilmelidir. Gereksiz ayr\u0131nt\u0131lara ve ki\u015fiselli\u011fe yer verilmemelidir.\n\n7. \u0130stenen \u015fey yasalara uygun olmal\u0131; yasal \u00e7er\u00e7eve kesinlikle a\u015f\u0131lmamal\u0131d\u0131r. Bir \u015fik\u00e2yet s\u00f6z konusu ise sorun mutlaka belgelere ve tan\u0131klara dayand\u0131r\u0131larak a\u00e7\u0131klanmal\u0131d\u0131r.\n\n8. Hiyerar\u015fik d\u00fczene dikk\u00e2t edilmelidir.\n\n9. Bir konuda \u00fcst makam\u0131n bilgilendirilmesi ama\u00e7lanm\u0131\u015fsa \"...durumu bilgilerinize arz ederim.\",\n\n\u00dcst makam\u0131n bir sorunu \u00e7\u00f6zmesi, bir i\u015flemi ba\u015flatmas\u0131 isteniyorsa \"Gere\u011fini sayg\u0131lar\u0131mla arz ederim.\",\n\nYap\u0131lacak bir i\u015flem i\u00e7in izin isteniyorsa \" \u0130zninizi sayg\u0131lar\u0131mla arz ederim\" gibi sayg\u0131 ifadeleriyle son bulmal\u0131d\u0131r.\n\n10. Yaz\u0131m ve noktalama kurallar\u0131na dikk\u00e2t edilmelidir.\n\n11. Dilek\u00e7e sahibi ad\u0131n\u0131-soyad\u0131n\u0131 ve a\u00e7\u0131k adresini belirtmelidir.\n\n12. Bir dilek\u00e7ede sadece bir imza bulunmas\u0131 gerekti\u011fi unutulmamal\u0131d\u0131r. Ortak bir konuda birden fazla ki\u015fi ayn\u0131 dilekte bulunacaksa bunlar da dileklerini ayr\u0131 ayr\u0131 dilek\u00e7elerle belirtmelidirler.\n\n13. Dilek\u00e7eye eklenecek ek belgeler yaz\u0131n\u0131n sonunda \"Ekler\" ba\u015fl\u0131\u011f\u0131 alt\u0131nda maddeler halinde s\u0131ralanmal\u0131d\u0131r.",
    "keywords": [
        "dikkat",
        "gereken",
        "arz",
        "hususlar",
        "dilek\u00e7e",
        "yaz\u0131l\u0131r",
        "makam\u0131n",
        "ve",
        "bir",
        "yer",
        "k\u00e2\u011f\u0131t",
        "nas\u0131l",
        "edilmesi",
        "sorun",
        "\u00f6rne\u011fi",
        "yaz\u0131m\u0131",
        "sayg\u0131lar\u0131mla",
        "\u00f6nemli"
    ],
    "meta_keywords": [
        ""
    ],
    "publish_date": null,
    "summary": "Vatanda\u015flar i\u00e7in \u00f6nemli bir konu olan dilek\u00e7e yaz\u0131m\u0131 hakk\u0131nda merak edilenleri haberimizde derledik.\nDilek\u00e7enin yaz\u0131m\u0131 ile ilgili \u00f6nemli p\u00fcf noktalar\u0131 ve \u00f6rne\u011fi haberimizde bulabilirsiniz.\nD\u0130LEK\u00c7E NASIL YAZILIR?\n\u00c7izgisiz beyaz k\u00e2\u011f\u0131da yaz\u0131lmal\u0131d\u0131r.\nKesinlikle yar\u0131m k\u00e2\u011f\u0131t kullan\u0131lmamal\u0131d\u0131r.\nK\u00e2\u011f\u0131d\u0131n arka y\u00fcz\u00fcne ge\u00e7ilmemelidir, \u00e7ok gerekli ise ikinci k\u00e2\u011f\u0131t kullan\u0131lmal\u0131d\u0131r.\nBilgisayar, daktilo veya dolma kalemle yaz\u0131labilir.\nT\u00fckenmez kalemle mavi ve siyah m\u00fcrekkepli kalemler d\u0131\u015f\u0131nda ba\u015fka renkli kalemlerle yaz\u0131lmaz.\nSorun hangi kurumu ilgilendiriyorsa ona hitap edilerek ba\u015flanmal\u0131d\u0131r.\nYer ve tarih belirtilmelidir.\nCiddi, resm\u00ee, sayg\u0131l\u0131 bir dil ve \u00fcsl\u00fbp kullan\u0131lmal\u0131, nesnel olunmal\u0131d\u0131r.\nSorun, durum ya da dilek k\u0131sa ve a\u00e7\u0131k olarak ifade edilmelidir.\nGereksiz ayr\u0131nt\u0131lara ve ki\u015fiselli\u011fe yer verilmemelidir.\n\u0130stenen \u015fey yasalara uygun olmal\u0131; yasal \u00e7er\u00e7eve kesinlikle a\u015f\u0131lmamal\u0131d\u0131r.\nBir \u015fik\u00e2yet s\u00f6z konusu ise sorun mutlaka belgelere ve tan\u0131klara dayand\u0131r\u0131larak a\u00e7\u0131klanmal\u0131d\u0131r.\nHiyerar\u015fik d\u00fczene dikk\u00e2t edilmelidir.\nBir konuda \u00fcst makam\u0131n bilgilendirilmesi ama\u00e7lanm\u0131\u015fsa \"...durumu bilgilerinize arz ederim.\n\",\u00dcst makam\u0131n bir sorunu \u00e7\u00f6zmesi, bir i\u015flemi ba\u015flatmas\u0131 isteniyorsa \"Gere\u011fini sayg\u0131lar\u0131mla arz ederim.\n\",Yap\u0131lacak bir i\u015flem i\u00e7in izin isteniyorsa \" \u0130zninizi sayg\u0131lar\u0131mla arz ederim\" gibi sayg\u0131 ifadeleriyle son bulmal\u0131d\u0131r.\nYaz\u0131m ve noktalama kurallar\u0131na dikk\u00e2t edilmelidir.\nDilek\u00e7e sahibi ad\u0131n\u0131-soyad\u0131n\u0131 ve a\u00e7\u0131k adresini belirtmelidir.\nBir dilek\u00e7ede sadece bir imza bulunmas\u0131 gerekti\u011fi unutulmamal\u0131d\u0131r.\nOrtak bir konuda birden fazla ki\u015fi ayn\u0131 dilekte bulunacaksa bunlar da dileklerini ayr\u0131 ayr\u0131 dilek\u00e7elerle belirtmelidirler.\nDilek\u00e7eye eklenecek ek belgeler yaz\u0131n\u0131n sonunda \"Ekler\" ba\u015fl\u0131\u011f\u0131 alt\u0131nda maddeler halinde s\u0131ralanmal\u0131d\u0131r.",
    "article_html": "",
    "meta_description": "Son Dakika G\u00fcncel Haberler - Bir kuruma istek, \u015fikayet, \u00f6neri gibi ama\u00e7larla yaz\u0131lan belgeye dilek\u00e7e denir. Dilek\u00e7e yazmak i\u00e7in ise belli ba\u015fl\u0131 noktalara dikkat etmek gerekir. \u0130\u015fte dilek\u00e7enin nas\u0131l yaz\u0131ld\u0131\u011f\u0131 ve \u00f6rne\u011fine ili\u015fkin bilgiler...",
    "meta_lang": "tr"
}