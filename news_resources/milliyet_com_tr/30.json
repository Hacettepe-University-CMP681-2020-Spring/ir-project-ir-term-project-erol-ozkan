{
    "article_id": "b9fab95abe08408cd6ed162ea5ee3ebf.1590265611.254746",
    "title": "Maskeli date ve evde bayram keyfi",
    "authors": [
        "Tunca Bengin",
        "Melih A\u015f\u0131k",
        "Nihat Ali \u00d6zcan",
        "Filiz Ayg\u00fcnd\u00fcz"
    ],
    "canonical_link": "https://www.milliyet.com.tr/yazarlar/mehmet-tez/maskeli-date-ve-evde-bayram-keyfi-6218409",
    "url": "http://milliyet.com.tr/yazarlar/mehmet-tez/maskeli-date-ve-evde-bayram-keyfi-6218409",
    "top_img": "https://i2.milimaj.com/i/milliyet/75/600x600/5c5c174fcb145171243deea1",
    "meta_img": "https://i2.milimaj.com/i/milliyet/75/600x600/5c5c174fcb145171243deea1",
    "movies": [],
    "text": "Yeti\u015fkin \u0130ngilizlerin y\u00fczde 50\u2019si salg\u0131n kurallar\u0131na uymuyormu\u015f. Ger\u00e7ekten de herkes normal hayata d\u00f6nm\u00fc\u015f gibi. Tek fark, maske. O da bazen var. Mesela marketlerde al\u0131\u015fveri\u015flerde art\u0131k maske takan tek ki\u015fi ben oluyorum genellikle ve buna fena halde can\u0131m s\u0131k\u0131l\u0131yor. \u201cNeden bir tek ben tak\u0131yorum, \u00e7\u0131karsam olmaz m\u0131? Yeter art\u0131k, s\u0131k\u0131ld\u0131k ey halk\u0131m\u201d diyorum. Ama halk (yani kar\u0131m) izin vermeyince maskesizlik ba\u015fka bir bahara kal\u0131yor.\n\n\n\nGe\u00e7en g\u00fcn elbisesiyle ayn\u0131 desende bir maskeyle yolun kenar\u0131nda bekleyen ve ara ara saatini kontrol eden bir kad\u0131n g\u00f6rd\u00fcm. Belli ki birini bekliyordu. Biraz sonra kad\u0131n \u00f6n\u00fcnde aniden duran arabaya bindi ve direksiyondaki maskeli, \u015f\u0131k giyimli adamla selamla\u015ft\u0131. Maskeli olduklar\u0131ndan birbirlerine g\u00fcl\u00fcmsediler mi g\u00f6remedim ama muhtemelen maske alt\u0131ndan g\u00fclm\u00fc\u015flerdir. Birlikte yola devam ettiler. Her hallerinden ve v\u00fccut dillerinden hemen anla\u015f\u0131laca\u011f\u0131 \u00fczere bu bir ak\u015fam \u00e7\u0131kmas\u0131yd\u0131. Evet, yeti\u015fkinler gev\u015fedi, evet yeti\u015fkinler s\u0131k\u0131ld\u0131 ve evet yeti\u015fkinler maskeli date\u2019lere \u00e7\u0131k\u0131yor.\n\n\n\nParklar, y\u00fcr\u00fcy\u00fc\u015f alanlar\u0131 a\u011fz\u0131na kadar dolu. Kafeler ve baz\u0131 pub\u2019lar paket servis yap\u0131yor, kap\u0131lar\u0131n\u0131n \u00f6n\u00fcne kurduklar\u0131 tezg\u00e2hlarda basit yiyecek ve i\u00e7ecekleri sat\u0131yorlar. Konu\u015ftu\u011fum pub sahiplerinin hep surat\u0131 as\u0131k. Ne zaman a\u00e7\u0131lacaks\u0131n\u0131z diye sorunca canlar\u0131 s\u0131k\u0131l\u0131yor, g\u00f6zleri bu\u011fulan\u0131yor, uzaklara do\u011fru bak\u0131p \u201cKimse bilmiyor\u201d diyorlar. \u00d6te yandan, kafelerde \u00e7al\u0131\u015fan gen\u00e7likte b\u00f6yle bir endi\u015fe pek yok. Onun yerine yeniden d\u00fckk\u00e2n a\u00e7man\u0131n verdi\u011fi ne\u015fe ve heyecan var. A\u00e7\u0131k\u00e7as\u0131, sabahlar\u0131 bir bardak kahve ve yan\u0131na bir kurabiye almak ve o esnada iki \u00e7ift laf etmek i\u00e7in herkes yan\u0131p tutu\u015fuyor. Bazen bu tip mek\u00e2nlar\u0131n \u00f6n\u00fcnde uzun kuyruklar oluyor. \u0130htiya\u00e7 kuyruklar\u0131 bunlar. Ama yeme i\u00e7me de\u011fil, muhabbet ihtiyac\u0131...\n\n\n\nGe\u00e7enlerde denk geldi\u011fim ba\u015fka bir haberde eve kapanan gen\u00e7 yeti\u015fkinlerin yar\u0131s\u0131na yak\u0131n\u0131nda depresyon belirtileri g\u00f6r\u00fcld\u00fc\u011f\u00fc ifade ediliyordu. San\u0131r\u0131m bu da \u0130ngiltere\u2019de ofislerin a\u00e7\u0131lmas\u0131n\u0131n ard\u0131ndan insanlardaki gev\u015feme havas\u0131n\u0131 a\u00e7\u0131kl\u0131yor. Evde oturmak a\u011f\u0131r gelmeye ba\u015flad\u0131. \u00d6te yandan, ba\u015fka bir geli\u015fme var son g\u00fcnlerde. Havalar. \u201cBizi hep bu g\u00fczel havalar mahvetti\u201d misali \u0130ngiltere\u2019deki eve kapanma mecburiyetinin en b\u00fcy\u00fck rakibi havalar \u015fu ara. \u0130ngiltere\u2019de s\u0131cakl\u0131\u011f\u0131n 26 derece olmas\u0131 bizdeki \u201cLibya\u2019dan \u00e7\u00f6l s\u0131caklar\u0131 geldi\u201dyle ayn\u0131 \u015fey. Ge\u00e7enlerde bir kom\u015fum siz T\u00fcrkiye\u2019de s\u0131caklarla nas\u0131l ba\u015f ediyorsunuz diye sordu. Ge\u00e7en yaz Marmaris\u2019e gitti\u011finden b\u00fct\u00fcn memleketi \u00f6yle sanmas\u0131 do\u011fal ama tabii biz \u0130stanbul\u2019da a\u011fustoslarda 40 dereceleri g\u00f6rm\u00fc\u015f bir milletiz, hakl\u0131 soru. Dedim ki:\n\n\n\n\u201cBiz ba\u015f etmiyoruz. Klima a\u00e7\u0131yoruz.\u201d\n\n\n\nBen bu yaz\u0131y\u0131 yazarken internette aralar\u0131nda televizyon y\u0131ld\u0131z\u0131 \u015fef Nadiya Hussain ve akt\u00f6r Adil Ray\u2019in de bulundu\u011fu M\u00fcsl\u00fcman Britanyal\u0131 \u00fcnl\u00fcler Ramazan Bayram\u0131\u2019n\u0131n evde ge\u00e7irilmesini tavsiye eden videolar yay\u0131nl\u0131yordu. \u201cBayramda evde kal\u0131n, ailenizle olun, video g\u00f6r\u00fc\u015fmelerle bayramla\u015f\u0131n\u201d deniyor. \u201cLong weekend\u201dsiz, herhangi bir Avrupa \u015fehrinden selfie\u2019lemeden, s\u0131cak bir sahilden kumsalda ayak resmi instalama\u2019dan ge\u00e7irilecek ilk bayrama haz\u0131r m\u0131y\u0131z?\n\nHepinizin \u015eeker/Ramazan Bayram\u0131\u2019n\u0131 kutlar\u0131m.",
    "keywords": [
        "bu",
        "var",
        "evde",
        "tek",
        "havalar",
        "bayram",
        "maske",
        "ve",
        "bir",
        "maskeli",
        "yeti\u015fkinler",
        "keyfi",
        "date",
        "ama"
    ],
    "meta_keywords": [
        ""
    ],
    "publish_date": null,
    "summary": "Yeti\u015fkin \u0130ngilizlerin y\u00fczde 50\u2019si salg\u0131n kurallar\u0131na uymuyormu\u015f.\nGer\u00e7ekten de herkes normal hayata d\u00f6nm\u00fc\u015f gibi.\nTek fark, maske.\nO da bazen var.\nMesela marketlerde al\u0131\u015fveri\u015flerde art\u0131k maske takan tek ki\u015fi ben oluyorum genellikle ve buna fena halde can\u0131m s\u0131k\u0131l\u0131yor.\n\u201cNeden bir tek ben tak\u0131yorum, \u00e7\u0131karsam olmaz m\u0131?\nYeter art\u0131k, s\u0131k\u0131ld\u0131k ey halk\u0131m\u201d diyorum.\nAma halk (yani kar\u0131m) izin vermeyince maskesizlik ba\u015fka bir bahara kal\u0131yor.\nGe\u00e7en g\u00fcn elbisesiyle ayn\u0131 desende bir maskeyle yolun kenar\u0131nda bekleyen ve ara ara saatini kontrol eden bir kad\u0131n g\u00f6rd\u00fcm.\nBelli ki birini bekliyordu.\nBiraz sonra kad\u0131n \u00f6n\u00fcnde aniden duran arabaya bindi ve direksiyondaki maskeli, \u015f\u0131k giyimli adamla selamla\u015ft\u0131.\nMaskeli olduklar\u0131ndan birbirlerine g\u00fcl\u00fcmsediler mi g\u00f6remedim ama muhtemelen maske alt\u0131ndan g\u00fclm\u00fc\u015flerdir.\nBirlikte yola devam ettiler.\nHer hallerinden ve v\u00fccut dillerinden hemen anla\u015f\u0131laca\u011f\u0131 \u00fczere bu bir ak\u015fam \u00e7\u0131kmas\u0131yd\u0131.\nEvet, yeti\u015fkinler gev\u015fedi, evet yeti\u015fkinler s\u0131k\u0131ld\u0131 ve evet yeti\u015fkinler maskeli date\u2019lere \u00e7\u0131k\u0131yor.\nParklar, y\u00fcr\u00fcy\u00fc\u015f alanlar\u0131 a\u011fz\u0131na kadar dolu.\nKafeler ve baz\u0131 pub\u2019lar paket servis yap\u0131yor, kap\u0131lar\u0131n\u0131n \u00f6n\u00fcne kurduklar\u0131 tezg\u00e2hlarda basit yiyecek ve i\u00e7ecekleri sat\u0131yorlar.\nKonu\u015ftu\u011fum pub sahiplerinin hep surat\u0131 as\u0131k.\nNe zaman a\u00e7\u0131lacaks\u0131n\u0131z diye sorunca canlar\u0131 s\u0131k\u0131l\u0131yor, g\u00f6zleri bu\u011fulan\u0131yor, uzaklara do\u011fru bak\u0131p \u201cKimse bilmiyor\u201d diyorlar.\n\u00d6te yandan, kafelerde \u00e7al\u0131\u015fan gen\u00e7likte b\u00f6yle bir endi\u015fe pek yok.\nOnun yerine yeniden d\u00fckk\u00e2n a\u00e7man\u0131n verdi\u011fi ne\u015fe ve heyecan var.\nA\u00e7\u0131k\u00e7as\u0131, sabahlar\u0131 bir bardak kahve ve yan\u0131na bir kurabiye almak ve o esnada iki \u00e7ift laf etmek i\u00e7in herkes yan\u0131p tutu\u015fuyor.\nBazen bu tip mek\u00e2nlar\u0131n \u00f6n\u00fcnde uzun kuyruklar oluyor.\n\u0130htiya\u00e7 kuyruklar\u0131 bunlar.\nAma yeme i\u00e7me de\u011fil, muhabbet ihtiyac\u0131...Ge\u00e7enlerde denk geldi\u011fim ba\u015fka bir haberde eve kapanan gen\u00e7 yeti\u015fkinlerin yar\u0131s\u0131na yak\u0131n\u0131nda depresyon belirtileri g\u00f6r\u00fcld\u00fc\u011f\u00fc ifade ediliyordu.\nSan\u0131r\u0131m bu da \u0130ngiltere\u2019de ofislerin a\u00e7\u0131lmas\u0131n\u0131n ard\u0131ndan insanlardaki gev\u015feme havas\u0131n\u0131 a\u00e7\u0131kl\u0131yor.\nEvde oturmak a\u011f\u0131r gelmeye ba\u015flad\u0131.\n\u00d6te yandan, ba\u015fka bir geli\u015fme var son g\u00fcnlerde.\n\u201cBizi hep bu g\u00fczel havalar mahvetti\u201d misali \u0130ngiltere\u2019deki eve kapanma mecburiyetinin en b\u00fcy\u00fck rakibi havalar \u015fu ara.\n\u0130ngiltere\u2019de s\u0131cakl\u0131\u011f\u0131n 26 derece olmas\u0131 bizdeki \u201cLibya\u2019dan \u00e7\u00f6l s\u0131caklar\u0131 geldi\u201dyle ayn\u0131 \u015fey.\nGe\u00e7enlerde bir kom\u015fum siz T\u00fcrkiye\u2019de s\u0131caklarla nas\u0131l ba\u015f ediyorsunuz diye sordu.\nGe\u00e7en yaz Marmaris\u2019e gitti\u011finden b\u00fct\u00fcn memleketi \u00f6yle sanmas\u0131 do\u011fal ama tabii biz \u0130stanbul\u2019da a\u011fustoslarda 40 dereceleri g\u00f6rm\u00fc\u015f bir milletiz, hakl\u0131 soru.\nDedim ki:\u201cBiz ba\u015f etmiyoruz.\nKlima a\u00e7\u0131yoruz.\u201dBen bu yaz\u0131y\u0131 yazarken internette aralar\u0131nda televizyon y\u0131ld\u0131z\u0131 \u015fef Nadiya Hussain ve akt\u00f6r Adil Ray\u2019in de bulundu\u011fu M\u00fcsl\u00fcman Britanyal\u0131 \u00fcnl\u00fcler Ramazan Bayram\u0131\u2019n\u0131n evde ge\u00e7irilmesini tavsiye eden videolar yay\u0131nl\u0131yordu.\n\u201cBayramda evde kal\u0131n, ailenizle olun, video g\u00f6r\u00fc\u015fmelerle bayramla\u015f\u0131n\u201d deniyor.\n\u201cLong weekend\u201dsiz, herhangi bir Avrupa \u015fehrinden selfie\u2019lemeden, s\u0131cak bir sahilden kumsalda ayak resmi instalama\u2019dan ge\u00e7irilecek ilk bayrama haz\u0131r m\u0131y\u0131z?\nHepinizin \u015eeker/Ramazan Bayram\u0131\u2019n\u0131 kutlar\u0131m.",
    "article_html": "",
    "meta_description": ".",
    "meta_lang": "tr"
}