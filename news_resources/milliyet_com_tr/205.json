{
    "article_id": "d778d23dba31529a4339e5ff56f243ed.1590265860.9270096",
    "title": "Her gece Artvin sokaklar\u0131na inip dola\u015fan boz ay\u0131 il\u00e7enin maskotu oldu",
    "authors": [],
    "canonical_link": "https://www.milliyet.com.tr/milliyet-tv/her-gece-artvin-sokaklarina-inip-dolasan-boz-ayi-ilcenin-maskotu-oldu-6216161",
    "url": "http://milliyet.com.tr/milliyet-tv/her-gece-artvin-sokaklarina-inip-dolasan-boz-ayi-ilcenin-maskotu-oldu-6216161",
    "top_img": "https://i2.milimaj.com/i/milliyet/75/0x0/5ec4ddc055428315b8d63cb0.jpg",
    "meta_img": "https://i2.milimaj.com/i/milliyet/75/0x0/5ec4ddc055428315b8d63cb0.jpg",
    "movies": [],
    "text": "Oynatma Listesi\n\n\u015eav\u015fat il\u00e7esinde 1 haftad\u0131r, \u00f6zellikle gece saatlerinde il\u00e7e merkezine kadar inen boz ay\u0131, ilgi oda\u011f\u0131 oldu. G\u00fcnd\u00fczleri k\u0131rsal mahallelerde yiyecek arayan, gece ge\u00e7 saatlerde ise sessizli\u011fe b\u00fcr\u00fcnen il\u00e7e merkezindeki cadde ve sokaklarda dola\u015fan ay\u0131, vatanda\u015flar taraf\u0131ndan g\u00f6r\u00fcnt\u00fclendi. \u0130l\u00e7e sakinleri pencerelerden izledi\u011fi ay\u0131 i\u00e7in sokaklara yiyecek b\u0131rakmaya ba\u015flad\u0131. Sokaklarda dola\u015fan ay\u0131n\u0131n g\u00f6r\u00fcnt\u00fcleri, payla\u015f\u0131ld\u0131\u011f\u0131 sosyal medyada ilgi g\u00f6rd\u00fc.\n\n'B\u0130R AYIMIZ EKS\u0130KT\u0130'\n\n\u0130l\u00e7e sakini \u00d6zg\u00fc\u00e7 Do\u011fan, g\u00fcnd\u00fczleri koronavir\u00fcsten geceleri ise ay\u0131dan \u00f6t\u00fcr\u00fc soka\u011fa \u00e7\u0131kamad\u0131klar\u0131n\u0131 belirterek, sevimli hayvan\u0131n kendilerinin maskotu oldu\u011funu s\u00f6yledi. Do\u011fan, \"Bir ay\u0131m\u0131z eksikti, o da geldi. Geceleri ay\u0131dan dolay\u0131 d\u0131\u015far\u0131 \u00e7\u0131kam\u0131yoruz. Biraz korksak da \u00e7ocuklar\u0131m\u0131z ve bizler i\u00e7in g\u00fczel bir heyecan oluyor. Yine de her gece gelmesini bekliyoruz. Davetsiz misafirimiz maskotumuz oldu\" dedi.\n\nESNAF Y\u0130YECEK BIRAKIYOR\n\nHer gece \u015fehir merkezinde ana caddeye gelen ay\u0131y\u0131 gece saatlerce bekleyen B\u00fc\u015fra Erdem ise \"B\u00fcy\u00fck\u015fehirlerdeki ablam ve akrabalar\u0131m sosyal payla\u015f\u0131m sitelerindeki baz\u0131 g\u00f6r\u00fcnt\u00fcleri g\u00f6rm\u00fc\u015f. \u00c7ok merak ediyorlar. Ben de \u015fu an balkonda ay\u0131y\u0131 bekliyorum. Geldi\u011fi an canl\u0131 yay\u0131n yapaca\u011f\u0131m. Bir haftad\u0131r her gece geliyor\" diye konu\u015ftu.",
    "keywords": [
        "oldu",
        "artvin",
        "maskotu",
        "gece",
        "ise",
        "sokaklarda",
        "il\u00e7enin",
        "ay\u0131",
        "dola\u015fan",
        "yiyecek",
        "inip",
        "ve",
        "bir",
        "i\u00e7in",
        "boz",
        "sokaklar\u0131na",
        "sosyal"
    ],
    "meta_keywords": [
        ""
    ],
    "publish_date": null,
    "summary": "Oynatma Listesi\u015eav\u015fat il\u00e7esinde 1 haftad\u0131r, \u00f6zellikle gece saatlerinde il\u00e7e merkezine kadar inen boz ay\u0131, ilgi oda\u011f\u0131 oldu.\nG\u00fcnd\u00fczleri k\u0131rsal mahallelerde yiyecek arayan, gece ge\u00e7 saatlerde ise sessizli\u011fe b\u00fcr\u00fcnen il\u00e7e merkezindeki cadde ve sokaklarda dola\u015fan ay\u0131, vatanda\u015flar taraf\u0131ndan g\u00f6r\u00fcnt\u00fclendi.\n\u0130l\u00e7e sakinleri pencerelerden izledi\u011fi ay\u0131 i\u00e7in sokaklara yiyecek b\u0131rakmaya ba\u015flad\u0131.\nSokaklarda dola\u015fan ay\u0131n\u0131n g\u00f6r\u00fcnt\u00fcleri, payla\u015f\u0131ld\u0131\u011f\u0131 sosyal medyada ilgi g\u00f6rd\u00fc.\n'B\u0130R AYIMIZ EKS\u0130KT\u0130'\u0130l\u00e7e sakini \u00d6zg\u00fc\u00e7 Do\u011fan, g\u00fcnd\u00fczleri koronavir\u00fcsten geceleri ise ay\u0131dan \u00f6t\u00fcr\u00fc soka\u011fa \u00e7\u0131kamad\u0131klar\u0131n\u0131 belirterek, sevimli hayvan\u0131n kendilerinin maskotu oldu\u011funu s\u00f6yledi.\nDo\u011fan, \"Bir ay\u0131m\u0131z eksikti, o da geldi.\nGeceleri ay\u0131dan dolay\u0131 d\u0131\u015far\u0131 \u00e7\u0131kam\u0131yoruz.\nBiraz korksak da \u00e7ocuklar\u0131m\u0131z ve bizler i\u00e7in g\u00fczel bir heyecan oluyor.\nYine de her gece gelmesini bekliyoruz.\nDavetsiz misafirimiz maskotumuz oldu\" dedi.\nESNAF Y\u0130YECEK BIRAKIYORHer gece \u015fehir merkezinde ana caddeye gelen ay\u0131y\u0131 gece saatlerce bekleyen B\u00fc\u015fra Erdem ise \"B\u00fcy\u00fck\u015fehirlerdeki ablam ve akrabalar\u0131m sosyal payla\u015f\u0131m sitelerindeki baz\u0131 g\u00f6r\u00fcnt\u00fcleri g\u00f6rm\u00fc\u015f.\n\u00c7ok merak ediyorlar.\nBen de \u015fu an balkonda ay\u0131y\u0131 bekliyorum.\nGeldi\u011fi an canl\u0131 yay\u0131n yapaca\u011f\u0131m.\nBir haftad\u0131r her gece geliyor\" diye konu\u015ftu.",
    "article_html": "",
    "meta_description": "Artvin'in \u015eav\u015fat il\u00e7esinde, bir haftad\u0131r her gece il\u00e7e merkezine inerek cadde ve sokaklarda dola\u015fan boz ay\u0131, vatanda\u015flar taraf\u0131ndan g\u00f6r\u00fcnt\u00fclendi. \u00c7evre sakinlerinin yiyecek b\u0131rakarak besledi\u011fi ay\u0131, sosyal medyada ilgi oda\u011f\u0131 oldu.",
    "meta_lang": "tr"
}