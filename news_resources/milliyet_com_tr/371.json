{
    "article_id": "98398f19ba5c9636e04c0e9c1131e9cc.1590266022.6870608",
    "title": "\u0130kizler Yeniay\u0131\u2019n\u0131n bur\u00e7lara etkileri: Kehanetinizi se\u00e7in",
    "authors": [
        "Astrolog Se\u00e7kin \u0130lbu\u011fa",
        "Seckinilbuga Outlook.Com.Tr"
    ],
    "canonical_link": "https://www.milliyet.com.tr/pembenar/astrolog-seckin-ilbuga/ikizler-yeniayinin-burclara-etkileri-kehanetinizi-secin-6217041",
    "url": "http://milliyet.com.tr/pembenar/astrolog-seckin-ilbuga/ikizler-yeniayinin-burclara-etkileri-kehanetinizi-secin-6217041",
    "top_img": "https://i2.milimaj.com/i/milliyet/75/0x0/5ec6418b5542830dd42ce7c9.jpg",
    "meta_img": "https://i2.milimaj.com/i/milliyet/75/0x0/5ec6418b5542830dd42ce7c9.jpg",
    "movies": [],
    "text": "Yeniay\u2019\u0131n bur\u00e7lara etkileri, y\u00fckselen burcunuz ve g\u00fcne\u015f burcunuz baz al\u0131narak okunmal\u0131d\u0131r elbette. Siz yine de yorumlar\u0131n tamam\u0131n\u0131 okuyarak, kendinize en yak\u0131n buldu\u011funuz s\u00fcreci davet edin hayat\u0131n\u0131za. As\u0131l \u00f6nemli olan, benim ne yazd\u0131\u011f\u0131mdan \u00e7ok sizin kendiniz i\u00e7in neyi istedi\u011finiz. \u015eahane bir ba\u015flang\u0131\u00e7 yapmak istiyorum kodlamas\u0131yla okuyup mutlu olun diliyorum.\n\nKO\u00c7: Bekleyen, ilerlemeyen ya da geri d\u00f6n\u00fc\u015f alamad\u0131\u011f\u0131n\u0131z i\u015flerle ilgili etkile\u015fimler artacakt\u0131r; hatta hesapta olmayan yeni f\u0131rsatlar yakalaman\u0131z da m\u00fcmk\u00fcn. Bir an \u00f6nce aksayan konularla ilgili stratejiler geli\u015ftirin ve uygulamaya koyun. Yeni ileti\u015fim y\u00f6ntemleri deneyin, olmazsa y\u00f6ntem de\u011fi\u015ftirin.\n\n\u015eifre: Ko\u015fullar de\u011fi\u015firken sizin eski y\u00f6ntemlerde \u0131srar etmenizin fayda sa\u011flamas\u0131n\u0131 bekleyemezsiniz. Be\u015f duyunuzu ve kalbinizi a\u00e7\u0131k tutun, bereketi i\u00e7eri al\u0131n. Engellere tak\u0131lmadan yol almak i\u00e7in, al\u0131rken de verirken de d\u00fc\u015f\u00fcnmemek gerekir. Ya\u015fam, sonsuzu sizinle payla\u015fmaya haz\u0131rd\u0131r, ak\u0131\u015f\u0131 bozan sizsiniz.\n\nBO\u011eA: Maddi anlamda olumlu geli\u015fmeler bekleyebilece\u011finiz bir d\u00f6nem. Daha iyi imkanlara sahip bir i\u015f ya da de\u011ferlendirmedi\u011finiz kaynaklar\u0131n g\u00fcn y\u00fcz\u00fcne \u00e7\u0131kmas\u0131 m\u00fcmk\u00fcnd\u00fcr. Kendinizi geli\u015ftirecek yeni alanlar, e\u011fitimler ara\u015ft\u0131r\u0131n. Bu ara\u015ft\u0131rman\u0131n sebebi tam olarak \u015fudur; size ula\u015fmaya \u00e7al\u0131\u015fan maddi manevi kazan\u00e7lara \u2018\u2019bana buradan ula\u015f\u2019\u2019 demek.\n\n\u015eifre: Ger\u00e7ek ihtiya\u00e7lar\u0131n\u0131za y\u00f6neldi\u011finizde i\u00e7inizdeki \u00e7at\u0131\u015fma sona erer ve kazanmaya ba\u015flars\u0131n\u0131z. Zira elde etmek i\u00e7in \u00e7aba harcad\u0131\u011f\u0131n\u0131z pek \u00e7ok \u015feye saplan\u0131p kalma sebebiniz, \u015fartlanm\u0131\u015fl\u0131klar\u0131n\u0131z. Zihniniz \u00f6zg\u00fcrle\u015ftik\u00e7e sahip olamad\u0131klar\u0131n\u0131za de\u011fil, olduklar\u0131n\u0131za odaklanarak huzur ve bollu\u011fa ula\u015f\u0131rs\u0131n\u0131z.\n\n\u0130K\u0130ZLER: Kendinizi \u015f\u0131mart\u0131n, ruhunuzun ve bedeninizin ihtiya\u00e7lar\u0131na kulak verin. Bu \u00f6zen hem \u00f6zg\u00fcven hem moral olarak sizi g\u00fc\u00e7lendirecektir. Ya\u015fad\u0131\u011f\u0131n\u0131z\u0131 kendinize ve D\u00fcnya\u2019ya hat\u0131rlat\u0131n. Benli\u011finizin yenilenmeye, ya\u015fad\u0131\u011f\u0131n\u0131 hissetmeye ihtiyac\u0131 var.\n\n\u015eifre: Ya\u015fam kutsal bir arma\u011fand\u0131r. Ya\u015fama dahil olduk\u00e7a madden ve manen y\u00fccelirsiniz. En ge\u00e7ici arzular\u0131n\u0131z dahi derinle\u015fmenize, ilerlemenize, evriminize hizmettedir. Ya\u015famla ger\u00e7ek bir temas kurdu\u011funuzda istek ve ihtiya\u00e7lar\u0131n\u0131z sorgusuzca size verilir. Bu Yeniay sizi size arma\u011fan edebilir.\n\nYENGE\u00c7: Kayg\u0131lar\u0131n\u0131z\u0131n sa\u011fl\u0131\u011f\u0131n\u0131z\u0131, huzurunuzu bozmas\u0131na izin vermeyin, hatta sa\u011fl\u0131k konusunu hi\u00e7 d\u00fc\u015f\u00fcnmeyin. Yukar\u0131dan bakt\u0131\u011f\u0131n\u0131zda, durumun sand\u0131\u011f\u0131n\u0131zdan iyi oldu\u011funu siz de g\u00f6receksiniz. Yarat\u0131mdas\u0131n\u0131z; e\u015fsiz r\u00fcyalar, mesajlar, haberler, haberciler kap\u0131n\u0131zda. G\u00f6klerin habercisinden gelenleri al\u0131n i\u015fleyin ve ger\u00e7ekle\u015ftirin.\n\n\u015eifre: Bilincin en ilkel halinden en ileri seviyeye ula\u015fma yolculu\u011fu ya\u015fam\u0131n ta kendisidir. Cevheri m\u00fccevhere d\u00f6n\u00fc\u015ft\u00fcrebilen bir usta kendini ger\u00e7ekle\u015ftirebilmi\u015f demektir. Cevher \u00f6z, m\u00fccevher \u00f6z\u00fcn yans\u0131mas\u0131d\u0131r. Kayg\u0131 ve umutsuzluk de\u011fil, ne\u015fe ve co\u015fku yans\u0131mas\u0131 yapmakt\u0131r g\u00f6reviniz. \u00d6z\u00fcn\u00fcz\u00fcn g\u00fczelli\u011fini art\u0131k payla\u015f\u0131n.\n\nASLAN: Hayata ge\u00e7irmekte zorland\u0131\u011f\u0131n\u0131z her \u015feyin sebebi bilin\u00e7alt\u0131 \u00e7ekinceleriniz. Siz ula\u015fmak istediklerinizle ilgili planlamalar yaparken korkular\u0131n\u0131z\u0131 de\u011fil, hedeflerinizi \u00f6ncelemelisiniz. Netle\u015ftiremedi\u011finiz konularda \u00e7evreniz ve zaman rehberiniz olacakt\u0131r. Sonuca \u00e7ok yakla\u015ft\u0131n\u0131z.\n\n\u015eifre: Nas\u0131l daha iyi daha mutlu ya\u015fayaca\u011f\u0131n\u0131z\u0131 bilmek istiyorsunuz. As\u0131l bilmeniz gereken, iyi ya\u015famaktan daha \u00f6nemli de\u011ferlerin oldu\u011fudur. Sadece hayat\u0131n varolu\u015fsal anlam\u0131n\u0131 d\u00fc\u015f\u00fcn\u00fcn. G\u00f6receksiniz ki mutluluk i\u00e7in ba\u015fka hi\u00e7bir bilgiye ihtiya\u00e7 yoktur.\n\nBA\u015eAK: Kim olarak an\u0131lmak istiyor, topluma hangi y\u00f6nde katk\u0131da bulunmay\u0131 hedefliyorsunuz? Ba\u015flamak, ba\u015farmak i\u00e7in \u00e7ok do\u011fru bir zaman. En derinlerde k\u00f6k ailenizin y\u00f6nlendirmeleri ve ge\u00e7mi\u015f deneyimlerinizi g\u00f6zden ge\u00e7irin. Ba\u015far\u0131 \u2018\u2019gel beni al\u2019\u2019 diyor, art\u0131k biraz gayret edin.\n\n\u015eifre: Yeti\u015fkin gibi davran\u0131p potansiyelinizi istikrarl\u0131 olarak \u00fcst d\u00fczeyde kullanmal\u0131s\u0131n\u0131z. Bunu yaparken de bir \u00e7ocuk masumiyetinde iyi, sahici ve saf kalmaya dikkat edin. Bu de\u011ferler bilgeli\u011fin kap\u0131lar\u0131n\u0131 size aralayacakt\u0131r.\n\nTERAZ\u0130: Mevcut kanaatinizle ya da sahip oldu\u011funuz bilgilerle yetinmedi\u011finiz, farkl\u0131 g\u00f6r\u00fc\u015f ve d\u00fc\u015f\u00fcncelere yer a\u00e7t\u0131\u011f\u0131n\u0131z bir Yeniay s\u00fcreci \u00f6nerilebilir. Duyup dinleyin ve kendinizi yeniden seslendirin hayat\u0131n kar\u015f\u0131s\u0131nda. M\u00fchim olan, kendi sesinizi duymaya haz\u0131r olman\u0131zd\u0131r. B\u00fcy\u00fck yenilikler kap\u0131n\u0131zda, \u00f6n\u00fcnden \u00e7ekilin kafi.\n\n\u015eifre: \u0130zin verirseniz, kaderiniz sizin i\u00e7in en iyiyi yerine getirmeye haz\u0131r. E\u015fsiz niteliklerinizin ya\u015fam\u0131n\u0131za ilham vermesi gerekti\u011fini unutmay\u0131n. Konu salt sizin kaderiniz de\u011fil, topluma kar\u015f\u0131 sorumlulu\u011funuzdur.\n\nAKREP: Hak edip alamad\u0131\u011f\u0131n\u0131z, elinizden ka\u00e7\u0131rd\u0131\u011f\u0131n\u0131z, ba\u015fkalar\u0131 taraf\u0131ndan engellenen ya da ertelenen maddi manevi kazan\u0131mlar\u0131n\u0131z yolda, geliyor. Hep ilkeli davrand\u0131n\u0131z ve kendiniz olmak i\u00e7in \u00e7ok \u00e7al\u0131\u015ft\u0131n\u0131z. Yaratt\u0131\u011f\u0131n\u0131z y\u00f6r\u00fcnge sars\u0131lmaz bir g\u00fcce d\u00f6n\u00fc\u015f\u00fcyor. G\u00f6ky\u00fcz\u00fc b\u00fcy\u00fck geli\u015fmelere haz\u0131r, siz haz\u0131r m\u0131s\u0131n\u0131z?\n\n\u015eifre: Ruhunuzun sesini zihninizle de\u011fil, kalbinizle i\u015fitme yetene\u011fine sahipsiniz. Bu yetenek sizi kendi kaderinizi yaratabilme \u00f6zg\u00fcrl\u00fc\u011f\u00fcne kavu\u015fturdu. En iyi bildi\u011finiz \u015feyi yap\u0131n, vizyonlar\u0131n\u0131z\u0131 yarat\u0131n.\n\nYAY: \u0130li\u015fkiler konusu en \u00e7ok sizi ilgilendirecek. \u0130\u015f, ortakl\u0131k, ili\u015fki trafi\u011fine haz\u0131r olun. Kendinizi yok saymad\u0131\u011f\u0131n\u0131z gibi, kar\u015f\u0131n\u0131zdaki ki\u015filerin duygu ve d\u00fc\u015f\u00fcncelerini ifade etmesine de izin verdi\u011finiz bir s\u00fcre\u00e7 olsun. Onlar ad\u0131na bir savunma ger\u00e7ekle\u015ftirmeyin, b\u0131rak\u0131n onlar ispat etsinler ger\u00e7eklerini. Belki kap\u0131y\u0131 \u00e7alanlar ge\u00e7erken u\u011frayanlar de\u011fil, ilahi bir arma\u011fan\u0131 (A\u015fk) getirenler. Siz kayg\u0131lardan uzak, kap\u0131y\u0131 a\u00e7acak m\u0131s\u0131n\u0131z?\n\n\u015eifre: Hayatta her zaman ini\u015f \u00e7\u0131k\u0131\u015flar vard\u0131r. Ula\u015f\u0131lamaz dedi\u011finize ula\u015famaman\u0131z\u0131 evren size garanti eder. Hayatta t\u00fcm uslanmaz romantiklere yetecek kadar a\u015fk vard\u0131r. Siz yeter ki a\u015fkla \u00f6\u011frenmeye cesaret edin.\n\nO\u011eLAK: \u0130\u015f konular\u0131, rutin sorumluluklar de\u011fi\u015fiklik ve geni\u015fleme bekliyor. Bu de\u011fi\u015fikliklere en \u00e7ok sizin ihtiyac\u0131n\u0131z var, ba\u015fkalar\u0131 kadar sizin nas\u0131l hissedece\u011finiz de m\u00fchim unutmay\u0131n. Elbette ekti\u011finiz kadar bi\u00e7er, elbette verdi\u011finiz kadar al\u0131rs\u0131n\u0131z. Kendinizi en ba\u015fta t\u00fcketip sonra da mahsul\u00fc toplayacak g\u00fc\u00e7 bulam\u0131yorsunuz.\n\n\u015eifre: \u0130\u00e7 g\u00fcd\u00fcsel korkular\u0131n\u0131zdan ar\u0131n\u0131n, teslim olduk\u00e7a ger\u00e7ek g\u00fcvenlik ve korunma ortam\u0131na al\u0131nacaks\u0131n\u0131z. Ki\u015fisel isteklerinize ula\u015fabilmek i\u00e7in d\u00fcnyaya ba\u011f\u0131ml\u0131 oldu\u011funuzu akl\u0131n\u0131zdan \u00e7\u0131karmay\u0131n. Tek ba\u015f\u0131na ba\u015far\u0131lamayaca\u011f\u0131n\u0131 \u00f6zden anlad\u0131\u011f\u0131n\u0131zda, ger\u00e7ekten huzura kavu\u015facaks\u0131n\u0131z.\n\nKOVA: E\u011fitim ve kariyer konular\u0131nda yarat\u0131c\u0131 projelerinize toplumun ihtiyac\u0131 var. Mevcut durumda bir geli\u015fme ve ilerleme g\u00f6steremiyorsan\u0131z y\u00f6ntem ve ortam de\u011fi\u015ftirin. Hedeflerinize kendinizi ke\u015ffederek, kendinizi ifade ederek ula\u015fabilirsiniz. Bu konuda size destek verebilecek ki\u015filer yard\u0131ma haz\u0131r.\n\n\u015eifre: \u00d6z, maskeyle gizlenemez. Gelece\u011fe, ko\u015fullara uyumlu olabilmek ad\u0131na maskelerin ard\u0131na gizlenmek, size kim oldu\u011funuzu unutturabilir. Sonsuz bir merakla ba\u015faramasan\u0131z da yola devam edilmelidir. \u0130nsan\u0131n yolu deneye yan\u0131la \u00f6\u011frenmektir. Cesur olun.\n\nBALIK: Ge\u00e7mi\u015fte tak\u0131l\u0131 kald\u0131\u011f\u0131n\u0131z ne varsa gelece\u011finizi g\u00f6lgeliyor. Duru bir zihinle korkular\u0131n\u0131za, travmalar\u0131n\u0131za ra\u011fmen yeniden do\u011fmak \u00fczeresiniz. Her \u015fey yoluna girerken, parmaklar sizi g\u00f6stermek isterken olumsuz de\u011fil, olumlu ge\u00e7mi\u015f deneyimlerinize sar\u0131l\u0131n. Daha \u00f6nce ba\u015fard\u0131n\u0131z, yine yapabilirsiniz.\n\n\u015eifre: \u0130deallerinize ula\u015fabilmek, mevcut durumu de\u011fi\u015ftirebilmek i\u00e7in yeni kaynaklar\u0131n ve yeteneklerin devreye al\u0131nmas\u0131 gereklidir. Hayalin sahibi, onu ger\u00e7ekle\u015ftirecek potansiyelin de sahibidir. Olmuyorsa, kendi \u00fczerinizde yeterince \u00e7al\u0131\u015fm\u0131yorsunuz demektir.\n\nG\u00f6ky\u00fcz\u00fcn\u00fc dinleyin.\n\nSevgilerimle.\n\nInstagram: astrologseckinilbuga\n\nFacebook: seckin.ilbuga\n\nTwitter: seckinilbuga",
    "keywords": [
        "se\u00e7in",
        "\u00e7ok",
        "bu",
        "kehanetinizi",
        "kendinizi",
        "yeniay\u0131n\u0131n",
        "etkileri",
        "bur\u00e7lara",
        "size",
        "i\u00e7in",
        "i\u0307kizler",
        "ve",
        "bir",
        "da",
        "de\u011fil",
        "en"
    ],
    "meta_keywords": [
        ""
    ],
    "publish_date": null,
    "summary": "Yeniay\u2019\u0131n bur\u00e7lara etkileri, y\u00fckselen burcunuz ve g\u00fcne\u015f burcunuz baz al\u0131narak okunmal\u0131d\u0131r elbette.\nSiz yine de yorumlar\u0131n tamam\u0131n\u0131 okuyarak, kendinize en yak\u0131n buldu\u011funuz s\u00fcreci davet edin hayat\u0131n\u0131za.\nAs\u0131l \u00f6nemli olan, benim ne yazd\u0131\u011f\u0131mdan \u00e7ok sizin kendiniz i\u00e7in neyi istedi\u011finiz.\n\u015eahane bir ba\u015flang\u0131\u00e7 yapmak istiyorum kodlamas\u0131yla okuyup mutlu olun diliyorum.\nKO\u00c7: Bekleyen, ilerlemeyen ya da geri d\u00f6n\u00fc\u015f alamad\u0131\u011f\u0131n\u0131z i\u015flerle ilgili etkile\u015fimler artacakt\u0131r; hatta hesapta olmayan yeni f\u0131rsatlar yakalaman\u0131z da m\u00fcmk\u00fcn.\nBir an \u00f6nce aksayan konularla ilgili stratejiler geli\u015ftirin ve uygulamaya koyun.\n\u015eifre: Ko\u015fullar de\u011fi\u015firken sizin eski y\u00f6ntemlerde \u0131srar etmenizin fayda sa\u011flamas\u0131n\u0131 bekleyemezsiniz.\nBe\u015f duyunuzu ve kalbinizi a\u00e7\u0131k tutun, bereketi i\u00e7eri al\u0131n.\nEngellere tak\u0131lmadan yol almak i\u00e7in, al\u0131rken de verirken de d\u00fc\u015f\u00fcnmemek gerekir.\nBO\u011eA: Maddi anlamda olumlu geli\u015fmeler bekleyebilece\u011finiz bir d\u00f6nem.\nDaha iyi imkanlara sahip bir i\u015f ya da de\u011ferlendirmedi\u011finiz kaynaklar\u0131n g\u00fcn y\u00fcz\u00fcne \u00e7\u0131kmas\u0131 m\u00fcmk\u00fcnd\u00fcr.\nKendinizi geli\u015ftirecek yeni alanlar, e\u011fitimler ara\u015ft\u0131r\u0131n.\nBu ara\u015ft\u0131rman\u0131n sebebi tam olarak \u015fudur; size ula\u015fmaya \u00e7al\u0131\u015fan maddi manevi kazan\u00e7lara \u2018\u2019bana buradan ula\u015f\u2019\u2019 demek.\n\u015eifre: Ger\u00e7ek ihtiya\u00e7lar\u0131n\u0131za y\u00f6neldi\u011finizde i\u00e7inizdeki \u00e7at\u0131\u015fma sona erer ve kazanmaya ba\u015flars\u0131n\u0131z.\nZira elde etmek i\u00e7in \u00e7aba harcad\u0131\u011f\u0131n\u0131z pek \u00e7ok \u015feye saplan\u0131p kalma sebebiniz, \u015fartlanm\u0131\u015fl\u0131klar\u0131n\u0131z.\nZihniniz \u00f6zg\u00fcrle\u015ftik\u00e7e sahip olamad\u0131klar\u0131n\u0131za de\u011fil, olduklar\u0131n\u0131za odaklanarak huzur ve bollu\u011fa ula\u015f\u0131rs\u0131n\u0131z.\n\u0130K\u0130ZLER: Kendinizi \u015f\u0131mart\u0131n, ruhunuzun ve bedeninizin ihtiya\u00e7lar\u0131na kulak verin.\nBu \u00f6zen hem \u00f6zg\u00fcven hem moral olarak sizi g\u00fc\u00e7lendirecektir.\nEn ge\u00e7ici arzular\u0131n\u0131z dahi derinle\u015fmenize, ilerlemenize, evriminize hizmettedir.\nYa\u015famla ger\u00e7ek bir temas kurdu\u011funuzda istek ve ihtiya\u00e7lar\u0131n\u0131z sorgusuzca size verilir.\nBu Yeniay sizi size arma\u011fan edebilir.\nYENGE\u00c7: Kayg\u0131lar\u0131n\u0131z\u0131n sa\u011fl\u0131\u011f\u0131n\u0131z\u0131, huzurunuzu bozmas\u0131na izin vermeyin, hatta sa\u011fl\u0131k konusunu hi\u00e7 d\u00fc\u015f\u00fcnmeyin.\n\u015eifre: Bilincin en ilkel halinden en ileri seviyeye ula\u015fma yolculu\u011fu ya\u015fam\u0131n ta kendisidir.\nKayg\u0131 ve umutsuzluk de\u011fil, ne\u015fe ve co\u015fku yans\u0131mas\u0131 yapmakt\u0131r g\u00f6reviniz.\nSiz ula\u015fmak istediklerinizle ilgili planlamalar yaparken korkular\u0131n\u0131z\u0131 de\u011fil, hedeflerinizi \u00f6ncelemelisiniz.\nBa\u015flamak, ba\u015farmak i\u00e7in \u00e7ok do\u011fru bir zaman.\nEn derinlerde k\u00f6k ailenizin y\u00f6nlendirmeleri ve ge\u00e7mi\u015f deneyimlerinizi g\u00f6zden ge\u00e7irin.\nBunu yaparken de bir \u00e7ocuk masumiyetinde iyi, sahici ve saf kalmaya dikkat edin.\nBu de\u011ferler bilgeli\u011fin kap\u0131lar\u0131n\u0131 size aralayacakt\u0131r.\nTERAZ\u0130: Mevcut kanaatinizle ya da sahip oldu\u011funuz bilgilerle yetinmedi\u011finiz, farkl\u0131 g\u00f6r\u00fc\u015f ve d\u00fc\u015f\u00fcncelere yer a\u00e7t\u0131\u011f\u0131n\u0131z bir Yeniay s\u00fcreci \u00f6nerilebilir.\nDuyup dinleyin ve kendinizi yeniden seslendirin hayat\u0131n kar\u015f\u0131s\u0131nda.\n\u015eifre: \u0130zin verirseniz, kaderiniz sizin i\u00e7in en iyiyi yerine getirmeye haz\u0131r.\nAKREP: Hak edip alamad\u0131\u011f\u0131n\u0131z, elinizden ka\u00e7\u0131rd\u0131\u011f\u0131n\u0131z, ba\u015fkalar\u0131 taraf\u0131ndan engellenen ya da ertelenen maddi manevi kazan\u0131mlar\u0131n\u0131z yolda, geliyor.\nHep ilkeli davrand\u0131n\u0131z ve kendiniz olmak i\u00e7in \u00e7ok \u00e7al\u0131\u015ft\u0131n\u0131z.\nYAY: \u0130li\u015fkiler konusu en \u00e7ok sizi ilgilendirecek.\nKendinizi yok saymad\u0131\u011f\u0131n\u0131z gibi, kar\u015f\u0131n\u0131zdaki ki\u015filerin duygu ve d\u00fc\u015f\u00fcncelerini ifade etmesine de izin verdi\u011finiz bir s\u00fcre\u00e7 olsun.\nOnlar ad\u0131na bir savunma ger\u00e7ekle\u015ftirmeyin, b\u0131rak\u0131n onlar ispat etsinler ger\u00e7eklerini.\nBelki kap\u0131y\u0131 \u00e7alanlar ge\u00e7erken u\u011frayanlar de\u011fil, ilahi bir arma\u011fan\u0131 (A\u015fk) getirenler.\nBu de\u011fi\u015fikliklere en \u00e7ok sizin ihtiyac\u0131n\u0131z var, ba\u015fkalar\u0131 kadar sizin nas\u0131l hissedece\u011finiz de m\u00fchim unutmay\u0131n.\nKendinizi en ba\u015fta t\u00fcketip sonra da mahsul\u00fc toplayacak g\u00fc\u00e7 bulam\u0131yorsunuz.\n\u015eifre: \u0130\u00e7 g\u00fcd\u00fcsel korkular\u0131n\u0131zdan ar\u0131n\u0131n, teslim olduk\u00e7a ger\u00e7ek g\u00fcvenlik ve korunma ortam\u0131na al\u0131nacaks\u0131n\u0131z.\nKOVA: E\u011fitim ve kariyer konular\u0131nda yarat\u0131c\u0131 projelerinize toplumun ihtiyac\u0131 var.\nMevcut durumda bir geli\u015fme ve ilerleme g\u00f6steremiyorsan\u0131z y\u00f6ntem ve ortam de\u011fi\u015ftirin.\nHedeflerinize kendinizi ke\u015ffederek, kendinizi ifade ederek ula\u015fabilirsiniz.\nBu konuda size destek verebilecek ki\u015filer yard\u0131ma haz\u0131r.\nGelece\u011fe, ko\u015fullara uyumlu olabilmek ad\u0131na maskelerin ard\u0131na gizlenmek, size kim oldu\u011funuzu unutturabilir.\nSonsuz bir merakla ba\u015faramasan\u0131z da yola devam edilmelidir.\nDuru bir zihinle korkular\u0131n\u0131za, travmalar\u0131n\u0131za ra\u011fmen yeniden do\u011fmak \u00fczeresiniz.\nHer \u015fey yoluna girerken, parmaklar sizi g\u00f6stermek isterken olumsuz de\u011fil, olumlu ge\u00e7mi\u015f deneyimlerinize sar\u0131l\u0131n.\n\u015eifre: \u0130deallerinize ula\u015fabilmek, mevcut durumu de\u011fi\u015ftirebilmek i\u00e7in yeni kaynaklar\u0131n ve yeteneklerin devreye al\u0131nmas\u0131 gereklidir.",
    "article_html": "",
    "meta_description": ".",
    "meta_lang": "tr"
}