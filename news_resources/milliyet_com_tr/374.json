{
    "article_id": "e750b4a602c5e4ad9bd9a54d86e05217.1590266024.0520322",
    "title": "Yaz\u0131n varis tedavisi olur mu?",
    "authors": [
        "Do\u00e7. Dr. Cem Arit\u00fcrk",
        "Docdrcemariturk Gmail.Com"
    ],
    "canonical_link": "https://www.milliyet.com.tr/pembenar/doc-dr-cem-ariturk/yazin-varis-tedavisi-olur-mu-2911070",
    "url": "http://milliyet.com.tr/pembenar/doc-dr-cem-ariturk/yazin-varis-tedavisi-olur-mu-2911070",
    "top_img": "https://i2.milimaj.com/i/milliyet/75/600x600/5c5c16becb145171243dee9b",
    "meta_img": "https://i2.milimaj.com/i/milliyet/75/600x600/5c5c16becb145171243dee9b",
    "movies": [],
    "text": "Yaz geldi \u00e7att\u0131. Bu sene bahar\u0131 ya\u015famad\u0131k denebilir. Tomurcuklar\u0131n \u00e7i\u00e7e\u011fe d\u00f6n\u00fc\u015f\u00fcn\u00fc ancak evdeki veya balkondaki saks\u0131 \u00e7i\u00e7eklerimizden takip edebildik. Bu d\u00f6nemi, evde ve rutin hayat\u0131m\u0131za g\u00f6re daha hareketsiz bir \u015fekilde ge\u00e7irdi\u011fimiz i\u00e7in baz\u0131 toplardamar sorunlar\u0131n\u0131n ba\u015flam\u0131\u015f olmas\u0131 veya zaten bildi\u011fimiz hastal\u0131klar\u0131n \u015fiddetlenmi\u015f olmas\u0131 muhtemel. \u00d6zellikle bahar ge\u00e7i\u015fleri, havan\u0131n \u0131s\u0131nmas\u0131 ve nem miktar\u0131n\u0131n artmas\u0131 gibi ola\u011fan mevsimsel d\u00f6ng\u00fclerden etkilenen kronik ven\u00f6z yetmezlik ve varis hastalar\u0131 i\u00e7in -ola\u011fan \u015fartlarda bile- bu aylar\u0131n \u015fikayetler a\u00e7\u0131s\u0131ndan can s\u0131k\u0131c\u0131 oldu\u011fu bir ger\u00e7ek. Bununla birlikte son 2 ayd\u0131r hayat\u0131m\u0131za ola\u011fan\u00fcst\u00fc bir de\u011fi\u015fiklik getiren pandemi nedeni ile hareketsizlik ve s\u00fcrekli oturma gibi ek \u015fartlar\u0131n hastal\u0131k belirtilerini daha da ciddile\u015ftirebilece\u011fini ak\u0131lda tutmak laz\u0131m.\n\n\u015eikayetleri a\u00e7\u0131s\u0131ndan mevsimsel \u00f6zellikler g\u00f6steren varis ve kronik ven\u00f6z yetmezli\u011fin tedavisinde de bir tak\u0131m mevsimsel \u00f6zellikler bulunmakta. Bilindi\u011fi \u00fczere varis hastal\u0131\u011f\u0131n\u0131n hem t\u0131bbi hem de estetik ama\u00e7l\u0131 tedavileri bulunmakta. Ola\u011fan \u015fartlarda estetik ama\u00e7l\u0131 skleroterapi (k\u00f6p\u00fck tedavisi) sadece havan\u0131n g\u00fcne\u015fli olmad\u0131\u011f\u0131 d\u00f6nemlerde \u00f6nerilmekte; yani Haziran ile Eyl\u00fcl aras\u0131 d\u00f6nem bu tedavinin uygulanmas\u0131 i\u00e7in pek de uygun de\u011fil. \u00c7\u00fcnk\u00fc bu d\u00f6nemlerde uyguland\u0131\u011f\u0131nda kal\u0131c\u0131 iz olu\u015fmas\u0131 ve yap\u0131lan tedavinin ba\u015far\u0131s\u0131z olmas\u0131 gibi ihtimaller daha y\u00fcksek. Ancak bununla birlikte \u00f6r\u00fcmcek a\u011f\u0131 tarz\u0131ndaki varis damarlar\u0131 i\u00e7in, cilt \u00fczerinden uygulanan lazer ve radyofrekans tedavileri y\u0131l\u0131n 12 ay\u0131nda, mevsim ve hava \u015fartlar\u0131ndan ba\u011f\u0131ms\u0131z olarak uygulanabilir. Lazer ve radyofrekans tedavilerinin en \u00f6nemli avantajlar\u0131ndan birinin, g\u00fcne\u015fli havalarda yap\u0131ld\u0131\u011f\u0131nda iz b\u0131rakma ihtimalini artt\u0131rmamas\u0131 oldu\u011funu hat\u0131rlatmak ve vurgulamak laz\u0131m. Ancak yine de zamanlamaya karar verirken hekiminiz ile g\u00f6r\u00fc\u015fmeniz ve \u00f6nerilerini dinlemeniz en uygunu olacakt\u0131r.\n\nToplumda \u00e7ok s\u0131k kar\u015f\u0131la\u015f\u0131lan ancak hem m\u00fcphem \u015fikayetleri hem de yava\u015f seyri nedeni ile \u00e7ok dikkate al\u0131nmayan ancak ileri d\u00f6nemlerinde bacak kayb\u0131na dek uzanabilecek ciddi komplikasyonlara neden olabilecek kronik ven\u00f6z yetmezlik ve varis hastal\u0131\u011f\u0131n\u0131n t\u0131bbi ama\u00e7l\u0131 tedavisinde ise durum, estetik ama\u00e7l\u0131 tedavilerden \u00e7ok farkl\u0131. Hastal\u0131\u011f\u0131n t\u0131bbi ama\u00e7l\u0131 tedavisinde son 15 y\u0131ld\u0131r ameliyat, sadece se\u00e7ili ve \u00e7ok k\u0131s\u0131tl\u0131 bir hasta grubunda uygulanmakta. \u0130la\u00e7 ve \u00e7orap tedavisi ile takip edilen hasta grubu ise zaten kronik s\u00fcre\u00e7te kontrollerine devam etmekte. \u00dc\u00e7\u00fcnc\u00fc ve son grup ise lazer, radyofrekans veya yap\u0131\u015ft\u0131r\u0131c\u0131 gibi giri\u015fimsel y\u00f6ntemlerle kesisiz ve ameliyats\u0131z tedavi edilebilecek hastalard\u0131r. Giri\u015fimsel y\u00f6ntemlerin hem uygulanma \u00f6zelliklerinden hem de i\u015flem sonras\u0131ndaki iyile\u015fme s\u00fcrecinin h\u0131zl\u0131 ve sorunsuz olmas\u0131ndan dolay\u0131 bu hastalar\u0131n tedavileri y\u0131l\u0131n 12 ay\u0131nda da uygulanabilmektedir. Hava s\u0131cakl\u0131\u011f\u0131 veya g\u00fcne\u015f; i\u015flemlerin iyile\u015fme s\u00fcrecine veya ba\u015far\u0131 oran\u0131na etki etmemektedir. Bununla birlikte hastalar\u0131n ayn\u0131 g\u00fcn i\u00e7inde, 2-4 saat sonra evlerine d\u00f6nebilmeleri ve kald\u0131klar\u0131 yerden normal hayatlar\u0131na devam etmeleri, ertesi g\u00fcn i\u015f ve sosyal hayatlar\u0131na tekrar dahil olmalar\u0131 bu giri\u015fimlerin en \u00f6nemli avantajlar\u0131ndand\u0131r. Lazer, radyfrekans ve yap\u0131\u015ft\u0131r\u0131c\u0131 y\u00f6ntemlerinden hangisinin hangi hastada kullan\u0131laca\u011f\u0131 di\u011fer bir soru olarak kar\u015f\u0131m\u0131za \u00e7\u0131kmakta; burada vurgulamam gereken \u015fey, \u201ciyi\u201d veya \u201ck\u00f6t\u00fc\u201d y\u00f6ntem yerine \u201chastaya uygun y\u00f6ntem\u201d oldu\u011fu. Bu do\u011frultuda hastan\u0131n \u015fikayet profili, hasta damar b\u00f6lgesi (diz alt\u0131 veya \u00fcst\u00fc), damar \u00f6zellikleri (\u00e7ap\u0131, ne kadar k\u0131vr\u0131ml\u0131 oldu\u011fu gibi), v\u00fccut yap\u0131s\u0131, cilt alt\u0131 ya\u011f dokusu veya di\u011fer problemler nedeni ile ek bir i\u015flem uygulan\u0131p uygulanmayaca\u011f\u0131 gibi bir dizi de\u011fi\u015fken uygun y\u00f6ntemi se\u00e7mek konusunda de\u011ferlendirilmesi gereken kriterlerdir. Benzer \u015feklide bu \u00fc\u00e7 y\u00f6ntemden her birinde az oranda da olsa komplikasyon olas\u0131l\u0131\u011f\u0131 bulunmaktad\u0131r. Bu nedenle uygulanacak y\u00f6ntemin se\u00e7imi s\u0131ras\u0131nda; hasta ve yak\u0131nlar\u0131na i\u015flemlerin tekni\u011fi, ba\u015far\u0131 y\u00fczdeleri, olas\u0131 komplikasyonlar\u0131 ve sonras\u0131ndaki tedavi s\u00fcreci hakk\u0131nda detayl\u0131 bilgi verilmeli ve hasta ile hekim (hekimin \u00f6nerisi ve profesyonel y\u00f6nlendirmesi do\u011frultusunda) beraber karar vermeleridir.\n\nSa\u011fl\u0131kl\u0131 ve g\u00fcne\u015fli bir hafta dilerim.\n\nDo\u00e7.Dr.Cem Ar\u0131t\u00fcrk\n\nKalp ve Damar Cerrahisi Uzman\u0131",
    "keywords": [
        "bu",
        "veya",
        "tedavisi",
        "olur",
        "hasta",
        "ancak",
        "hem",
        "ve",
        "bir",
        "yaz\u0131n",
        "ile",
        "gibi",
        "mu",
        "varis"
    ],
    "meta_keywords": [
        ""
    ],
    "publish_date": null,
    "summary": "Yaz geldi \u00e7att\u0131.\nBu sene bahar\u0131 ya\u015famad\u0131k denebilir.\nTomurcuklar\u0131n \u00e7i\u00e7e\u011fe d\u00f6n\u00fc\u015f\u00fcn\u00fc ancak evdeki veya balkondaki saks\u0131 \u00e7i\u00e7eklerimizden takip edebildik.\nBu d\u00f6nemi, evde ve rutin hayat\u0131m\u0131za g\u00f6re daha hareketsiz bir \u015fekilde ge\u00e7irdi\u011fimiz i\u00e7in baz\u0131 toplardamar sorunlar\u0131n\u0131n ba\u015flam\u0131\u015f olmas\u0131 veya zaten bildi\u011fimiz hastal\u0131klar\u0131n \u015fiddetlenmi\u015f olmas\u0131 muhtemel.\n\u00d6zellikle bahar ge\u00e7i\u015fleri, havan\u0131n \u0131s\u0131nmas\u0131 ve nem miktar\u0131n\u0131n artmas\u0131 gibi ola\u011fan mevsimsel d\u00f6ng\u00fclerden etkilenen kronik ven\u00f6z yetmezlik ve varis hastalar\u0131 i\u00e7in -ola\u011fan \u015fartlarda bile- bu aylar\u0131n \u015fikayetler a\u00e7\u0131s\u0131ndan can s\u0131k\u0131c\u0131 oldu\u011fu bir ger\u00e7ek.\nBununla birlikte son 2 ayd\u0131r hayat\u0131m\u0131za ola\u011fan\u00fcst\u00fc bir de\u011fi\u015fiklik getiren pandemi nedeni ile hareketsizlik ve s\u00fcrekli oturma gibi ek \u015fartlar\u0131n hastal\u0131k belirtilerini daha da ciddile\u015ftirebilece\u011fini ak\u0131lda tutmak laz\u0131m.\n\u015eikayetleri a\u00e7\u0131s\u0131ndan mevsimsel \u00f6zellikler g\u00f6steren varis ve kronik ven\u00f6z yetmezli\u011fin tedavisinde de bir tak\u0131m mevsimsel \u00f6zellikler bulunmakta.\nBilindi\u011fi \u00fczere varis hastal\u0131\u011f\u0131n\u0131n hem t\u0131bbi hem de estetik ama\u00e7l\u0131 tedavileri bulunmakta.\nOla\u011fan \u015fartlarda estetik ama\u00e7l\u0131 skleroterapi (k\u00f6p\u00fck tedavisi) sadece havan\u0131n g\u00fcne\u015fli olmad\u0131\u011f\u0131 d\u00f6nemlerde \u00f6nerilmekte; yani Haziran ile Eyl\u00fcl aras\u0131 d\u00f6nem bu tedavinin uygulanmas\u0131 i\u00e7in pek de uygun de\u011fil.\n\u00c7\u00fcnk\u00fc bu d\u00f6nemlerde uyguland\u0131\u011f\u0131nda kal\u0131c\u0131 iz olu\u015fmas\u0131 ve yap\u0131lan tedavinin ba\u015far\u0131s\u0131z olmas\u0131 gibi ihtimaller daha y\u00fcksek.\nAncak bununla birlikte \u00f6r\u00fcmcek a\u011f\u0131 tarz\u0131ndaki varis damarlar\u0131 i\u00e7in, cilt \u00fczerinden uygulanan lazer ve radyofrekans tedavileri y\u0131l\u0131n 12 ay\u0131nda, mevsim ve hava \u015fartlar\u0131ndan ba\u011f\u0131ms\u0131z olarak uygulanabilir.\nLazer ve radyofrekans tedavilerinin en \u00f6nemli avantajlar\u0131ndan birinin, g\u00fcne\u015fli havalarda yap\u0131ld\u0131\u011f\u0131nda iz b\u0131rakma ihtimalini artt\u0131rmamas\u0131 oldu\u011funu hat\u0131rlatmak ve vurgulamak laz\u0131m.\nAncak yine de zamanlamaya karar verirken hekiminiz ile g\u00f6r\u00fc\u015fmeniz ve \u00f6nerilerini dinlemeniz en uygunu olacakt\u0131r.\nToplumda \u00e7ok s\u0131k kar\u015f\u0131la\u015f\u0131lan ancak hem m\u00fcphem \u015fikayetleri hem de yava\u015f seyri nedeni ile \u00e7ok dikkate al\u0131nmayan ancak ileri d\u00f6nemlerinde bacak kayb\u0131na dek uzanabilecek ciddi komplikasyonlara neden olabilecek kronik ven\u00f6z yetmezlik ve varis hastal\u0131\u011f\u0131n\u0131n t\u0131bbi ama\u00e7l\u0131 tedavisinde ise durum, estetik ama\u00e7l\u0131 tedavilerden \u00e7ok farkl\u0131.\nHastal\u0131\u011f\u0131n t\u0131bbi ama\u00e7l\u0131 tedavisinde son 15 y\u0131ld\u0131r ameliyat, sadece se\u00e7ili ve \u00e7ok k\u0131s\u0131tl\u0131 bir hasta grubunda uygulanmakta.\n\u0130la\u00e7 ve \u00e7orap tedavisi ile takip edilen hasta grubu ise zaten kronik s\u00fcre\u00e7te kontrollerine devam etmekte.\n\u00dc\u00e7\u00fcnc\u00fc ve son grup ise lazer, radyofrekans veya yap\u0131\u015ft\u0131r\u0131c\u0131 gibi giri\u015fimsel y\u00f6ntemlerle kesisiz ve ameliyats\u0131z tedavi edilebilecek hastalard\u0131r.\nGiri\u015fimsel y\u00f6ntemlerin hem uygulanma \u00f6zelliklerinden hem de i\u015flem sonras\u0131ndaki iyile\u015fme s\u00fcrecinin h\u0131zl\u0131 ve sorunsuz olmas\u0131ndan dolay\u0131 bu hastalar\u0131n tedavileri y\u0131l\u0131n 12 ay\u0131nda da uygulanabilmektedir.\nHava s\u0131cakl\u0131\u011f\u0131 veya g\u00fcne\u015f; i\u015flemlerin iyile\u015fme s\u00fcrecine veya ba\u015far\u0131 oran\u0131na etki etmemektedir.\nBununla birlikte hastalar\u0131n ayn\u0131 g\u00fcn i\u00e7inde, 2-4 saat sonra evlerine d\u00f6nebilmeleri ve kald\u0131klar\u0131 yerden normal hayatlar\u0131na devam etmeleri, ertesi g\u00fcn i\u015f ve sosyal hayatlar\u0131na tekrar dahil olmalar\u0131 bu giri\u015fimlerin en \u00f6nemli avantajlar\u0131ndand\u0131r.\nLazer, radyfrekans ve yap\u0131\u015ft\u0131r\u0131c\u0131 y\u00f6ntemlerinden hangisinin hangi hastada kullan\u0131laca\u011f\u0131 di\u011fer bir soru olarak kar\u015f\u0131m\u0131za \u00e7\u0131kmakta; burada vurgulamam gereken \u015fey, \u201ciyi\u201d veya \u201ck\u00f6t\u00fc\u201d y\u00f6ntem yerine \u201chastaya uygun y\u00f6ntem\u201d oldu\u011fu.\nBu do\u011frultuda hastan\u0131n \u015fikayet profili, hasta damar b\u00f6lgesi (diz alt\u0131 veya \u00fcst\u00fc), damar \u00f6zellikleri (\u00e7ap\u0131, ne kadar k\u0131vr\u0131ml\u0131 oldu\u011fu gibi), v\u00fccut yap\u0131s\u0131, cilt alt\u0131 ya\u011f dokusu veya di\u011fer problemler nedeni ile ek bir i\u015flem uygulan\u0131p uygulanmayaca\u011f\u0131 gibi bir dizi de\u011fi\u015fken uygun y\u00f6ntemi se\u00e7mek konusunda de\u011ferlendirilmesi gereken kriterlerdir.\nBenzer \u015feklide bu \u00fc\u00e7 y\u00f6ntemden her birinde az oranda da olsa komplikasyon olas\u0131l\u0131\u011f\u0131 bulunmaktad\u0131r.\nBu nedenle uygulanacak y\u00f6ntemin se\u00e7imi s\u0131ras\u0131nda; hasta ve yak\u0131nlar\u0131na i\u015flemlerin tekni\u011fi, ba\u015far\u0131 y\u00fczdeleri, olas\u0131 komplikasyonlar\u0131 ve sonras\u0131ndaki tedavi s\u00fcreci hakk\u0131nda detayl\u0131 bilgi verilmeli ve hasta ile hekim (hekimin \u00f6nerisi ve profesyonel y\u00f6nlendirmesi do\u011frultusunda) beraber karar vermeleridir.\nSa\u011fl\u0131kl\u0131 ve g\u00fcne\u015fli bir hafta dilerim.\nDo\u00e7.Dr.Cem Ar\u0131t\u00fcrkKalp ve Damar Cerrahisi Uzman\u0131",
    "article_html": "",
    "meta_description": ".",
    "meta_lang": "tr"
}