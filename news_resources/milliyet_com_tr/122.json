{
    "article_id": "f6479723aa9444485bc1314ed90b13a0.1590265739.5954022",
    "title": "YEN\u0130 D\u0130Z\u0130LER NE ZAMAN \u00c7EK\u0130L\u0130R?",
    "authors": [
        "Sina Kolo\u011flu",
        "S.Kologlu Milliyet.Com.Tr"
    ],
    "canonical_link": "https://www.milliyet.com.tr/cadde/sina-kologlu/yeni-diziler-ne-zaman-cekilir-6217469",
    "url": "http://milliyet.com.tr/cadde/sina-kologlu/yeni-diziler-ne-zaman-cekilir-6217469",
    "top_img": "https://i2.milimaj.com/i/milliyet/75/600x600/5c5d935acb145171243df1ef",
    "meta_img": "https://i2.milimaj.com/i/milliyet/75/600x600/5c5d935acb145171243df1ef",
    "movies": [],
    "text": "Setler durdu. Yeniden nas\u0131l ba\u015flayacak, o konular konu\u015fuluyor. Bu arada baz\u0131 yap\u0131m \u015firketlerinin zor durumda oldu\u011fundan da bahsediliyor. \u201cDizilerin yeni b\u00f6l\u00fcm \u00e7ekim takvimlerinde oynamalar, hatta bir y\u0131l\u0131 bulan ertelemeler s\u00f6z konusu olabilir\u201d deniliyor.\n\nSenaristler ne yapacak?\n\nParrot Analytics, sekt\u00f6re ara\u015ft\u0131rmalar yapan bir uluslararas\u0131 kurulu\u015f. Verileri ciddiye al\u0131nan markalardan biri... \u00d6ng\u00f6r\u00fcleri ilgin\u00e7. Yeni senaryo i\u015flerinin y\u00fczde 5 ile y\u00fczde 10 aras\u0131nda oranla 2021\u2019in ikinci yar\u0131s\u0131na \u00f6telenmesi -bu rakam her y\u0131l ortalama yeni i\u015flerin oran\u0131 oluyor- s\u00f6z konusu olabilir. Senaryo \u00e7al\u0131\u015fmalar\u0131 biten i\u015flerin 2020\u2019nin ikinci yar\u0131s\u0131nda gelecekleri belli oluyordu sekt\u00f6rde. Bu s\u00fcre, iptaller nedeniyle bilinmeyen bir zamana \u00f6telendi. Haziran ve a\u011fustos periodlar\u0131nda yay\u0131nlanmak \u00fczere \u015fu s\u0131ralar post prod\u00fcksiyon \u00e7al\u0131\u015fmas\u0131 bitirilmesi gereken i\u015flerin de bilinmeyen bir zamana ertelenebilece\u011fi belirtiliyor raporda.\n\nYap\u0131mlar\u0131n yeni b\u00f6l\u00fcmleri\n\nDevam eden dizilerin yeni b\u00f6l\u00fcmlerinin de olmas\u0131 gereken zamanda \u00e7ekilememe durumu var. Hatta bir y\u0131l gecikme bile s\u00f6z konusu olanlar da varm\u0131\u015f. Bu ola\u011fan\u00fcst\u00fc durumdan etkilenmeyen yap\u0131mlar\u0131n oran\u0131 y\u00fczde 40\u2019\u0131 ge\u00e7miyor.\n\nBizde ne olur?\n\nBir s\u00fcre devam eden diziler oldu, \u2018E\u015fk\u0131ya D\u00fcnyaya H\u00fck\u00fcmdar Olmaz\u2019 ve \u2018Arka Sokaklar\u2019... \u015eimdi mesela \u2018Yasak Elma\u2019n\u0131n yeni b\u00f6l\u00fcmlerinin \u00e7ekimi konu\u015fuluyor. Kanal D\u2019nin \u2018Yeni Hayat\u2019 dizisinin yeni sezona ilk iki b\u00f6l\u00fcm\u00fc haz\u0131r. \u2018\u00c7at\u0131 Kat\u0131\u2019 projesi i\u00e7in bu yaz devreye girecek deniliyor. S\u00fcre\u00e7 Film, Atv\u2019ye yeni bir i\u015f yap\u0131yor, yaz\u0131n yay\u0131nlanmak \u00fczere. Ben sekt\u00f6rde i\u015flerini \u00e7ok sevdi\u011fim bir senarist dostuma sordum. \u2018Bu rapora g\u00f6re senaristler ne olacak?\u2019 diye. \u201cA\u00e7\u0131k\u00e7as\u0131 bu konuyu d\u00fc\u015f\u00fcnmemeye \u00e7al\u0131\u015f\u0131yorum. Hayat\u0131n ve sineman\u0131n geri d\u00f6n\u00fc\u015fss\u00fcz \u015fekilde de\u011fi\u015fmi\u015f olabilece\u011fi ger\u00e7e\u011fi beni yoruyor\u201d dedi. Yine ekranda bir\u00e7ok i\u015fi olan bu sekt\u00f6r\u00fcn \u00f6nemli isimlerinden bir yap\u0131mc\u0131ya durumu sordum. \u201cBiz de bunlar\u0131n \u00fczerinden kafa yoruyoruz. Koronal\u0131 bir d\u00fcnyada m\u0131 ya\u015f\u0131yor gibi olaca\u011f\u0131z, hi\u00e7 korona gelmemi\u015f gibi mi yapaca\u011f\u0131z, konu\u015fuyoruz\u201d dedi.\n\nBizi pek yans\u0131tm\u0131yor\n\nBir kanal\u0131n \u00fcst d\u00fczey ismi ise \u015f\u00f6yle bir yorum yapt\u0131: \u201cBizde sezon i\u015fleri temmuz gibi sete girmeye haz\u0131rlan\u0131yor. Pek ertelenen bir i\u015f duymad\u0131m. Ba\u015fka kanallarda da i\u015flerin yeni b\u00f6l\u00fcm \u00e7ekimleri yaz\u0131n ba\u015flayacak. Bu yorum, pek T\u00fcrkiye\u2019 yi yans\u0131tm\u0131yor. Planlar setlere d\u00f6nmek de olsa, salg\u0131n\u0131n seyri ger\u00e7e\u011fi belirleyecek.\u201d",
    "keywords": [
        "yeni\u0307",
        "ne",
        "konusu",
        "bu",
        "s\u00f6z",
        "di\u0307zi\u0307ler",
        "y\u00fczde",
        "yeni",
        "i\u015flerin",
        "ve",
        "bir",
        "zaman",
        "\u00e7eki\u0307li\u0307r",
        "pek"
    ],
    "meta_keywords": [
        ""
    ],
    "publish_date": null,
    "summary": "Setler durdu.\nYeniden nas\u0131l ba\u015flayacak, o konular konu\u015fuluyor.\nBu arada baz\u0131 yap\u0131m \u015firketlerinin zor durumda oldu\u011fundan da bahsediliyor.\n\u201cDizilerin yeni b\u00f6l\u00fcm \u00e7ekim takvimlerinde oynamalar, hatta bir y\u0131l\u0131 bulan ertelemeler s\u00f6z konusu olabilir\u201d deniliyor.\nSenaristler ne yapacak?\nParrot Analytics, sekt\u00f6re ara\u015ft\u0131rmalar yapan bir uluslararas\u0131 kurulu\u015f.\nVerileri ciddiye al\u0131nan markalardan biri... \u00d6ng\u00f6r\u00fcleri ilgin\u00e7.\nYeni senaryo i\u015flerinin y\u00fczde 5 ile y\u00fczde 10 aras\u0131nda oranla 2021\u2019in ikinci yar\u0131s\u0131na \u00f6telenmesi -bu rakam her y\u0131l ortalama yeni i\u015flerin oran\u0131 oluyor- s\u00f6z konusu olabilir.\nSenaryo \u00e7al\u0131\u015fmalar\u0131 biten i\u015flerin 2020\u2019nin ikinci yar\u0131s\u0131nda gelecekleri belli oluyordu sekt\u00f6rde.\nBu s\u00fcre, iptaller nedeniyle bilinmeyen bir zamana \u00f6telendi.\nHaziran ve a\u011fustos periodlar\u0131nda yay\u0131nlanmak \u00fczere \u015fu s\u0131ralar post prod\u00fcksiyon \u00e7al\u0131\u015fmas\u0131 bitirilmesi gereken i\u015flerin de bilinmeyen bir zamana ertelenebilece\u011fi belirtiliyor raporda.\nYap\u0131mlar\u0131n yeni b\u00f6l\u00fcmleriDevam eden dizilerin yeni b\u00f6l\u00fcmlerinin de olmas\u0131 gereken zamanda \u00e7ekilememe durumu var.\nHatta bir y\u0131l gecikme bile s\u00f6z konusu olanlar da varm\u0131\u015f.\nBu ola\u011fan\u00fcst\u00fc durumdan etkilenmeyen yap\u0131mlar\u0131n oran\u0131 y\u00fczde 40\u2019\u0131 ge\u00e7miyor.\nBizde ne olur?\nBir s\u00fcre devam eden diziler oldu, \u2018E\u015fk\u0131ya D\u00fcnyaya H\u00fck\u00fcmdar Olmaz\u2019 ve \u2018Arka Sokaklar\u2019... \u015eimdi mesela \u2018Yasak Elma\u2019n\u0131n yeni b\u00f6l\u00fcmlerinin \u00e7ekimi konu\u015fuluyor.\nKanal D\u2019nin \u2018Yeni Hayat\u2019 dizisinin yeni sezona ilk iki b\u00f6l\u00fcm\u00fc haz\u0131r.\n\u2018\u00c7at\u0131 Kat\u0131\u2019 projesi i\u00e7in bu yaz devreye girecek deniliyor.\nS\u00fcre\u00e7 Film, Atv\u2019ye yeni bir i\u015f yap\u0131yor, yaz\u0131n yay\u0131nlanmak \u00fczere.\nBen sekt\u00f6rde i\u015flerini \u00e7ok sevdi\u011fim bir senarist dostuma sordum.\n\u2018Bu rapora g\u00f6re senaristler ne olacak?\u2019 diye.\n\u201cA\u00e7\u0131k\u00e7as\u0131 bu konuyu d\u00fc\u015f\u00fcnmemeye \u00e7al\u0131\u015f\u0131yorum.\nHayat\u0131n ve sineman\u0131n geri d\u00f6n\u00fc\u015fss\u00fcz \u015fekilde de\u011fi\u015fmi\u015f olabilece\u011fi ger\u00e7e\u011fi beni yoruyor\u201d dedi.\nYine ekranda bir\u00e7ok i\u015fi olan bu sekt\u00f6r\u00fcn \u00f6nemli isimlerinden bir yap\u0131mc\u0131ya durumu sordum.\n\u201cBiz de bunlar\u0131n \u00fczerinden kafa yoruyoruz.\nKoronal\u0131 bir d\u00fcnyada m\u0131 ya\u015f\u0131yor gibi olaca\u011f\u0131z, hi\u00e7 korona gelmemi\u015f gibi mi yapaca\u011f\u0131z, konu\u015fuyoruz\u201d dedi.\nBizi pek yans\u0131tm\u0131yorBir kanal\u0131n \u00fcst d\u00fczey ismi ise \u015f\u00f6yle bir yorum yapt\u0131: \u201cBizde sezon i\u015fleri temmuz gibi sete girmeye haz\u0131rlan\u0131yor.\nPek ertelenen bir i\u015f duymad\u0131m.\nBa\u015fka kanallarda da i\u015flerin yeni b\u00f6l\u00fcm \u00e7ekimleri yaz\u0131n ba\u015flayacak.\nBu yorum, pek T\u00fcrkiye\u2019 yi yans\u0131tm\u0131yor.\nPlanlar setlere d\u00f6nmek de olsa, salg\u0131n\u0131n seyri ger\u00e7e\u011fi belirleyecek.\u201d",
    "article_html": "",
    "meta_description": ".",
    "meta_lang": "tr"
}