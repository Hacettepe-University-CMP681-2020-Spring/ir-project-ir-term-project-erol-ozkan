{
    "article_id": "0c3ef8343864fcb897d4ba35479c76a3.1590266133.303871",
    "title": "Teknoloji i\u015f d\u00fcnyas\u0131n\u0131 de\u011fi\u015ftiriyor, i\u015fe al\u0131mlarda yeni kriterler bunlar",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/teknoloji-is-dunyasini-degistiriyor-ise-alimlarda-yeni-kriterler-bunlar-6121717",
    "url": "http://milliyet.com.tr/teknoloji/teknoloji-haberleri/teknoloji-is-dunyasini-degistiriyor-ise-alimlarda-yeni-kriterler-bunlar-6121717",
    "top_img": "https://i2.milimaj.com/i/milliyet/75/0x0/5e1c63b85542851e5c0a7eeb.jpg",
    "meta_img": "https://i2.milimaj.com/i/milliyet/75/0x0/5e1c63b85542851e5c0a7eeb.jpg",
    "movies": [],
    "text": "Erdal Kaplanseren\n\nerdal@layka.com.tr\n\nTwitter: @Kaplanseren\n\nDijitalle\u015fen d\u00fcnyada eski personel y\u00f6netiminde beklentiler aras\u0131nda bulunan ve yenilik ve yarat\u0131c\u0131l\u0131\u011f\u0131n ortaya \u00e7\u0131kar\u0131labilmesi i\u00e7in gerekli olan tak\u0131m \u00e7al\u0131\u015fmas\u0131na yatk\u0131nl\u0131k, teknolojinin y\u00f6netti\u011fi d\u00fcnyada iyi bir \u00e7al\u0131\u015fan olmak i\u00e7in beklenen \u00f6zellikler aras\u0131nda ilki. Bu defa i\u015fbirli\u011fi yapman\u0131z gereken ise yapay zeka.\n\nTeknolojiye ilgi\n\n\u0130\u015f d\u00fcnyas\u0131nda vazge\u00e7ilmez demirba\u015flar art\u0131k yaln\u0131zca masa, sandalye, klas\u00f6r de\u011fil. Dijital d\u00fcnyada ak\u0131ll\u0131 cihazlar olmazsa olmazlar aras\u0131nda bulunuyor. Dolay\u0131s\u0131yla s\u00fcrekli g\u00fcncellenen teknoloji trendlerini takip etmek gerekiyor. \u00d6rne\u011fin, kripto para madencili\u011fi yapamayabilirsiniz; fakat kripto para hakk\u0131nda fikir sahibi olmal\u0131s\u0131n\u0131z ya da bilmedi\u011finiz bir program\u0131 h\u0131zl\u0131 kullanabilecek d\u00fczeye gelmek i\u00e7in istekli olmal\u0131s\u0131n\u0131z.\n\nVeri okuryazarl\u0131\u011f\u0131\n\nVeri i\u00e7in d\u00f6rd\u00fcnc\u00fc sanayi devrimi yak\u0131t\u0131 diyebiliriz. Verilere dayanarak daha iyi kararlar alma konusunda beceriye sahip olmad\u0131\u011f\u0131n\u0131zda ba\u015far\u0131l\u0131 olmak i\u00e7in epey \u00e7aba harcaman\u0131z gerekecektir. Yapay zekan\u0131n kullan\u0131m alanlar\u0131ndaki art\u0131\u015f veri okuryazarlar\u0131na olan ihtiyac\u0131 da art\u0131rm\u0131\u015f durumda.\n\nUyarlanabilir olma\n\nBug\u00fcn \u00f6\u011frendi\u011finiz beceri yar\u0131n ge\u00e7erli olmayabilir ve yar\u0131n \u00e7ok daha farkl\u0131 \u015feyler \u00f6\u011frenmeniz gerebilir. Dolay\u0131s\u0131yla esnek ve uyarlanabilir olmak \u00f6nem ta\u015f\u0131yor. Bu noktada sonu\u00e7 odakl\u0131 d\u00fc\u015f\u00fcnebilmek ve h\u0131zl\u0131 karar alabilmek gibi \u00f6zellikler \u00f6ne \u00e7\u0131k\u0131yor.\n\nDijital yarat\u0131c\u0131l\u0131k\n\nOlmayan bir \u015feyi hayal edebilme ve hayata ge\u00e7irebilme ya da var olan bir \u015feyi \u00e7o\u011funlu\u011fun bilmedi\u011fi farkl\u0131 yollarla yapabilme yeni nesil teknoloji \u00fcretimlerinin altyap\u0131s\u0131n\u0131 olu\u015fturuyor. Dolay\u0131s\u0131yla yarat\u0131c\u0131l\u0131\u011f\u0131n dijital ortama uyarlanm\u0131\u015f hali diyebilece\u011fimiz dijital yarat\u0131c\u0131l\u0131k, inovasyonlar\u0131n ya\u015fam tarz\u0131n\u0131 de\u011fi\u015ftirdi\u011fi g\u00fcn\u00fcm\u00fczde \u00f6nemli bir beceri oluyor.\n\nDuygusal zeka (EQ)\n\nAra\u015ft\u0131rmalara g\u00f6re EQ d\u00fczeyi y\u00fcksek olan ki\u015filer i\u015f hayat\u0131nda daha yarat\u0131c\u0131, daha \u00e7\u00f6z\u00fcm odakl\u0131 ve ba\u015far\u0131l\u0131 oluyor. Duygusal zekan\u0131n d\u00fc\u015f\u00fck olmas\u0131 geri bildirimlere kapal\u0131 olmak, kurban psikolojisiyle \u00e7al\u0131\u015fmak, ekip arkada\u015flar\u0131n\u0131 su\u00e7layarak huzursuz i\u015f ortam\u0131 yaratmak ve y\u00f6neticiyi ger\u00e7ek anlamda dinlememek anlam\u0131na gelir.",
    "keywords": [
        "olan",
        "d\u00fcnyada",
        "dijital",
        "kriterler",
        "dolay\u0131s\u0131yla",
        "bunlar",
        "yeni",
        "d\u00fcnyas\u0131n\u0131",
        "teknoloji",
        "de\u011fi\u015ftiriyor",
        "al\u0131mlarda",
        "i\u00e7in",
        "daha",
        "ve",
        "bir",
        "i\u015fe",
        "i\u015f",
        "da",
        "olmak"
    ],
    "meta_keywords": [
        ""
    ],
    "publish_date": null,
    "summary": "Erdal Kaplanserenerdal@layka.com.trTwitter: @KaplanserenDijitalle\u015fen d\u00fcnyada eski personel y\u00f6netiminde beklentiler aras\u0131nda bulunan ve yenilik ve yarat\u0131c\u0131l\u0131\u011f\u0131n ortaya \u00e7\u0131kar\u0131labilmesi i\u00e7in gerekli olan tak\u0131m \u00e7al\u0131\u015fmas\u0131na yatk\u0131nl\u0131k, teknolojinin y\u00f6netti\u011fi d\u00fcnyada iyi bir \u00e7al\u0131\u015fan olmak i\u00e7in beklenen \u00f6zellikler aras\u0131nda ilki.\nBu defa i\u015fbirli\u011fi yapman\u0131z gereken ise yapay zeka.\nTeknolojiye ilgi\u0130\u015f d\u00fcnyas\u0131nda vazge\u00e7ilmez demirba\u015flar art\u0131k yaln\u0131zca masa, sandalye, klas\u00f6r de\u011fil.\nDijital d\u00fcnyada ak\u0131ll\u0131 cihazlar olmazsa olmazlar aras\u0131nda bulunuyor.\nDolay\u0131s\u0131yla s\u00fcrekli g\u00fcncellenen teknoloji trendlerini takip etmek gerekiyor.\n\u00d6rne\u011fin, kripto para madencili\u011fi yapamayabilirsiniz; fakat kripto para hakk\u0131nda fikir sahibi olmal\u0131s\u0131n\u0131z ya da bilmedi\u011finiz bir program\u0131 h\u0131zl\u0131 kullanabilecek d\u00fczeye gelmek i\u00e7in istekli olmal\u0131s\u0131n\u0131z.\nVeri okuryazarl\u0131\u011f\u0131Veri i\u00e7in d\u00f6rd\u00fcnc\u00fc sanayi devrimi yak\u0131t\u0131 diyebiliriz.\nVerilere dayanarak daha iyi kararlar alma konusunda beceriye sahip olmad\u0131\u011f\u0131n\u0131zda ba\u015far\u0131l\u0131 olmak i\u00e7in epey \u00e7aba harcaman\u0131z gerekecektir.\nYapay zekan\u0131n kullan\u0131m alanlar\u0131ndaki art\u0131\u015f veri okuryazarlar\u0131na olan ihtiyac\u0131 da art\u0131rm\u0131\u015f durumda.\nUyarlanabilir olmaBug\u00fcn \u00f6\u011frendi\u011finiz beceri yar\u0131n ge\u00e7erli olmayabilir ve yar\u0131n \u00e7ok daha farkl\u0131 \u015feyler \u00f6\u011frenmeniz gerebilir.\nDolay\u0131s\u0131yla esnek ve uyarlanabilir olmak \u00f6nem ta\u015f\u0131yor.\nBu noktada sonu\u00e7 odakl\u0131 d\u00fc\u015f\u00fcnebilmek ve h\u0131zl\u0131 karar alabilmek gibi \u00f6zellikler \u00f6ne \u00e7\u0131k\u0131yor.\nDijital yarat\u0131c\u0131l\u0131kOlmayan bir \u015feyi hayal edebilme ve hayata ge\u00e7irebilme ya da var olan bir \u015feyi \u00e7o\u011funlu\u011fun bilmedi\u011fi farkl\u0131 yollarla yapabilme yeni nesil teknoloji \u00fcretimlerinin altyap\u0131s\u0131n\u0131 olu\u015fturuyor.\nDolay\u0131s\u0131yla yarat\u0131c\u0131l\u0131\u011f\u0131n dijital ortama uyarlanm\u0131\u015f hali diyebilece\u011fimiz dijital yarat\u0131c\u0131l\u0131k, inovasyonlar\u0131n ya\u015fam tarz\u0131n\u0131 de\u011fi\u015ftirdi\u011fi g\u00fcn\u00fcm\u00fczde \u00f6nemli bir beceri oluyor.\nDuygusal zeka (EQ)Ara\u015ft\u0131rmalara g\u00f6re EQ d\u00fczeyi y\u00fcksek olan ki\u015filer i\u015f hayat\u0131nda daha yarat\u0131c\u0131, daha \u00e7\u00f6z\u00fcm odakl\u0131 ve ba\u015far\u0131l\u0131 oluyor.\nDuygusal zekan\u0131n d\u00fc\u015f\u00fck olmas\u0131 geri bildirimlere kapal\u0131 olmak, kurban psikolojisiyle \u00e7al\u0131\u015fmak, ekip arkada\u015flar\u0131n\u0131 su\u00e7layarak huzursuz i\u015f ortam\u0131 yaratmak ve y\u00f6neticiyi ger\u00e7ek anlamda dinlememek anlam\u0131na gelir.",
    "article_html": "",
    "meta_description": "S\u00fcr\u00fcc\u00fcs\u00fcz otomobiller, drone\u2019lar, asistan robotlar, yapay zeka, nesnelerin interneti, art\u0131r\u0131lm\u0131\u015f ger\u00e7eklik, sanal ger\u00e7eklik ve daha bir\u00e7ok teknoloji g\u00fcndemden d\u00fc\u015fm\u00fcyor, d\u00fcnyay\u0131 de\u011fi\u015ftirmeye devam ediyor.  B\u00fcy\u00fck bir h\u0131zla ger\u00e7ekle\u015fen geli\u015fmeler sayesinde yeni meslekler, yeni beceriler t\u00fcr\u00fcyor hatta makineler insanlarla meslekta\u015f oluyor. Bu dijital d\u00fcnyada ayakta kalmay\u0131 ba\u015farmak i\u00e7in iyi derecede dil bilmek, diksiyonun d\u00fczg\u00fcn olmas\u0131 gibi klasik beklentilerin d\u0131\u015f\u0131nda geli\u015ftirmeniz gereken birtak\u0131m beceriler bulunuyor.",
    "meta_lang": "tr"
}