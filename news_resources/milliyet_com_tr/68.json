{
    "article_id": "0f484d44d94b44fe000fdf772c264950.1590265689.0971897",
    "title": "AYETEL k\u00fcrsi duas\u0131 OKU ve dinle! AYETEL K\u00dcRS\u0130 duas\u0131 T\u00fcrk\u00e7e meali ve Arap\u00e7a okunu\u015fu",
    "authors": [],
    "canonical_link": "https://www.milliyet.com.tr/ramazan/sureler/ayetel-kursi-meali-ve-faziletleri-ayetel-kursi-duasi-turkce-ve-arapca-okunusu-6029252",
    "url": "http://milliyet.com.tr/ramazan/sureler/ayetel-kursi-meali-ve-faziletleri-ayetel-kursi-duasi-turkce-ve-arapca-okunusu-6029252",
    "top_img": "https://i2.milimaj.com/i/milliyet/75/0x0/5e60e8df5542830480d8bd5c.jpg",
    "meta_img": "https://i2.milimaj.com/i/milliyet/75/0x0/5e60e8df5542830480d8bd5c.jpg",
    "movies": [
        "https://www.youtube.com/embed/juOtvEPGVyE?enablejsapi=1"
    ],
    "text": "Ayetel K\u00fcrsi duas\u0131 T\u00fcrk\u00e7e anlam\u0131 vatanda\u015flar taraf\u0131ndan ara\u015ft\u0131r\u0131lmaya devam ediyor. Y\u00fcce kitab\u0131m\u0131z Kuran-\u0131 Kerimde Bakara Suresinin 255. ayetinde yer alan bu duan\u0131n bir\u00e7ok fazileti bulunmaktad\u0131r. Farz namazlar\u0131ndan sonra veya yatmadan \u00f6nce okundu\u011funda Ayetel K\u00fcrsi'nin k\u00f6t\u00fcl\u00fcklerden inanlar\u0131 korudu\u011funa inan\u0131lmaktad\u0131r. Allah'\u0131n k\u00fcrs\u00fcs\u00fcn\u00fcn zikredildi\u011fi Ayetel K\u00fcrsi duas\u0131nda Y\u00fcce Allah'\u0131n hi\u00e7bir \u015feye ihtiyac\u0131 olmad\u0131\u011f\u0131 d\u00fcnya \u00fczerindeki her \u015feyin ilk ve tek sahibinin Allah oldu\u011fu s\u00f6ylenir. Ayetel K\u00fcrsi duas\u0131n\u0131n okunu\u015fu ve T\u00fcrk\u00e7e anlam\u0131 inanan vatanda\u015flar taraf\u0131ndan s\u0131k\u00e7a ara\u015ft\u0131r\u0131lan konu ba\u015fl\u0131klar\u0131 aras\u0131nda yer almaktad\u0131r. Ayetel K\u00fcrsinin faziletlerine ili\u015fkin Peygamber Efendimizin hadisi \u015ferifleri mevcuttur. Ayetel K\u00fcrsi duas\u0131na ili\u015fkin bir hadisi \u015ferifte \u015f\u00f6yle buyurulmu\u015ftur; \u201cKur\u2019an\u2019\u0131n en faziletli \u00e2yeti Bakara s\u00fbresindeki \u00c2yet\u00fc\u2019l-k\u00fcrsi\u2019dir. Bu \u00e2yet bir evde okundu\u011fu zaman \u015feytan oradan uzakla\u015f\u0131r. \u201d (Tirmiz\u00ee, Fed\u00e2il\u00fc\u2019l-Kur\u2019an, 2) \"Hz. Peygamber (aleyhissalatu vesselam) \u015f\u00f6yle buyurdular: \"Her \u015feyin bir \u015ferefi var. Kur'an-\u0131 Kerim'in \u015ferefesi de Bakara suresidir. Bu surede bir ayet vard\u0131r ki, Kur'an ayetlerinin efendisidir.\"\n\nAYETEL K\u00dcRS\u0130 OKUNU\u015eU\n\nAllah\u00fb la ilahe illa h\u00fbvel hayy\u00fbl kayyum, la te'huz\u00fbhu sinet\u00fbv vela nevm, lehu ma fis semavati ve ma fil ard, men zellezi ye\u015ffeu indehu illa bi iznih, ya'lem\u00fb ma beyne eydihim ve ma halfeh\u00fbm, ve la y\u00fbh\u0131ytune bi \u015fey'im min ilmihi illa bi ma \u015fa', vesia k\u00fbrsiyy\u00fbh\u00fbs semavati vel ard, ve la yeud\u00fbhu h\u0131fzuh\u00fbma ve h\u00fbvel aliyy\u00fbl azim\n\nAYETEL K\u00dcRS\u0130 ANLAMI\n\nAllah ki, O\u2019ndan ba\u015fka ilah yoktur. O hayyd\u0131r, kayy\u00fbmdur.\n\nKendisine ne uyku gelir ne de uyuklama.\n\nG\u00f6klerde ve yerdekilerin hepsi O\u2019nundur.\n\nO\u2019nun izni olmadan kat\u0131nda kim \u015fefaat edebilir?\n\nO, kullar\u0131n\u0131n yapt\u0131klar\u0131n\u0131 ve yapacaklar\u0131n\u0131 bilir. (Hi\u00e7bir \u015fey O\u2019na gizli kalmaz.)\n\nO\u2019nun bildirdiklerinin d\u0131\u015f\u0131nda insanlar,\n\nO\u2019nun ilminden hi\u00e7bir \u015feyi tam olarak bilemezler.\n\nO\u2019nun k\u00fcrs\u00fcs\u00fc g\u00f6kleri ve yeri i\u00e7ine al\u0131r, onlar\u0131 koruyup g\u00f6zetmek kendisine zor gelmez.\n\nO, y\u00fccedir, b\u00fcy\u00fckt\u00fcr.\n\nAYETEL K\u00dcRS\u0130'N\u0130N FAZ\u0130LETLER\u0130\n\nKur\u2019\u00e2n \u00e2yetlerinin en ulusu \u201cAyetel K\u00fcrsi\u201d dir. Y\u00fcce Peygamberimiz:\n\n1. \u2018Bakara S\u00fbresinde bir \u00e2yet var ki, O Kur\u2019\u00e2n \u00e2yetlerinin seyyididir (ulusu \u2013 efendisi \u2013 en faziletlisidir). Bu \u00c2yetel K\u00fcrsidir. \u00c2yetel K\u00fcrs\u00ee i\u00e7inde \u015feytan bulunan bir evde okunsa; \u015feytan, o evden feryad ederek ka\u00e7ar ve sur\u2019atle oradan uzakla\u015f\u0131r. O faziletli \u00e2yet, \u00c2yetelK\u00fcrsidir buyurmu\u015ftur.\n\n2. \u201cYata\u011f\u0131n\u0131za yatt\u0131\u011f\u0131n\u0131z (yataca\u011f\u0131n\u0131z zaman), \u2018Ayetel K\u00fcrsi\u2019yi okuyunuz. \u00c7\u00fcnk\u00fc orada bulundu\u011funuz m\u00fcddet\u00e7e koruyucunuz bizzat Y\u00fcce Allah kendisi olur ve sabaha kadar o yata\u011f\u0131n etraf\u0131na (\u00e7evresine) kesinlikle \u015feytan yakla\u015famaz.\u201d buyrulmu\u015ftur. Yine buyrulmu\u015ftur ki:\n\n3. \u2018Her hangi bir ev ki, i\u00e7inde \u2018\u00c2yetel-K\u00fcrsi ve Fatiha S\u00fbresi\u201d okunsa, o g\u00fcn i\u00e7inde o evde bulunanlara hi\u00e7bir zarar ve musibet gelmez. \u0130ns ve cin \u015ferrinde emniyette bulunur. Nazar de\u011fme olay\u0131 da asla olmaz.\n\nKendi evinde veya bulundu\u011fun herhangi bir evde veya herhangi bir yerde korkusuzca emniyet ve huzur i\u00e7inde bulunmak istiyorsan, bu s\u00fbreleri oku.\n\n\u00c2yetel-K\u00fcrsiyi hi\u00e7bir zaman dilinden b\u0131rakma. Kendin okudu\u011fun gibi \u00e7oluk \u00e7ocu\u011funa da \u00f6\u011fret. Onlar da okusun. Sen de oku. D\u00fcnya bu, derdi de var, kederi de var. D\u00fcnyan\u0131n derdinden, kederinden \u00c2yetel K\u00fcrsiyi okuyarak Allah\u2019\u0131n y\u00fcce kudretine s\u0131\u011f\u0131nm\u0131\u015f olur. O y\u00fcce kudret sahibi Rabbimizden yard\u0131m dilemi\u015f oluruz. O da bize hemen yard\u0131m\u0131n\u0131 l\u00fctfeder.\n\n\u0130nsan \u015feytanlar\u0131n\u0131n \u015ferrinden, cin \u015feytanlar\u0131n\u0131n \u015ferrinden ve k\u00f6t\u00fc ruhlu, hain g\u00f6zl\u00fc adi kimselerin \u015ferrinden emin olmu\u015f olursun.\n\n\u00c2yetel K\u00fcrsiyle birlikte \u201c\u0130hlas-Felak-N\u00e2s ve Fatiha\u201d s\u00fbrelerini de oku.\n\n\u00c2yetel K\u00fcrsi \u0130sm-i \u00c2\u2019zamd\u0131r. Bir dile\u011fi olan \u00f6nce \u00c2yetel-K\u00fcrsi\u2019yi okumal\u0131 ve sonunda da her ne gibi ihtiyac\u0131 haceti, dile\u011fi varsa onlar\u0131 Cen\u00e2b-\u0131 Haktan dilemeli (istemeli) dir.\n\nYani, bir kimse b\u00fct\u00fcn du\u00e2lann\u0131n kabul olmas\u0131n\u0131 istiyorsa bol bol \u00c2yetel K\u00fcrsi okumal\u0131d\u0131r. Bir \u015feyden, bir hadiseden korkan kimse, 3-5-7 kere \u00c2yetel K\u00fcrsi okuyarak o korktu\u011fu \u015feyin \u015ferrinden Allah\u2019a s\u0131\u011f\u0131nmal\u0131d\u0131r. \u201cYa Rabbi, okudu\u011fum \u00c2yetel K\u00fcrsi h\u00fcrmetine bu \u015feyin \u015ferrinden sana s\u0131\u011f\u0131n\u0131r\u0131m\u2019 diye yalvaran kulunu Cen\u00e2b-\u0131 Hak mahrum b\u0131rakmaz.\n\n4. Yine Hadis-i \u015eerifde buyrulmu\u015ftur ki: \u2018Her kim, yata\u011f\u0131na yatt\u0131\u011f\u0131nda \u201c\u00c2yetel-K\u00fcrsi\u2019yi okursa, Cen\u00e2b-\u0131 Hak, o kulunu sabaha kadar koruyacak iki melek g\u00f6revlendirir.\u201d\n\nCen\u00e2b-\u0131 Allah\u2019\u0131n kullar\u0131na olan merhametini d\u00fc\u015f\u00fcn!\u2026 Sen, yata\u011f\u0131nda huzur i\u00e7inde uyuyas\u0131n diye. Senin i\u00e7in iki mele\u011fini g\u00f6revlendirmi\u015f ve seni koruyorlar. \u201cAman All\u00e2h\u2019\u0131m sen ne b\u00fcy\u00fcks\u00fcn ne \u00e7ok merhametlisin!\u2026\u2019\n\n5. \u2018Her kim, evinden \u00e7\u0131karken \u201c\u00c2yetel K\u00fcrsi\u2019yi okursa, Allah Te\u00e2l\u00e2, o kimse i\u00e7in yetmi\u015f melek g\u00f6revlendirir. Bu melekler, \u00c2yetel-K\u00fcrs\u00ee okuyan bu kimseye dua ederler, himaye ederler.\u201d Bu durum evine sel\u00e2metle d\u00f6n\u00fcnceye kadar devam eder.\n\n6. \u2018Evine d\u00f6nerken de \u00c2yetel-K\u00fcrsi\u2019yi okuyan kimse, fakirlik \u00e7ekmez, yoksulluk derdi g\u00f6rmez. Evinden \u00e7\u0131karken ve evine girerken okudu\u011fu iki \u00c2yetel-K\u00fcrs\u00ee h\u00fcrmetine sabahtan ak\u015fama kadar i\u015fleri hay\u0131rla sel\u00e2mette olur.\u2019\n\n7. \u2018Her kim, dara d\u00fc\u015fd\u00fc\u011f\u00fcnde, s\u0131k\u0131nt\u0131 ve bunal\u0131ma girdi\u011finde \u00c2yetel K\u00fcrsi\u2019yi okursa, Cen\u00e2b-\u0131 Hak, bu kulunun imdad\u0131na (yard\u0131m\u0131na) yeti\u015fir.\u201d\n\nAYETEL K\u00dcRS\u0130 OKUNU\u015eU VE MEAL\u0130",
    "keywords": [
        "ne",
        "ayetel",
        "t\u00fcrk\u00e7e",
        "okunu\u015fu",
        "duas\u0131",
        "bu",
        "\u00e2yetel",
        "k\u00fcrsi\u0307",
        "k\u00fcrsi",
        "y\u00fcce",
        "ma",
        "oku",
        "\u015ferrinden",
        "ve",
        "dinle",
        "bir",
        "meali"
    ],
    "meta_keywords": [
        ""
    ],
    "publish_date": null,
    "summary": "Ayetel K\u00fcrsi duas\u0131 T\u00fcrk\u00e7e anlam\u0131 vatanda\u015flar taraf\u0131ndan ara\u015ft\u0131r\u0131lmaya devam ediyor.\nY\u00fcce kitab\u0131m\u0131z Kuran-\u0131 Kerimde Bakara Suresinin 255. ayetinde yer alan bu duan\u0131n bir\u00e7ok fazileti bulunmaktad\u0131r.\nFarz namazlar\u0131ndan sonra veya yatmadan \u00f6nce okundu\u011funda Ayetel K\u00fcrsi'nin k\u00f6t\u00fcl\u00fcklerden inanlar\u0131 korudu\u011funa inan\u0131lmaktad\u0131r.\nAllah'\u0131n k\u00fcrs\u00fcs\u00fcn\u00fcn zikredildi\u011fi Ayetel K\u00fcrsi duas\u0131nda Y\u00fcce Allah'\u0131n hi\u00e7bir \u015feye ihtiyac\u0131 olmad\u0131\u011f\u0131 d\u00fcnya \u00fczerindeki her \u015feyin ilk ve tek sahibinin Allah oldu\u011fu s\u00f6ylenir.\nAyetel K\u00fcrsi duas\u0131n\u0131n okunu\u015fu ve T\u00fcrk\u00e7e anlam\u0131 inanan vatanda\u015flar taraf\u0131ndan s\u0131k\u00e7a ara\u015ft\u0131r\u0131lan konu ba\u015fl\u0131klar\u0131 aras\u0131nda yer almaktad\u0131r.\nAyetel K\u00fcrsinin faziletlerine ili\u015fkin Peygamber Efendimizin hadisi \u015ferifleri mevcuttur.\nAyetel K\u00fcrsi duas\u0131na ili\u015fkin bir hadisi \u015ferifte \u015f\u00f6yle buyurulmu\u015ftur; \u201cKur\u2019an\u2019\u0131n en faziletli \u00e2yeti Bakara s\u00fbresindeki \u00c2yet\u00fc\u2019l-k\u00fcrsi\u2019dir.\nBu \u00e2yet bir evde okundu\u011fu zaman \u015feytan oradan uzakla\u015f\u0131r.\n\u201d (Tirmiz\u00ee, Fed\u00e2il\u00fc\u2019l-Kur\u2019an, 2) \"Hz.\nPeygamber (aleyhissalatu vesselam) \u015f\u00f6yle buyurdular: \"Her \u015feyin bir \u015ferefi var.\nKur'an-\u0131 Kerim'in \u015ferefesi de Bakara suresidir.\nBu surede bir ayet vard\u0131r ki, Kur'an ayetlerinin efendisidir.\"\nAYETEL K\u00dcRS\u0130 OKUNU\u015eUAllah\u00fb la ilahe illa h\u00fbvel hayy\u00fbl kayyum, la te'huz\u00fbhu sinet\u00fbv vela nevm, lehu ma fis semavati ve ma fil ard, men zellezi ye\u015ffeu indehu illa bi iznih, ya'lem\u00fb ma beyne eydihim ve ma halfeh\u00fbm, ve la y\u00fbh\u0131ytune bi \u015fey'im min ilmihi illa bi ma \u015fa', vesia k\u00fbrsiyy\u00fbh\u00fbs semavati vel ard, ve la yeud\u00fbhu h\u0131fzuh\u00fbma ve h\u00fbvel aliyy\u00fbl azimAYETEL K\u00dcRS\u0130 ANLAMIAllah ki, O\u2019ndan ba\u015fka ilah yoktur.\nKendisine ne uyku gelir ne de uyuklama.\nG\u00f6klerde ve yerdekilerin hepsi O\u2019nundur.\nO\u2019nun izni olmadan kat\u0131nda kim \u015fefaat edebilir?\nO, kullar\u0131n\u0131n yapt\u0131klar\u0131n\u0131 ve yapacaklar\u0131n\u0131 bilir.\nO\u2019nun bildirdiklerinin d\u0131\u015f\u0131nda insanlar,O\u2019nun ilminden hi\u00e7bir \u015feyi tam olarak bilemezler.\nO\u2019nun k\u00fcrs\u00fcs\u00fc g\u00f6kleri ve yeri i\u00e7ine al\u0131r, onlar\u0131 koruyup g\u00f6zetmek kendisine zor gelmez.\nAYETEL K\u00dcRS\u0130'N\u0130N FAZ\u0130LETLER\u0130Kur\u2019\u00e2n \u00e2yetlerinin en ulusu \u201cAyetel K\u00fcrsi\u201d dir.\nY\u00fcce Peygamberimiz:1.\n\u2018Bakara S\u00fbresinde bir \u00e2yet var ki, O Kur\u2019\u00e2n \u00e2yetlerinin seyyididir (ulusu \u2013 efendisi \u2013 en faziletlisidir).\nBu \u00c2yetel K\u00fcrsidir.\n\u00c2yetel K\u00fcrs\u00ee i\u00e7inde \u015feytan bulunan bir evde okunsa; \u015feytan, o evden feryad ederek ka\u00e7ar ve sur\u2019atle oradan uzakla\u015f\u0131r.\n\u201cYata\u011f\u0131n\u0131za yatt\u0131\u011f\u0131n\u0131z (yataca\u011f\u0131n\u0131z zaman), \u2018Ayetel K\u00fcrsi\u2019yi okuyunuz.\n\u00c7\u00fcnk\u00fc orada bulundu\u011funuz m\u00fcddet\u00e7e koruyucunuz bizzat Y\u00fcce Allah kendisi olur ve sabaha kadar o yata\u011f\u0131n etraf\u0131na (\u00e7evresine) kesinlikle \u015feytan yakla\u015famaz.\u201d buyrulmu\u015ftur.\n\u2018Her hangi bir ev ki, i\u00e7inde \u2018\u00c2yetel-K\u00fcrsi ve Fatiha S\u00fbresi\u201d okunsa, o g\u00fcn i\u00e7inde o evde bulunanlara hi\u00e7bir zarar ve musibet gelmez.\n\u0130ns ve cin \u015ferrinde emniyette bulunur.\nNazar de\u011fme olay\u0131 da asla olmaz.\nKendi evinde veya bulundu\u011fun herhangi bir evde veya herhangi bir yerde korkusuzca emniyet ve huzur i\u00e7inde bulunmak istiyorsan, bu s\u00fbreleri oku.\nKendin okudu\u011fun gibi \u00e7oluk \u00e7ocu\u011funa da \u00f6\u011fret.\nD\u00fcnya bu, derdi de var, kederi de var.\nD\u00fcnyan\u0131n derdinden, kederinden \u00c2yetel K\u00fcrsiyi okuyarak Allah\u2019\u0131n y\u00fcce kudretine s\u0131\u011f\u0131nm\u0131\u015f olur.\nO y\u00fcce kudret sahibi Rabbimizden yard\u0131m dilemi\u015f oluruz.\nO da bize hemen yard\u0131m\u0131n\u0131 l\u00fctfeder.\n\u0130nsan \u015feytanlar\u0131n\u0131n \u015ferrinden, cin \u015feytanlar\u0131n\u0131n \u015ferrinden ve k\u00f6t\u00fc ruhlu, hain g\u00f6zl\u00fc adi kimselerin \u015ferrinden emin olmu\u015f olursun.\n\u00c2yetel K\u00fcrsiyle birlikte \u201c\u0130hlas-Felak-N\u00e2s ve Fatiha\u201d s\u00fbrelerini de oku.\n\u00c2yetel K\u00fcrsi \u0130sm-i \u00c2\u2019zamd\u0131r.\nBir dile\u011fi olan \u00f6nce \u00c2yetel-K\u00fcrsi\u2019yi okumal\u0131 ve sonunda da her ne gibi ihtiyac\u0131 haceti, dile\u011fi varsa onlar\u0131 Cen\u00e2b-\u0131 Haktan dilemeli (istemeli) dir.\nYani, bir kimse b\u00fct\u00fcn du\u00e2lann\u0131n kabul olmas\u0131n\u0131 istiyorsa bol bol \u00c2yetel K\u00fcrsi okumal\u0131d\u0131r.\nBir \u015feyden, bir hadiseden korkan kimse, 3-5-7 kere \u00c2yetel K\u00fcrsi okuyarak o korktu\u011fu \u015feyin \u015ferrinden Allah\u2019a s\u0131\u011f\u0131nmal\u0131d\u0131r.\n\u201cYa Rabbi, okudu\u011fum \u00c2yetel K\u00fcrsi h\u00fcrmetine bu \u015feyin \u015ferrinden sana s\u0131\u011f\u0131n\u0131r\u0131m\u2019 diye yalvaran kulunu Cen\u00e2b-\u0131 Hak mahrum b\u0131rakmaz.\nYine Hadis-i \u015eerifde buyrulmu\u015ftur ki: \u2018Her kim, yata\u011f\u0131na yatt\u0131\u011f\u0131nda \u201c\u00c2yetel-K\u00fcrsi\u2019yi okursa, Cen\u00e2b-\u0131 Hak, o kulunu sabaha kadar koruyacak iki melek g\u00f6revlendirir.\u201dCen\u00e2b-\u0131 Allah\u2019\u0131n kullar\u0131na olan merhametini d\u00fc\u015f\u00fcn!\u2026 Sen, yata\u011f\u0131nda huzur i\u00e7inde uyuyas\u0131n diye.\nSenin i\u00e7in iki mele\u011fini g\u00f6revlendirmi\u015f ve seni koruyorlar.\n\u201cAman All\u00e2h\u2019\u0131m sen ne b\u00fcy\u00fcks\u00fcn ne \u00e7ok merhametlisin!\u2026\u20195.\n\u2018Her kim, evinden \u00e7\u0131karken \u201c\u00c2yetel K\u00fcrsi\u2019yi okursa, Allah Te\u00e2l\u00e2, o kimse i\u00e7in yetmi\u015f melek g\u00f6revlendirir.\nBu melekler, \u00c2yetel-K\u00fcrs\u00ee okuyan bu kimseye dua ederler, himaye ederler.\u201d Bu durum evine sel\u00e2metle d\u00f6n\u00fcnceye kadar devam eder.\n\u2018Evine d\u00f6nerken de \u00c2yetel-K\u00fcrsi\u2019yi okuyan kimse, fakirlik \u00e7ekmez, yoksulluk derdi g\u00f6rmez.\nEvinden \u00e7\u0131karken ve evine girerken okudu\u011fu iki \u00c2yetel-K\u00fcrs\u00ee h\u00fcrmetine sabahtan ak\u015fama kadar i\u015fleri hay\u0131rla sel\u00e2mette olur.\u20197.\n\u2018Her kim, dara d\u00fc\u015fd\u00fc\u011f\u00fcnde, s\u0131k\u0131nt\u0131 ve bunal\u0131ma girdi\u011finde \u00c2yetel K\u00fcrsi\u2019yi okursa, Cen\u00e2b-\u0131 Hak, bu kulunun imdad\u0131na (yard\u0131m\u0131na) yeti\u015fir.\u201dAYETEL K\u00dcRS\u0130 OKUNU\u015eU VE MEAL\u0130",
    "article_html": "",
    "meta_description": "Ayetel K\u00fcrsi duas\u0131 M\u00fcbarek Ramazan ay\u0131 i\u00e7erisinde s\u0131k\u00e7a ara\u015ft\u0131rma konusu olmaya devam ediyor. Y\u00fcce kitab\u0131m\u0131z Kuran-\u0131 Kerim'in en uzun suresi olan Bakara Suresinin 255. ayeti kerimesi olan Ayetel K\u00fcrsi duas\u0131 medine-i m\u00fcnevverede indirilmi\u015ftir. Farz namazlar\u0131n ard\u0131ndan, evden \u00e7\u0131kmadan veya uyumadan okundu\u011funda k\u00f6t\u00fcl\u00fcklerden korudu\u011funa inan\u0131lmaktad\u0131r. \u0130\u015fte Ayetel K\u00fcrsi duas\u0131 T\u00fcrk\u00e7e ve Arap\u00e7a okunu\u015fu ve faziletleri...",
    "meta_lang": "tr"
}