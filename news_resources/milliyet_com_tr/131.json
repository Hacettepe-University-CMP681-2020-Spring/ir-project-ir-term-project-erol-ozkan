{
    "article_id": "5d07af739097b4e48eef1b06e0f532a8.1590265756.161424",
    "title": "Volkswagen, Polonya'da 450 ki\u015fi \u00e7\u0131kar\u0131yor!",
    "authors": [],
    "canonical_link": "https://www.milliyet.com.tr/otomobil/volkswagen-polonyada-450-kisi-cikariyor-6215555",
    "url": "http://milliyet.com.tr/otomobil/volkswagen-polonyada-450-kisi-cikariyor-6215555",
    "top_img": "https://i2.milimaj.com/i/milliyet/75/0x0/5ec3ab3d5542851b44d79d1b.jpg",
    "meta_img": "https://i2.milimaj.com/i/milliyet/75/0x0/5ec3ab3d5542851b44d79d1b.jpg",
    "movies": [],
    "text": "Alman otomobil devi Volkswagen, Polonya\u2019n\u0131n Poznan kentinde bulunan fabrikas\u0131nda 450 i\u015f\u00e7iyi i\u015ften \u00e7\u0131karaca\u011f\u0131n\u0131 duyurdu. Volkswagen Poznan Direkt\u00f6r\u00fc Jens Ocksen a\u00e7\u0131klamas\u0131nda, i\u015ften \u00e7\u0131karma karar\u0131ndan yeni ara\u00e7lara olan talepte d\u00fc\u015f\u00fc\u015f ya\u015fanmas\u0131n\u0131n etkili oldu\u011funu belirterek, \u201cD\u00fcnya genelinde devam eden Covid-19 pandemisi ve zor ekonomik ko\u015fullar piyasada belirsizli\u011fe ve Volkswagen Poznan\u2019\u0131n \u00fcr\u00fcnlerine olan talepte ciddi d\u00fc\u015f\u00fc\u015fe yol a\u00e7m\u0131\u015ft\u0131r.\n\nK\u00fcresel durum hi\u00e7bir aldanmaya yer b\u0131rakmamaktad\u0131r. Korona vir\u00fcs pandemisi her k\u0131tada ciddi kay\u0131plara yol a\u00e7m\u0131\u015ft\u0131r. Bu durumun sonu\u00e7lar\u0131 firmam\u0131zca da net bir \u015fekilde hissedilmektedir\u201d ifadelerini kulland\u0131. 2021 y\u0131l\u0131n\u0131n sonuna kadar 450 i\u015f\u00e7inin i\u015ften \u00e7\u0131kar\u0131laca\u011f\u0131n\u0131n bildirildi\u011fi a\u00e7\u0131klamada, i\u015fine son verilecek ki\u015filerin b\u00fcy\u00fck oranda ge\u00e7ici i\u015f s\u00f6zle\u015fmesiyle \u00e7al\u0131\u015fan i\u015f\u00e7iler olaca\u011f\u0131 ifade edildi.\n\nKorona vir\u00fcs salg\u0131n\u0131 nedeniyle \u00fcretimi ask\u0131ya alan Volskwagen Poznan Fabrikas\u0131 27 Nisan\u2019da tek vardiya olarak \u00fcretime yeniden ba\u015flam\u0131\u015ft\u0131. Hijyen ve g\u00fcvenlik standartlar\u0131n\u0131n g\u00f6zetilmesi kayd\u0131yla 18 May\u0131s Pazartesi g\u00fcn\u00fc itibar\u0131yla 3 vardiyal\u0131 \u00fcretime ge\u00e7ilen fabrikada \u00fcretim tam kapasite yap\u0131l\u0131yor. Halihaz\u0131rda 10 bin i\u015f\u00e7inin istihdam edildi\u011fini Volkswagen Poznan fabrikas\u0131, Polonya\u2019n\u0131n Wielkopolska b\u00f6lgesindeki en b\u00fcy\u00fck i\u015fveren konumunda bulunuyor.",
    "keywords": [
        "pandemisi",
        "vir\u00fcs",
        "yol",
        "450",
        "\u00fcretime",
        "volkswagen",
        "polonyada",
        "ki\u015fi",
        "polonyan\u0131n",
        "poznan",
        "ve",
        "talepte",
        "i\u015ften",
        "\u00e7\u0131kar\u0131yor"
    ],
    "meta_keywords": [
        ""
    ],
    "publish_date": null,
    "summary": "Alman otomobil devi Volkswagen, Polonya\u2019n\u0131n Poznan kentinde bulunan fabrikas\u0131nda 450 i\u015f\u00e7iyi i\u015ften \u00e7\u0131karaca\u011f\u0131n\u0131 duyurdu.\nVolkswagen Poznan Direkt\u00f6r\u00fc Jens Ocksen a\u00e7\u0131klamas\u0131nda, i\u015ften \u00e7\u0131karma karar\u0131ndan yeni ara\u00e7lara olan talepte d\u00fc\u015f\u00fc\u015f ya\u015fanmas\u0131n\u0131n etkili oldu\u011funu belirterek, \u201cD\u00fcnya genelinde devam eden Covid-19 pandemisi ve zor ekonomik ko\u015fullar piyasada belirsizli\u011fe ve Volkswagen Poznan\u2019\u0131n \u00fcr\u00fcnlerine olan talepte ciddi d\u00fc\u015f\u00fc\u015fe yol a\u00e7m\u0131\u015ft\u0131r.\nK\u00fcresel durum hi\u00e7bir aldanmaya yer b\u0131rakmamaktad\u0131r.\nKorona vir\u00fcs pandemisi her k\u0131tada ciddi kay\u0131plara yol a\u00e7m\u0131\u015ft\u0131r.\nBu durumun sonu\u00e7lar\u0131 firmam\u0131zca da net bir \u015fekilde hissedilmektedir\u201d ifadelerini kulland\u0131.\n2021 y\u0131l\u0131n\u0131n sonuna kadar 450 i\u015f\u00e7inin i\u015ften \u00e7\u0131kar\u0131laca\u011f\u0131n\u0131n bildirildi\u011fi a\u00e7\u0131klamada, i\u015fine son verilecek ki\u015filerin b\u00fcy\u00fck oranda ge\u00e7ici i\u015f s\u00f6zle\u015fmesiyle \u00e7al\u0131\u015fan i\u015f\u00e7iler olaca\u011f\u0131 ifade edildi.\nKorona vir\u00fcs salg\u0131n\u0131 nedeniyle \u00fcretimi ask\u0131ya alan Volskwagen Poznan Fabrikas\u0131 27 Nisan\u2019da tek vardiya olarak \u00fcretime yeniden ba\u015flam\u0131\u015ft\u0131.\nHijyen ve g\u00fcvenlik standartlar\u0131n\u0131n g\u00f6zetilmesi kayd\u0131yla 18 May\u0131s Pazartesi g\u00fcn\u00fc itibar\u0131yla 3 vardiyal\u0131 \u00fcretime ge\u00e7ilen fabrikada \u00fcretim tam kapasite yap\u0131l\u0131yor.\nHalihaz\u0131rda 10 bin i\u015f\u00e7inin istihdam edildi\u011fini Volkswagen Poznan fabrikas\u0131, Polonya\u2019n\u0131n Wielkopolska b\u00f6lgesindeki en b\u00fcy\u00fck i\u015fveren konumunda bulunuyor.",
    "article_html": "",
    "meta_description": "Volkswagen, piyasada yeni ara\u00e7lara olan talebin azalmas\u0131n\u0131 gerek\u00e7e g\u00f6stererek Poznan fabrikas\u0131nda 450 i\u015f\u00e7iyi i\u015ften \u00e7\u0131karaca\u011f\u0131n\u0131 duyurdu.",
    "meta_lang": "tr"
}