{
    "article_id": "c1be17e1cd53727c0e1060c11a53e273.1590266011.8787708",
    "title": "Maun Suresi Okunu\u015fu Ve Anlam\u0131: T\u00fcrk\u00e7e Tefsiri, Arap\u00e7a Yaz\u0131l\u0131\u015f\u0131, Fazileti, Diyanet Meali",
    "authors": [],
    "canonical_link": "https://www.milliyet.com.tr/ramazan/sureler/maun-suresi-okunusu-ve-anlami-turkce-tefsiri-arapca-yazilisi-fazileti-diyanet-meali-6189870",
    "url": "http://milliyet.com.tr/ramazan/sureler/maun-suresi-okunusu-ve-anlami-turkce-tefsiri-arapca-yazilisi-fazileti-diyanet-meali-6189870",
    "top_img": "https://i2.milimaj.com/i/milliyet/75/0x0/5e97a1e5adcdeb18340eaec0.jpg",
    "meta_img": "https://i2.milimaj.com/i/milliyet/75/0x0/5e97a1e5adcdeb18340eaec0.jpg",
    "movies": [
        "https://www.youtube.com/embed/Qjt68qgsJlY?enablejsapi=1"
    ],
    "text": "Maun Suresi, i\u00e7eri\u011fi bak\u0131m\u0131ndan olduk\u00e7a derin anlamlar bar\u0131nd\u0131rmaktad\u0131r. Bu surenin, Ebucehil\u2019den yard\u0131m isteyen bir yetime yard\u0131m etmemesi \u00fczerine indirildi\u011fi rivayet edilmektedir. Evinde s\u0131k s\u0131k e\u015fya k\u0131ranlar\u0131n ve r\u00fcyas\u0131nda Hz. Muhammed\u2019i g\u00f6rmek isteyenlerin Maun Suresi\u2019ni okumas\u0131 tavsiye edilmektedir. 7 ayetten meydana gelen Maun Suresi, ezberleme bak\u0131m\u0131ndan olduk\u00e7a kolay bir suredir. Bu bak\u0131mdan sureyi ezberlemek isteyenler surenin T\u00fcrk\u00e7e okunu\u015funa y\u00f6nelmektedir. A\u015fa\u011f\u0131daki i\u00e7eriklerde Maun Suresi\u2019nin T\u00fcrk\u00e7e okunu\u015fu d\u0131\u015f\u0131nda Arap\u00e7a okunu\u015funa da yer verilmektedir. Okunu\u015flar\u0131n yan\u0131 s\u0131ra Maun Suresi\u2019nin yan\u0131 s\u0131ra Diyanet meali ve tefsiri de a\u015fa\u011f\u0131daki ba\u015fl\u0131klarla incelenebilmektedir.\n\nMaun Suresi T\u00fcrk\u00e7e Okunu\u015fu\n\n1. E raeytellezi y\u00fckezzib\u00fc bid din\n\n2. Fe zalikellezi yedu'ul yetim\n\n3. Ve la yehuddu ala taamil miskin\n\n4. Fe veyl\u00fcn lil m\u00fcsallin\n\n5. Ellezine h\u00fcm an salatihim sahun\n\n6. Ellezine h\u00fcm y\u00fcraun\n\n7. Ve yemneunel maun\n\nMaun Suresi T\u00fcrk\u00e7e Anlam\u0131\n\n1. Dini yalanlayan\u0131 g\u00f6rd\u00fcn m\u00fc?\n\n2. \u0130\u015fte o, yetimi itip kakar;\n\n3. Yoksulu doyurmaya te\u015fvik etmez;\n\n4. Yaz\u0131klar olsun o namaz k\u0131lanlara ki,\n\n5. Onlar namazlar\u0131n\u0131 ciddiye almazlar.\n\n6. Onlar g\u00f6steri\u015f yapanlard\u0131r,\n\n7. Ve hayra da m\u00e2ni olurlar.\n\nMaun Suresi Tefsiri\n\n\u201cG\u00f6rd\u00fcn m\u00fc?\u201d sorusu, burada \u015fa\u015f\u0131lacak bir tutumdan s\u00f6z edilece\u011fine, dolay\u0131s\u0131yla konunun \u00f6nemine dikkat \u00e7ekmeyi ama\u00e7lamaktad\u0131r. \u00c2yetteki din kelimesi, bilinen anlam\u0131 yan\u0131nda \u201cAllah\u2019\u0131n h\u00fckm\u00fc\u201d veya \u201cuhrev\u00ee yarg\u0131\u201d m\u00e2nas\u0131nda da anla\u015f\u0131labilir (bk. Taber\u00ee, XXX, 310). Ancak bunlar\u0131n birini ink\u00e2r eden di\u011ferlerini de ink\u00e2r etmi\u015f olaca\u011f\u0131 i\u00e7in sonu\u00e7 de\u011fi\u015fmemektedir. Genellikle insanlar bir dine inand\u0131klar\u0131n\u0131, dolay\u0131s\u0131yla do\u011fru yolda olduklar\u0131n\u0131, sonu\u00e7ta mutlu olacaklar\u0131n\u0131, kendi dinlerine inanmayanlar\u0131n ise yanl\u0131\u015f yolda olduklar\u0131n\u0131, dolay\u0131s\u0131yla bedbaht olacaklar\u0131n\u0131 s\u00f6ylerler. Nitekim Hz. Peygamber zaman\u0131ndaki yahudiler, h\u0131ristiyanlar hatta putperest Araplar bile b\u00f6yle olduklar\u0131n\u0131 iddia ediyorlard\u0131 (bk. Bakara 2/113). Y\u00fcce Allah bu s\u00fbrede as\u0131l dini yalan say\u0131p ink\u00e2r edenleri tarif ederek bunlar\u0131n kimler olduklar\u0131n\u0131 ortaya koymu\u015ftur. Bunlar kimsesiz ve yard\u0131ma muhta\u00e7 durumda bulunan yetimi k\u00fc\u00e7\u00fcmseyerek onu itip kakan, yoksullara kendisi yard\u0131m etmedi\u011fi gibi ba\u015fkalar\u0131n\u0131 da buna te\u015fvik etmeyen kimselerdir. Ku\u015fkusuz bu \u00f6zellikler birer \u00f6rnektir; dini yahut \u00e2hiret sorgusu ve yarg\u0131s\u0131n\u0131 ink\u00e2r edenlerin ba\u015fka \u00f6zellikleri de bulunmakla birlikte burada Hz. Peygamber d\u00f6nemindeki ink\u00e2rc\u0131lar\u0131n toplumsal ahl\u00e2kla ilgili en belirleyici ve y\u0131k\u0131c\u0131 tutumlar\u0131na iki \u00f6rnek zikredilmi\u015ftir. Nitekim \u00e2yetin, putperestlerin tipik \u015fahsiyetlerinden olan \u00c2s b. V\u00e2il hakk\u0131nda indi\u011fi belirtilir (R\u00e2z\u00ee, XXXII, 111). Bununla birlikte \u00e2yetin genel amac\u0131, insan sevgisinden mahrumiyetin en belirgin tezah\u00fcrleri olan bu t\u00fcr davran\u0131\u015flar\u0131 sergileyenleri k\u0131namak ve bu yapt\u0131klar\u0131n\u0131n Allah kat\u0131nda en b\u00fcy\u00fck k\u00f6t\u00fcl\u00fcklerden oldu\u011funa, bunlar\u0131n temelinde dini, Allah\u2019\u0131n h\u00fck\u00fcmlerini yahut \u00e2hireti ink\u00e2r etmenin bulundu\u011funa insanlar\u0131n dikkatini \u00e7ekmektir (\u0130bn \u00c2\u015f\u00fbr, XXX, 564). Yetim ve yoksul, toplumun zay\u0131f ve himayeye muhta\u00e7 kesimlerini temsil eder. Bunlar\u0131 k\u00fc\u00e7\u00fcmseyerek hakaret eden, itip kakan kimse toplumdaki zay\u0131flar\u0131n haklar\u0131n\u0131 \u00e7i\u011fniyor demektir. Dinin insanl\u0131\u011fa y\u00f6nelik en b\u00fcy\u00fck hedefi ise insanlar aras\u0131nda sevgi ve dayan\u0131\u015fmay\u0131, payla\u015fmay\u0131 sa\u011flamak, s\u0131k\u0131nt\u0131lar\u0131n da mutluluklar\u0131n da payla\u015f\u0131ld\u0131\u011f\u0131 bir insanl\u0131k bilinci olu\u015fturmakt\u0131r.\n\nBu \u00e2yetler, bir taraftan bu t\u00fcr davran\u0131\u015flar sergileyenleri k\u0131narken di\u011fer taraftan da ger\u00e7ek dindarlar\u0131 yetim ve yoksullar gibi himayeye muhta\u00e7 olanlara yard\u0131m etmeye \u00f6zendirmekte; ihtiya\u00e7 sahiplerine yard\u0131m konusunda ba\u015fkalar\u0131n\u0131 te\u015fvik etmenin, hatta bunun i\u00e7in hay\u0131r kurumlar\u0131 olu\u015fturarak sosyal yard\u0131m\u0131 daha verimli, d\u00fczenli ve s\u00fcrekli hale getirmenin gere\u011fini vurgulamaktad\u0131r.\n\nMaun Suresi Konusu\n\nS\u00fbrede, biri Allah\u2019\u0131n nimetlerini ve hesap g\u00fcn\u00fcn\u00fc ink\u00e2r eden nank\u00f6r, di\u011feri amellerini g\u00f6steri\u015f i\u00e7in yapan riyak\u00e2r olmak \u00fczere iki tip insan tasvir edilmektedir.",
    "keywords": [
        "t\u00fcrk\u00e7e",
        "okunu\u015fu",
        "bu",
        "yard\u0131m",
        "ink\u00e2r",
        "olduklar\u0131n\u0131",
        "tefsiri",
        "ve",
        "bir",
        "diyanet",
        "maun",
        "fazileti",
        "da",
        "suresi",
        "yaz\u0131l\u0131\u015f\u0131",
        "meali"
    ],
    "meta_keywords": [
        ""
    ],
    "publish_date": null,
    "summary": "Maun Suresi, i\u00e7eri\u011fi bak\u0131m\u0131ndan olduk\u00e7a derin anlamlar bar\u0131nd\u0131rmaktad\u0131r.\nBu surenin, Ebucehil\u2019den yard\u0131m isteyen bir yetime yard\u0131m etmemesi \u00fczerine indirildi\u011fi rivayet edilmektedir.\nEvinde s\u0131k s\u0131k e\u015fya k\u0131ranlar\u0131n ve r\u00fcyas\u0131nda Hz.\nMuhammed\u2019i g\u00f6rmek isteyenlerin Maun Suresi\u2019ni okumas\u0131 tavsiye edilmektedir.\n7 ayetten meydana gelen Maun Suresi, ezberleme bak\u0131m\u0131ndan olduk\u00e7a kolay bir suredir.\nBu bak\u0131mdan sureyi ezberlemek isteyenler surenin T\u00fcrk\u00e7e okunu\u015funa y\u00f6nelmektedir.\nA\u015fa\u011f\u0131daki i\u00e7eriklerde Maun Suresi\u2019nin T\u00fcrk\u00e7e okunu\u015fu d\u0131\u015f\u0131nda Arap\u00e7a okunu\u015funa da yer verilmektedir.\nOkunu\u015flar\u0131n yan\u0131 s\u0131ra Maun Suresi\u2019nin yan\u0131 s\u0131ra Diyanet meali ve tefsiri de a\u015fa\u011f\u0131daki ba\u015fl\u0131klarla incelenebilmektedir.\nMaun Suresi T\u00fcrk\u00e7e Okunu\u015fu1.\nE raeytellezi y\u00fckezzib\u00fc bid din2.\nFe zalikellezi yedu'ul yetim3.\nVe la yehuddu ala taamil miskin4.\nFe veyl\u00fcn lil m\u00fcsallin5.\nEllezine h\u00fcm an salatihim sahun6.\nEllezine h\u00fcm y\u00fcraun7.\nVe yemneunel maunMaun Suresi T\u00fcrk\u00e7e Anlam\u01311.\nDini yalanlayan\u0131 g\u00f6rd\u00fcn m\u00fc?\n\u0130\u015fte o, yetimi itip kakar;3.\nYoksulu doyurmaya te\u015fvik etmez;4.\nYaz\u0131klar olsun o namaz k\u0131lanlara ki,5.\nOnlar namazlar\u0131n\u0131 ciddiye almazlar.\nOnlar g\u00f6steri\u015f yapanlard\u0131r,7.\nVe hayra da m\u00e2ni olurlar.\nMaun Suresi Tefsiri\u201cG\u00f6rd\u00fcn m\u00fc?\u201d sorusu, burada \u015fa\u015f\u0131lacak bir tutumdan s\u00f6z edilece\u011fine, dolay\u0131s\u0131yla konunun \u00f6nemine dikkat \u00e7ekmeyi ama\u00e7lamaktad\u0131r.\n\u00c2yetteki din kelimesi, bilinen anlam\u0131 yan\u0131nda \u201cAllah\u2019\u0131n h\u00fckm\u00fc\u201d veya \u201cuhrev\u00ee yarg\u0131\u201d m\u00e2nas\u0131nda da anla\u015f\u0131labilir (bk.\nTaber\u00ee, XXX, 310).\nAncak bunlar\u0131n birini ink\u00e2r eden di\u011ferlerini de ink\u00e2r etmi\u015f olaca\u011f\u0131 i\u00e7in sonu\u00e7 de\u011fi\u015fmemektedir.\nGenellikle insanlar bir dine inand\u0131klar\u0131n\u0131, dolay\u0131s\u0131yla do\u011fru yolda olduklar\u0131n\u0131, sonu\u00e7ta mutlu olacaklar\u0131n\u0131, kendi dinlerine inanmayanlar\u0131n ise yanl\u0131\u015f yolda olduklar\u0131n\u0131, dolay\u0131s\u0131yla bedbaht olacaklar\u0131n\u0131 s\u00f6ylerler.\nNitekim Hz.\nPeygamber zaman\u0131ndaki yahudiler, h\u0131ristiyanlar hatta putperest Araplar bile b\u00f6yle olduklar\u0131n\u0131 iddia ediyorlard\u0131 (bk.\nBakara 2/113).\nY\u00fcce Allah bu s\u00fbrede as\u0131l dini yalan say\u0131p ink\u00e2r edenleri tarif ederek bunlar\u0131n kimler olduklar\u0131n\u0131 ortaya koymu\u015ftur.\nBunlar kimsesiz ve yard\u0131ma muhta\u00e7 durumda bulunan yetimi k\u00fc\u00e7\u00fcmseyerek onu itip kakan, yoksullara kendisi yard\u0131m etmedi\u011fi gibi ba\u015fkalar\u0131n\u0131 da buna te\u015fvik etmeyen kimselerdir.\nKu\u015fkusuz bu \u00f6zellikler birer \u00f6rnektir; dini yahut \u00e2hiret sorgusu ve yarg\u0131s\u0131n\u0131 ink\u00e2r edenlerin ba\u015fka \u00f6zellikleri de bulunmakla birlikte burada Hz.\nPeygamber d\u00f6nemindeki ink\u00e2rc\u0131lar\u0131n toplumsal ahl\u00e2kla ilgili en belirleyici ve y\u0131k\u0131c\u0131 tutumlar\u0131na iki \u00f6rnek zikredilmi\u015ftir.\nNitekim \u00e2yetin, putperestlerin tipik \u015fahsiyetlerinden olan \u00c2s b. V\u00e2il hakk\u0131nda indi\u011fi belirtilir (R\u00e2z\u00ee, XXXII, 111).\nBununla birlikte \u00e2yetin genel amac\u0131, insan sevgisinden mahrumiyetin en belirgin tezah\u00fcrleri olan bu t\u00fcr davran\u0131\u015flar\u0131 sergileyenleri k\u0131namak ve bu yapt\u0131klar\u0131n\u0131n Allah kat\u0131nda en b\u00fcy\u00fck k\u00f6t\u00fcl\u00fcklerden oldu\u011funa, bunlar\u0131n temelinde dini, Allah\u2019\u0131n h\u00fck\u00fcmlerini yahut \u00e2hireti ink\u00e2r etmenin bulundu\u011funa insanlar\u0131n dikkatini \u00e7ekmektir (\u0130bn \u00c2\u015f\u00fbr, XXX, 564).\nYetim ve yoksul, toplumun zay\u0131f ve himayeye muhta\u00e7 kesimlerini temsil eder.\nBunlar\u0131 k\u00fc\u00e7\u00fcmseyerek hakaret eden, itip kakan kimse toplumdaki zay\u0131flar\u0131n haklar\u0131n\u0131 \u00e7i\u011fniyor demektir.\nDinin insanl\u0131\u011fa y\u00f6nelik en b\u00fcy\u00fck hedefi ise insanlar aras\u0131nda sevgi ve dayan\u0131\u015fmay\u0131, payla\u015fmay\u0131 sa\u011flamak, s\u0131k\u0131nt\u0131lar\u0131n da mutluluklar\u0131n da payla\u015f\u0131ld\u0131\u011f\u0131 bir insanl\u0131k bilinci olu\u015fturmakt\u0131r.\nBu \u00e2yetler, bir taraftan bu t\u00fcr davran\u0131\u015flar sergileyenleri k\u0131narken di\u011fer taraftan da ger\u00e7ek dindarlar\u0131 yetim ve yoksullar gibi himayeye muhta\u00e7 olanlara yard\u0131m etmeye \u00f6zendirmekte; ihtiya\u00e7 sahiplerine yard\u0131m konusunda ba\u015fkalar\u0131n\u0131 te\u015fvik etmenin, hatta bunun i\u00e7in hay\u0131r kurumlar\u0131 olu\u015fturarak sosyal yard\u0131m\u0131 daha verimli, d\u00fczenli ve s\u00fcrekli hale getirmenin gere\u011fini vurgulamaktad\u0131r.\nMaun Suresi KonusuS\u00fbrede, biri Allah\u2019\u0131n nimetlerini ve hesap g\u00fcn\u00fcn\u00fc ink\u00e2r eden nank\u00f6r, di\u011feri amellerini g\u00f6steri\u015f i\u00e7in yapan riyak\u00e2r olmak \u00fczere iki tip insan tasvir edilmektedir.",
    "article_html": "",
    "meta_description": "Maun Suresi, Kur\u2019an-\u0131 Kerim\u2019in en \u00f6nemli sureleri aras\u0131nda yer almaktad\u0131r ve kelime manas\u0131yla da \u201cyard\u0131m ve zekat\u201d anlamlar\u0131 ta\u015f\u0131maktad\u0131r. Kitab\u0131n 107. s\u0131ras\u0131nda yer alan bu sure, toplamda 7 ayet-i kerimeyi kapsamaktad\u0131r. Maun Suresi\u2019nde \u00f6zellikle ahiret g\u00fcn\u00fcn\u00fc yalanlayan ki\u015filerin ba\u015f\u0131na geleceklerden s\u00f6z edilmektedir. Bunun yan\u0131 s\u0131ra; yetime k\u00f6t\u00fc davranan, yoksulu a\u00e7 b\u0131rakan, namaz\u0131 da yaln\u0131zca g\u00f6steri\u015f i\u00e7in k\u0131lanlar\u0131n halinden de bahsedilmektedir. Kur\u2019an\u0131-\u0131 Kerimdeki s\u0131ralamaya g\u00f6re Maun Suresi\u2019ne kom\u015fu sureler Kurey\u015f Suresi ve Kevser Suresi olarak s\u0131ralanmaktad\u0131r.",
    "meta_lang": "tr"
}