{
    "article_id": "97145e9820115a8502e1d70b4da57314.1590265609.6010287",
    "title": "ABD\u2019nin Suriye ve Libya oyunlar\u0131",
    "authors": [
        "Melih A\u015f\u0131k",
        "Abbas G\u00fc\u00e7l\u00fc",
        "Ali A\u011fao\u011flu",
        "Hakk\u0131 \u00d6cal"
    ],
    "canonical_link": "https://www.milliyet.com.tr/yazarlar/tunca-bengin/abdnin-suriye-ve-libya-oyunlari-6218451",
    "url": "http://milliyet.com.tr/yazarlar/tunca-bengin/abdnin-suriye-ve-libya-oyunlari-6218451",
    "top_img": "https://i2.milimaj.com/i/milliyet/75/600x600/5c5c174fcb145171243deea1",
    "meta_img": "https://i2.milimaj.com/i/milliyet/75/600x600/5c5c174fcb145171243deea1",
    "movies": [],
    "text": "Koronavir\u00fcs salg\u0131n\u0131 g\u00fcnlerinde F\u0131rat\u2019\u0131n do\u011fusu ve bat\u0131s\u0131ndaki \u0130dlib ile Libya\u2019da h\u0131zlanan ABD\u2019nin tezg\u00e2hlar\u0131n\u0131 \u0130stanbul Ayd\u0131n \u00dcniversitesi \u00f6\u011fretim \u00fcyesi, emekli Tu\u011fgeneral Dr. Naim Bab\u00fcro\u011flu anlatt\u0131.\n\nKoronavir\u00fcs g\u00fcnlerinde iki ayr\u0131 ABD\u2019ye tan\u0131k olduk, oluyoruz. Biri vir\u00fcsle m\u00fccadelede \u00e7aresiz kalan, sa\u011fl\u0131k sistemi herhangi bir biyolojik sava\u015fa veya b\u00f6yle bir pandemiye haz\u0131r olmayan ve 100 bine yak\u0131n vatanda\u015f\u0131n\u0131 kaybeden; di\u011feri kendi k\u0131tas\u0131n\u0131n, co\u011frafyas\u0131n\u0131n d\u0131\u015f\u0131nda ulusal \u00e7\u0131karlar\u0131 y\u00f6n\u00fcnde uygulad\u0131\u011f\u0131 politikalarda hi\u00e7bir geri ad\u0131m atmayan, mevzi de\u011fi\u015ftiren ama esas hedefte hi\u00e7bir sapma yapmayan, dolay\u0131s\u0131yla da masum insanlar\u0131n kan\u0131na girmeye devam eden Amerika... Mesela ter\u00f6r \u00f6rg\u00fct\u00fc PKK/YPG, ABD\u2019nin verdi\u011fi silahlarla Afrin\u2019de, Bar\u0131\u015f P\u0131nar\u0131 Harek\u00e2t\u0131 b\u00f6lgesinde sald\u0131r\u0131lar d\u00fczenliyor, oradaki sivil halka eylem yap\u0131yor. \u0130dlib\u2019de de El Nusra\u2019y\u0131, DAE\u015e\u2019i, HT\u015e\u2019yi ya da ba\u015fka ter\u00f6r \u00f6rg\u00fctlerini kullanan ABD s\u00fcrekli hem TSK\u2019y\u0131 y\u0131pratmak hem de Rusya\u2019n\u0131n b\u00f6lgedeki g\u00fcc\u00fcn\u00fc s\u0131n\u0131rland\u0131rmak istiyor. Tabii an\u0131nda da gereken yan\u0131t\u0131 al\u0131yor. Ayn\u0131 durum Libya i\u00e7in de ge\u00e7erli. Orada da T\u00fcrkiye\u2019nin destek verdi\u011fi me\u015fru Ulusal Mutabakat H\u00fck\u00fcmeti\u2019nin yan\u0131ndaym\u0131\u015f gibi duruyor ama bir yandan da onu y\u0131kmaya \u00e7al\u0131\u015fan General Hafter ile g\u00f6r\u00fc\u015f\u00fcyor. Yani koronavir\u00fcs k\u00e2busu ABD\u2019yi sarsmas\u0131na ve daha \u00e7ok insan odakl\u0131 yeni bir d\u00fcnya d\u00fczeninin konu\u015fuldu\u011fu \u015fu g\u00fcnlerde dahi Trump y\u00f6netiminde hi\u00e7 \u0131l\u0131ml\u0131 bir hava esmedi\u011fi, tersine, daha sert, daha kararl\u0131 bir tav\u0131r i\u00e7inde oldu\u011fu a\u00e7\u0131k. Dahas\u0131, Kovid-19\u2019la birlikte kirli tezg\u00e2hlar da ivme kazanma ya da salg\u0131n\u0131 f\u0131rsat haline \u00e7evirme durumu da s\u00f6z konusu. Tabii her zamanki gibi i\u015fbirlik\u00e7isi \u0130srail\u2019in deste\u011fiyle... Koronavir\u00fcs g\u00fcnlerinde F\u0131rat\u2019\u0131n do\u011fusu ve bat\u0131s\u0131ndaki \u0130dlib ile Libya\u2019da h\u0131zlanan ABD\u2019nin tezg\u00e2hlar\u0131n\u0131 \u0130stanbul Ayd\u0131n \u00dcniversitesi \u00f6\u011fretim \u00fcyesi, emekli Tu\u011fgeneral Dr. Naim Bab\u00fcro\u011flu anlat\u0131yor:\n\n\u201cSon g\u00fcnlerde ABD Suriye\u2019de T\u00fcrkiye\u2019nin bekas\u0131n\u0131 etkileyecek \u00e7ok \u00f6nemli bir ad\u0131m att\u0131. Birbirine d\u00fc\u015fman olan PYD/PKK ter\u00f6r \u00f6rg\u00fct\u00fc ile Barzani\u2019ye, Irak K\u00fcrt B\u00f6lgesel Y\u00f6netimi\u2019ne yak\u0131n Suriye Ulusal K\u00fcrt Konseyi\u2019ni (ENKS) bar\u0131\u015ft\u0131rd\u0131 ve ayn\u0131 masaya oturttu. Ve bunlar Suriye \u00fczerinde siyasi konularda anla\u015fma sa\u011flad\u0131lar. Yani ter\u00f6r \u00f6rg\u00fct\u00fc olmayan bir yap\u0131 ile b\u00f6l\u00fcc\u00fc ter\u00f6r \u00f6rg\u00fct\u00fc PKK/YPG ter\u00f6r \u00f6rg\u00fct\u00fc aras\u0131nda anla\u015fma sa\u011fland\u0131 ve bunlar b\u00fct\u00fcnle\u015fiyor. Tehlike de burada. \u00c7\u00fcnk\u00fc F\u0131rat\u2019\u0131n do\u011fusunda Menbi\u00e7 d\u00e2hil 60 bin silahl\u0131 PYD/PKK ter\u00f6r \u00f6rg\u00fct\u00fc eleman\u0131 var, \u015fimdi bunu oradaki ENKS ile b\u00fct\u00fcnle\u015ftirince kuzey Suriye ile kuzey Irak\u2019\u0131n ileride b\u00fct\u00fcnle\u015fmesi zincirinin ilk halkas\u0131 yerle\u015ftirilmi\u015f oluyor. Zaten 2017\u2019deki referandum da var Irak K\u00fcrt B\u00f6lgesel Y\u00f6netimi\u2019nin cebinde. Dolay\u0131s\u0131yla, ENKS ile PYD/PKK\u2019n\u0131n Suriye\u2019nin siyasi gelece\u011fiyle ilgili anla\u015fmas\u0131, bir masada oturmas\u0131 demek yava\u015f yava\u015f b\u00fct\u00fcnle\u015fmenin bir ad\u0131m\u0131 demek...\u201d\n\n- PYD/YPG\u2019yi legalle\u015ftirme \u00e7abalar\u0131 da denilebilir mi buna?\n\n\u201cKesinlikle. B\u00fct\u00fcnle\u015fince ad\u0131 de\u011fi\u015fecektir mesela ENKS olmayacakt\u0131r, PYD/PKK da olmayacakt\u0131r. Oradaki K\u00fcrtlerin temsilcili\u011fini i\u015faret eden bir isim olacakt\u0131r. At\u0131yorum ENKS yerine Suriye K\u00fcrt Topluluklar Birli\u011fi mi dersiniz ne derseniz deyin, her neyse, b\u00f6yle bir \u015fey olacakt\u0131r. Yani T\u00fcrkiye\u2019yi bu tehlike bekliyor.\u201d\n\n- PKK/YPG yepyeni bir isimle ortaya \u00e7\u0131kabilir anlam\u0131nda m\u0131?\n\n\u201cEvet, olabilir. B\u00fct\u00fcnle\u015ftikten sonra ikisinin toplam\u0131n\u0131n olu\u015fturdu\u011fu bir isim olabilir. Nas\u0131l Araplar\u0131n da yer ald\u0131\u011f\u0131 SDG (Suriye Demokratik G\u00fc\u00e7leri) vard\u0131, bu seferde mesela Suriye Demokrat K\u00fcrt Birli\u011fi gibi bir durum olacak. Bu \u00e7ok tehlikeli, T\u00fcrkiye\u2019nin co\u011frafi b\u00fct\u00fcnl\u00fc\u011f\u00fcne kasteden \u00f6nemli bir ad\u0131md\u0131r. \u00c7\u00fcnk\u00fc di\u011fer halka Suriye\u2019nin, Irak\u2019\u0131n b\u00f6l\u00fcnerek oralardaki kuzey Irak ve kuzey Suriye\u2019nin birle\u015ftirilmesiyle bir devlet\u00e7ik haline d\u00f6n\u00fc\u015ft\u00fcr\u00fclmesidir. T\u00fcrkiye\u2019nin bu konuda \u00f6n almas\u0131, proaktif davranmas\u0131 laz\u0131m. T\u00fcrkiye\u2019nin co\u011frafi b\u00fct\u00fcnl\u00fc\u011f\u00fcne kasteden bir ter\u00f6r \u00f6rg\u00fct\u00fcyle, oradaki K\u00fcrtleri temsil etti\u011fini belirten ama ter\u00f6r \u00f6rg\u00fct\u00fc olmayan bir yap\u0131yla PYD/PKK\u2019n\u0131n birle\u015fmesi ter\u00f6r \u00f6rg\u00fct\u00fcn\u00fcn g\u00fcc\u00fcn\u00fcn artmas\u0131 anlam\u0131ndad\u0131r. \u00c7\u00fcnk\u00fc ter\u00f6r \u00f6rg\u00fct\u00fc hi\u00e7bir zaman kendi hedefinden, kendi ideolojisinden vazge\u00e7mez. Bu, T\u00fcrkiye\u2019nin beka sorunu olabilir. Ne olabilir? Kuzey Irak\u2019ta PKK\u2019y\u0131 beslemeye devam ederler, g\u00fc\u00e7lendirirler, ondan sonra da PKK ve di\u011fer \u00f6rg\u00fctlerin T\u00fcrkiye\u2019yi istikrars\u0131zla\u015ft\u0131rmak i\u00e7in \u015fiddet eylemleri artabilir.\u201d\n\n\u0130dlib\u2019de k\u00fc\u00e7\u00fck Afganistan plan\u0131\n\nPeki ya 5 Mart\u2019ta Moskova\u2019da yap\u0131lan mutabakatla y\u00fcr\u00fcrl\u00fc\u011fe giren ate\u015fkesin ard\u0131ndan ge\u00e7en iki ayda 300 bine yak\u0131n sivilin evlerine d\u00f6nd\u00fc\u011f\u00fc ve M-4 Karayolunda, T\u00fcrk ve Rus askerlerinin ortak devriye g\u00f6revi yapt\u0131\u011f\u0131 \u0130dlib? Orada neler oluyor ya da ABD ne gibi tezg\u00e2hlar pe\u015finde? Bab\u00fcro\u011flu devam ediyor:\n\n\u201cABD\u2019nin hedefinde \u0130dlib\u2019i k\u00fc\u00e7\u00fck bir Afganistan\u2019a \u00e7evirmek var. Onun i\u00e7in Suriye\u2019nin g\u00fcneyindeki DAE\u015e\u2019in (I\u015e\u0130D) baz\u0131 yap\u0131lar\u0131 \u0130dlib\u2019e do\u011fru kayd\u0131. Zaten liderleri de orada \u00f6ld\u00fcr\u00fcld\u00fc biliyorsunuz. Bir de El Kaide t\u00fcrevi El Nusra, HT\u015e (Heyet Tahrir el-\u015eam) gibi unsurlar var. Bunlar da orada ABD\u2019nin deste\u011fi, yard\u0131m\u0131yla g\u00fc\u00e7leniyor. ABD bu konuda bir ad\u0131m daha at\u0131p Suriye\u2019de ve F\u0131rat\u2019\u0131n do\u011fusundaki hapishanelerde bulunan baz\u0131 I\u015e\u0130D\u2019lileri de \u0130dlib ve Irak\u2019a ta\u015f\u0131d\u0131. ABD, \u0130dlib gibi bir co\u011frafyada silah\u0131n\u0131, cephanesini yeme\u011fini, i\u00e7ece\u011fini, teknik ve istihbarat deste\u011fini verdi\u011fi bu ter\u00f6ristleri istedi\u011fi zamanda, istedi\u011fi yerde istedi\u011fi \u00fclkeye kar\u015f\u0131 kullanma niyetinde. Yani radikal ter\u00f6r \u00f6rg\u00fctlerini \u2018\u0130ngiliz anahtar\u0131\u2019 gibi kullanmak istiyor. ABD bunu yap\u0131yor \u015fu anda \u0130dlib\u2019de. Onun i\u00e7in de Suriye \u00f6zel temsilcisi Jeffrey hep \u0130dlib\u2019de T\u00fcrkiye\u2019yi destekliyoruz diyor ama F\u0131rat\u2019\u0131n do\u011fusuyla ilgili hi\u00e7bir \u015fey s\u00f6ylemiyor.\u201d\n\n- \u0130dlib\u2019de T\u00fcrk-Rus ortak devriyeleri devam ediyor bir yandan?\n\n\u201cDevam ediyor, gittik\u00e7e de olumlu y\u00f6nde bir geli\u015fme var ancak hen\u00fcz 5 Mart Mutabakat\u0131\u2019nda \u00f6ng\u00f6r\u00fclen M-4 karayolunun g\u00fcneyinde ve kuzeyindeki 6\u2019\u015far kilometre derinlikteki g\u00fcvenli b\u00f6lge olu\u015fturulamad\u0131 daha. Orada kimler var? Radikal unsurlar HT\u015e, Huraseddin (Din Koruyucular\u0131), T\u00fcrkistan \u0130slam Partisi, yani Suriye d\u0131\u015f\u0131ndan gelen yabanc\u0131 ter\u00f6r \u00f6rg\u00fctleri var. Oray\u0131 terk etmediler. Dolay\u0131s\u0131yla da zaman zaman b\u00f6lgedeki yerel halk\u0131 k\u0131\u015fk\u0131rtarak bu devriye faaliyetini engelliyor, g\u00f6steriler yap\u0131yor, protesto ediyorlar.\u201d\n\n- HT\u015e\u2019yi de ABD mi tetikliyor?\n\n\u201cKesinlikle \u00e7\u00fcnk\u00fc ABD, Rusya\u2019n\u0131n Suriye\u2019de g\u00fc\u00e7l\u00fc olmas\u0131n\u0131 istemiyor. \u0130srail de istemiyor. ABD par\u00e7alanm\u0131\u015f, zay\u0131f bir Suriye istiyor. \u015eimdi ABD bir ad\u0131m daha att\u0131, F\u0131rat\u2019\u0131n do\u011fusunda Haseke ve Deyrizor\u2019da petrol havzas\u0131n\u0131 korumak amac\u0131yla Arap a\u015firetlerinden olu\u015fan bir petrol g\u00fcvenlik g\u00fcc\u00fc kuruyor. Yani ABD 50-60 bin ki\u015filik ter\u00f6r \u00f6rg\u00fct\u00fc PYD/YPG\u2019ye ilaveten Arap a\u015firetlerinden olu\u015fan ikinci bir g\u00fcc\u00fc daha elinde tutacak. Kime kar\u015f\u0131? Suriye\u2019ye ya da b\u00f6lgedeki di\u011fer \u00fclkelere kar\u015f\u0131, hadise bu...\u201d\n\nABD Libya\u2019da ikili oynuyor\n\nBab\u00fcro\u011flu\u2019nun, Libya\u2019da ya\u015fanan geli\u015fmelere d\u00f6n\u00fck \u00f6ng\u00f6r\u00fcleri de \u015f\u00f6yle:\n\n\u201cLibya\u2019y\u0131 Suriye\u2019den ay\u0131rmak m\u00fcmk\u00fcn de\u011fil. G\u00fc\u00e7 dengesini g\u00f6steren bir tahterevalli gibi. \u015eimdi Libya\u2019da, T\u00fcrkiye\u2019nin deste\u011fiyle Ulusal Mutabakat H\u00fck\u00fcmeti, Hafter g\u00fc\u00e7lerine kar\u015f\u0131 \u00fcst\u00fcnl\u00fck sa\u011flam\u0131\u015f durumda. Bu da Hafter\u2019i destekleyen \u00f6zellikle Rusya, Suriye, M\u0131s\u0131r, Fransa, BAE\u2019yi tedirgin etti. Bunlar BM\u2019de ve kendi aralar\u0131ndaki g\u00f6r\u00fc\u015fmelerle bu durumu engellemeye \u00e7al\u0131\u015f\u0131yorlar. ABD \u015fu anda tam bir tav\u0131r sergilemedi Libya\u2019da ama yar\u0131n, \u00f6b\u00fcr g\u00fcn a\u011f\u0131rl\u0131\u011f\u0131n\u0131 koyarak oradaki t\u00fcm yabanc\u0131 unsurlar\u0131n \u00e7ekilmesi y\u00f6n\u00fcnde BM\u2019de bir karar al\u0131n\u0131rsa T\u00fcrkiye\u2019nin oradaki pozisyonu ne olur, o zaman d\u00fc\u015f\u00fcnmek laz\u0131m.\u201d\n\n- T\u00fcrkiye yasal h\u00fck\u00fcmetin \u00e7a\u011fr\u0131s\u0131 \u00fczerine gitmedi mi?\n\nEvet, Sarrac h\u00fck\u00fcmeti yasal olarak \u00e7a\u011f\u0131rd\u0131 ama onu da ekleyebilirler. Bu ABD\u2019nin yapmayaca\u011f\u0131 hi\u00e7bir \u015fey yok. Yapacak de\u011fil, yapabilir diyorum. O nedenle, T\u00fcrkiye bunun yap\u0131lmamas\u0131 y\u00f6n\u00fcnde diplomatik ad\u0131mlar atmal\u0131, muhtemelen giri\u015fimlerde bulunuyordur da. \u00c7\u00fcnk\u00fc Fransa, M\u0131s\u0131r, BAE, Rusya geli\u015fmelerden olumsuz etkilenen \u00fclkeler.\u201d\n\n- T\u00fcrkiye\u2019nin Libya\u2019daki Rusya\u2019ya kar\u015f\u0131 pozisyonu ABD\u2019nin i\u015fine gelmez mi?\n\n\u201cABD\u2019nin ulusal \u00e7\u0131karlar\u0131 a\u00e7\u0131s\u0131ndan rengi hen\u00fcz belli de\u011fil. Zaman zaman Sarrac zaman zaman da Hafter ile g\u00f6r\u00fc\u015f\u00fcyor. Yani hangi taraf\u0131 destekleyece\u011fine tam karar vermi\u015f de\u011fil. Belki vermi\u015f, gizli g\u00f6r\u00fc\u015f\u00fcyordur.\u201d\n\n- NATO Sarrac\u2019a destek verdi?\n\n\u201cNATO Genel Sekreteri Libya\u2019da resmi y\u00f6netimi Sarrac\u2019\u0131 destekliyoruz dedi ama herkes taraf\u0131ndan uyulmas\u0131 gereken bir silah ambargosu oldu\u011funu da s\u00f6yledi. Yani hi\u00e7bir \u00fclke buraya silah, g\u00f6ndermesin diyor. Bu \u015fu demek: T\u00fcrkiye de g\u00f6ndermesin. O zaman kim g\u00fc\u00e7l\u00fc olur? Hafter... Yani Sarrac bu g\u00fcc\u00fc \u00fcst\u00fcnl\u00fc\u011f\u00fc elde edemez demek...\u201d\n\n\u00d6zetle; t\u00fcm d\u00fcnyada oldu\u011fu gibi koronavir\u00fcs pandemisine kar\u015f\u0131 amans\u0131z bir m\u00fccadele veren T\u00fcrkiye, bir yandan da \u00fclkenin bekas\u0131na d\u00f6n\u00fck bu geli\u015fmelere ve tezg\u00e2hlara kar\u015f\u0131 da her zamanki gibi teyakkuzda... Herkese iyi bayramlar, sa\u011fl\u0131klar ve d\u00fcnyaya bar\u0131\u015f temennisiyle...",
    "keywords": [
        "\u00f6rg\u00fct\u00fc",
        "bu",
        "suriye",
        "ter\u00f6r",
        "ve",
        "bir",
        "gibi",
        "da",
        "zaman",
        "libya",
        "abd",
        "oyunlar\u0131",
        "abdnin"
    ],
    "meta_keywords": [
        ""
    ],
    "publish_date": null,
    "summary": "Koronavir\u00fcs salg\u0131n\u0131 g\u00fcnlerinde F\u0131rat\u2019\u0131n do\u011fusu ve bat\u0131s\u0131ndaki \u0130dlib ile Libya\u2019da h\u0131zlanan ABD\u2019nin tezg\u00e2hlar\u0131n\u0131 \u0130stanbul Ayd\u0131n \u00dcniversitesi \u00f6\u011fretim \u00fcyesi, emekli Tu\u011fgeneral Dr. Naim Bab\u00fcro\u011flu anlatt\u0131.\n\u0130dlib\u2019de de El Nusra\u2019y\u0131, DAE\u015e\u2019i, HT\u015e\u2019yi ya da ba\u015fka ter\u00f6r \u00f6rg\u00fctlerini kullanan ABD s\u00fcrekli hem TSK\u2019y\u0131 y\u0131pratmak hem de Rusya\u2019n\u0131n b\u00f6lgedeki g\u00fcc\u00fcn\u00fc s\u0131n\u0131rland\u0131rmak istiyor.\nTabii an\u0131nda da gereken yan\u0131t\u0131 al\u0131yor.\nAyn\u0131 durum Libya i\u00e7in de ge\u00e7erli.\nOrada da T\u00fcrkiye\u2019nin destek verdi\u011fi me\u015fru Ulusal Mutabakat H\u00fck\u00fcmeti\u2019nin yan\u0131ndaym\u0131\u015f gibi duruyor ama bir yandan da onu y\u0131kmaya \u00e7al\u0131\u015fan General Hafter ile g\u00f6r\u00fc\u015f\u00fcyor.\nYani koronavir\u00fcs k\u00e2busu ABD\u2019yi sarsmas\u0131na ve daha \u00e7ok insan odakl\u0131 yeni bir d\u00fcnya d\u00fczeninin konu\u015fuldu\u011fu \u015fu g\u00fcnlerde dahi Trump y\u00f6netiminde hi\u00e7 \u0131l\u0131ml\u0131 bir hava esmedi\u011fi, tersine, daha sert, daha kararl\u0131 bir tav\u0131r i\u00e7inde oldu\u011fu a\u00e7\u0131k.\nDahas\u0131, Kovid-19\u2019la birlikte kirli tezg\u00e2hlar da ivme kazanma ya da salg\u0131n\u0131 f\u0131rsat haline \u00e7evirme durumu da s\u00f6z konusu.\nTabii her zamanki gibi i\u015fbirlik\u00e7isi \u0130srail\u2019in deste\u011fiyle... Koronavir\u00fcs g\u00fcnlerinde F\u0131rat\u2019\u0131n do\u011fusu ve bat\u0131s\u0131ndaki \u0130dlib ile Libya\u2019da h\u0131zlanan ABD\u2019nin tezg\u00e2hlar\u0131n\u0131 \u0130stanbul Ayd\u0131n \u00dcniversitesi \u00f6\u011fretim \u00fcyesi, emekli Tu\u011fgeneral Dr. Naim Bab\u00fcro\u011flu anlat\u0131yor:\u201cSon g\u00fcnlerde ABD Suriye\u2019de T\u00fcrkiye\u2019nin bekas\u0131n\u0131 etkileyecek \u00e7ok \u00f6nemli bir ad\u0131m att\u0131.\nBirbirine d\u00fc\u015fman olan PYD/PKK ter\u00f6r \u00f6rg\u00fct\u00fc ile Barzani\u2019ye, Irak K\u00fcrt B\u00f6lgesel Y\u00f6netimi\u2019ne yak\u0131n Suriye Ulusal K\u00fcrt Konseyi\u2019ni (ENKS) bar\u0131\u015ft\u0131rd\u0131 ve ayn\u0131 masaya oturttu.\nVe bunlar Suriye \u00fczerinde siyasi konularda anla\u015fma sa\u011flad\u0131lar.\nYani ter\u00f6r \u00f6rg\u00fct\u00fc olmayan bir yap\u0131 ile b\u00f6l\u00fcc\u00fc ter\u00f6r \u00f6rg\u00fct\u00fc PKK/YPG ter\u00f6r \u00f6rg\u00fct\u00fc aras\u0131nda anla\u015fma sa\u011fland\u0131 ve bunlar b\u00fct\u00fcnle\u015fiyor.\n\u00c7\u00fcnk\u00fc F\u0131rat\u2019\u0131n do\u011fusunda Menbi\u00e7 d\u00e2hil 60 bin silahl\u0131 PYD/PKK ter\u00f6r \u00f6rg\u00fct\u00fc eleman\u0131 var, \u015fimdi bunu oradaki ENKS ile b\u00fct\u00fcnle\u015ftirince kuzey Suriye ile kuzey Irak\u2019\u0131n ileride b\u00fct\u00fcnle\u015fmesi zincirinin ilk halkas\u0131 yerle\u015ftirilmi\u015f oluyor.\nZaten 2017\u2019deki referandum da var Irak K\u00fcrt B\u00f6lgesel Y\u00f6netimi\u2019nin cebinde.\nDolay\u0131s\u0131yla, ENKS ile PYD/PKK\u2019n\u0131n Suriye\u2019nin siyasi gelece\u011fiyle ilgili anla\u015fmas\u0131, bir masada oturmas\u0131 demek yava\u015f yava\u015f b\u00fct\u00fcnle\u015fmenin bir ad\u0131m\u0131 demek...\u201d- PYD/YPG\u2019yi legalle\u015ftirme \u00e7abalar\u0131 da denilebilir mi buna?\nB\u00fct\u00fcnle\u015fince ad\u0131 de\u011fi\u015fecektir mesela ENKS olmayacakt\u0131r, PYD/PKK da olmayacakt\u0131r.\nOradaki K\u00fcrtlerin temsilcili\u011fini i\u015faret eden bir isim olacakt\u0131r.\nAt\u0131yorum ENKS yerine Suriye K\u00fcrt Topluluklar Birli\u011fi mi dersiniz ne derseniz deyin, her neyse, b\u00f6yle bir \u015fey olacakt\u0131r.\nYani T\u00fcrkiye\u2019yi bu tehlike bekliyor.\u201d- PKK/YPG yepyeni bir isimle ortaya \u00e7\u0131kabilir anlam\u0131nda m\u0131?\nNas\u0131l Araplar\u0131n da yer ald\u0131\u011f\u0131 SDG (Suriye Demokratik G\u00fc\u00e7leri) vard\u0131, bu seferde mesela Suriye Demokrat K\u00fcrt Birli\u011fi gibi bir durum olacak.\nBu \u00e7ok tehlikeli, T\u00fcrkiye\u2019nin co\u011frafi b\u00fct\u00fcnl\u00fc\u011f\u00fcne kasteden \u00f6nemli bir ad\u0131md\u0131r.\n\u00c7\u00fcnk\u00fc di\u011fer halka Suriye\u2019nin, Irak\u2019\u0131n b\u00f6l\u00fcnerek oralardaki kuzey Irak ve kuzey Suriye\u2019nin birle\u015ftirilmesiyle bir devlet\u00e7ik haline d\u00f6n\u00fc\u015ft\u00fcr\u00fclmesidir.\nT\u00fcrkiye\u2019nin co\u011frafi b\u00fct\u00fcnl\u00fc\u011f\u00fcne kasteden bir ter\u00f6r \u00f6rg\u00fct\u00fcyle, oradaki K\u00fcrtleri temsil etti\u011fini belirten ama ter\u00f6r \u00f6rg\u00fct\u00fc olmayan bir yap\u0131yla PYD/PKK\u2019n\u0131n birle\u015fmesi ter\u00f6r \u00f6rg\u00fct\u00fcn\u00fcn g\u00fcc\u00fcn\u00fcn artmas\u0131 anlam\u0131ndad\u0131r.\n\u00c7\u00fcnk\u00fc ter\u00f6r \u00f6rg\u00fct\u00fc hi\u00e7bir zaman kendi hedefinden, kendi ideolojisinden vazge\u00e7mez.\nOrada neler oluyor ya da ABD ne gibi tezg\u00e2hlar pe\u015finde?\nBab\u00fcro\u011flu devam ediyor:\u201cABD\u2019nin hedefinde \u0130dlib\u2019i k\u00fc\u00e7\u00fck bir Afganistan\u2019a \u00e7evirmek var.\nBir de El Kaide t\u00fcrevi El Nusra, HT\u015e (Heyet Tahrir el-\u015eam) gibi unsurlar var.\nBunlar da orada ABD\u2019nin deste\u011fi, yard\u0131m\u0131yla g\u00fc\u00e7leniyor.\nABD bu konuda bir ad\u0131m daha at\u0131p Suriye\u2019de ve F\u0131rat\u2019\u0131n do\u011fusundaki hapishanelerde bulunan baz\u0131 I\u015e\u0130D\u2019lileri de \u0130dlib ve Irak\u2019a ta\u015f\u0131d\u0131.\nABD, \u0130dlib gibi bir co\u011frafyada silah\u0131n\u0131, cephanesini yeme\u011fini, i\u00e7ece\u011fini, teknik ve istihbarat deste\u011fini verdi\u011fi bu ter\u00f6ristleri istedi\u011fi zamanda, istedi\u011fi yerde istedi\u011fi \u00fclkeye kar\u015f\u0131 kullanma niyetinde.\nYani radikal ter\u00f6r \u00f6rg\u00fctlerini \u2018\u0130ngiliz anahtar\u0131\u2019 gibi kullanmak istiyor.\nOnun i\u00e7in de Suriye \u00f6zel temsilcisi Jeffrey hep \u0130dlib\u2019de T\u00fcrkiye\u2019yi destekliyoruz diyor ama F\u0131rat\u2019\u0131n do\u011fusuyla ilgili hi\u00e7bir \u015fey s\u00f6ylemiyor.\u201d- \u0130dlib\u2019de T\u00fcrk-Rus ortak devriyeleri devam ediyor bir yandan?\n\u201cDevam ediyor, gittik\u00e7e de olumlu y\u00f6nde bir geli\u015fme var ancak hen\u00fcz 5 Mart Mutabakat\u0131\u2019nda \u00f6ng\u00f6r\u00fclen M-4 karayolunun g\u00fcneyinde ve kuzeyindeki 6\u2019\u015far kilometre derinlikteki g\u00fcvenli b\u00f6lge olu\u015fturulamad\u0131 daha.\nRadikal unsurlar HT\u015e, Huraseddin (Din Koruyucular\u0131), T\u00fcrkistan \u0130slam Partisi, yani Suriye d\u0131\u015f\u0131ndan gelen yabanc\u0131 ter\u00f6r \u00f6rg\u00fctleri var.\nDolay\u0131s\u0131yla da zaman zaman b\u00f6lgedeki yerel halk\u0131 k\u0131\u015fk\u0131rtarak bu devriye faaliyetini engelliyor, g\u00f6steriler yap\u0131yor, protesto ediyorlar.\u201d- HT\u015e\u2019yi de ABD mi tetikliyor?\nABD par\u00e7alanm\u0131\u015f, zay\u0131f bir Suriye istiyor.\n\u015eimdi ABD bir ad\u0131m daha att\u0131, F\u0131rat\u2019\u0131n do\u011fusunda Haseke ve Deyrizor\u2019da petrol havzas\u0131n\u0131 korumak amac\u0131yla Arap a\u015firetlerinden olu\u015fan bir petrol g\u00fcvenlik g\u00fcc\u00fc kuruyor.\nYani ABD 50-60 bin ki\u015filik ter\u00f6r \u00f6rg\u00fct\u00fc PYD/YPG\u2019ye ilaveten Arap a\u015firetlerinden olu\u015fan ikinci bir g\u00fcc\u00fc daha elinde tutacak.\nSuriye\u2019ye ya da b\u00f6lgedeki di\u011fer \u00fclkelere kar\u015f\u0131, hadise bu...\u201dABD Libya\u2019da ikili oynuyorBab\u00fcro\u011flu\u2019nun, Libya\u2019da ya\u015fanan geli\u015fmelere d\u00f6n\u00fck \u00f6ng\u00f6r\u00fcleri de \u015f\u00f6yle:\u201cLibya\u2019y\u0131 Suriye\u2019den ay\u0131rmak m\u00fcmk\u00fcn de\u011fil.\nG\u00fc\u00e7 dengesini g\u00f6steren bir tahterevalli gibi.\n\u015eimdi Libya\u2019da, T\u00fcrkiye\u2019nin deste\u011fiyle Ulusal Mutabakat H\u00fck\u00fcmeti, Hafter g\u00fc\u00e7lerine kar\u015f\u0131 \u00fcst\u00fcnl\u00fck sa\u011flam\u0131\u015f durumda.\nBu da Hafter\u2019i destekleyen \u00f6zellikle Rusya, Suriye, M\u0131s\u0131r, Fransa, BAE\u2019yi tedirgin etti.\nBunlar BM\u2019de ve kendi aralar\u0131ndaki g\u00f6r\u00fc\u015fmelerle bu durumu engellemeye \u00e7al\u0131\u015f\u0131yorlar.\nEvet, Sarrac h\u00fck\u00fcmeti yasal olarak \u00e7a\u011f\u0131rd\u0131 ama onu da ekleyebilirler.\nBu ABD\u2019nin yapmayaca\u011f\u0131 hi\u00e7bir \u015fey yok.\nO nedenle, T\u00fcrkiye bunun yap\u0131lmamas\u0131 y\u00f6n\u00fcnde diplomatik ad\u0131mlar atmal\u0131, muhtemelen giri\u015fimlerde bulunuyordur da.\n\u00c7\u00fcnk\u00fc Fransa, M\u0131s\u0131r, BAE, Rusya geli\u015fmelerden olumsuz etkilenen \u00fclkeler.\u201d- T\u00fcrkiye\u2019nin Libya\u2019daki Rusya\u2019ya kar\u015f\u0131 pozisyonu ABD\u2019nin i\u015fine gelmez mi?\n\u201cABD\u2019nin ulusal \u00e7\u0131karlar\u0131 a\u00e7\u0131s\u0131ndan rengi hen\u00fcz belli de\u011fil.\nZaman zaman Sarrac zaman zaman da Hafter ile g\u00f6r\u00fc\u015f\u00fcyor.\n\u201cNATO Genel Sekreteri Libya\u2019da resmi y\u00f6netimi Sarrac\u2019\u0131 destekliyoruz dedi ama herkes taraf\u0131ndan uyulmas\u0131 gereken bir silah ambargosu oldu\u011funu da s\u00f6yledi.\nHafter... Yani Sarrac bu g\u00fcc\u00fc \u00fcst\u00fcnl\u00fc\u011f\u00fc elde edemez demek...\u201d\u00d6zetle; t\u00fcm d\u00fcnyada oldu\u011fu gibi koronavir\u00fcs pandemisine kar\u015f\u0131 amans\u0131z bir m\u00fccadele veren T\u00fcrkiye, bir yandan da \u00fclkenin bekas\u0131na d\u00f6n\u00fck bu geli\u015fmelere ve tezg\u00e2hlara kar\u015f\u0131 da her zamanki gibi teyakkuzda... Herkese iyi bayramlar, sa\u011fl\u0131klar ve d\u00fcnyaya bar\u0131\u015f temennisiyle...",
    "article_html": "",
    "meta_description": ".",
    "meta_lang": "tr"
}