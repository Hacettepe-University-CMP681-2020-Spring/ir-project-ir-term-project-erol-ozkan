{
    "article_id": "c50a52d652199e4a1a6fc5de3c95b221.1590265796.5729797",
    "title": "Baro se\u00e7imleri nas\u0131l olmal\u0131? MHP nispi temsil sisteminden yana",
    "authors": [],
    "canonical_link": "https://www.milliyet.com.tr/siyaset/baro-secimleri-nasil-olmali-mhp-nispi-temsil-sisteminden-yana-6216770",
    "url": "http://milliyet.com.tr/siyaset/baro-secimleri-nasil-olmali-mhp-nispi-temsil-sisteminden-yana-6216770",
    "top_img": "https://i2.milimaj.com/i/milliyet/75/0x0/5ec5a57d5542841704341c5e.jpg",
    "meta_img": "https://i2.milimaj.com/i/milliyet/75/0x0/5ec5a57d5542841704341c5e.jpg",
    "movies": [],
    "text": "Ak Parti\u2019nin \u00e7al\u0131\u015fmas\u0131nda alternatif baro olarak nitelendirilen \u201c\u00e7oklu baro\u201d sistemi ile \u201cnispi temsil\u201d sistemine ili\u015fkin taslak metinler haz\u0131rlanarakCumhurba\u015fkan\u0131\u2019na sunulmu\u015ftu. Milliyet\u2019in edindi\u011fi bilgiye g\u00f6re, bir s\u00fcre \u00f6nce Ak Parti ve MHP temsilcileri \u00f6n g\u00f6r\u00fc\u015fme yaparak bu konuda nas\u0131l bir yol izlenece\u011fi konusunda fikir al\u0131\u015fveri\u015finde bulundu. Alternatif barolar ve nispi temsil sisteminin neler getirip neler g\u00f6t\u00fcrece\u011finin iyi tart\u0131lmas\u0131 gerekti\u011fine ili\u015fkin g\u00f6r\u00fc\u015f birli\u011fi olu\u015ftu. G\u00f6r\u00fc\u015fmede her iki partinin \u00e7al\u0131\u015fmalar\u0131n\u0131 kendi b\u00fcnyelerinde olgunla\u015ft\u0131rmalar\u0131, Ramazan Bayram\u0131 sonras\u0131nda, Meclis a\u00e7\u0131lmadan \u00f6nce bir araya gelinerek m\u00fczakere yap\u0131lmas\u0131 kararla\u015ft\u0131r\u0131ld\u0131.\n\n\n\nMHP, barolar ve meslek odalar\u0131na ili\u015fkin yasa d\u00fczenlemesi \u00e7al\u0131\u015fmalar\u0131n\u0131, \u00fcniversiteler ve alan\u0131nda otorite isimlerle birlikte y\u00fcr\u00fct\u00fcyor. MHP \u00f6ncelikle ba\u015fta barolar olmak \u00fczere meslek \u00f6rg\u00fctlerinin yap\u0131s\u0131na ili\u015fkin \u201c\u00e7er\u00e7eve, kod\u201d kanun haz\u0131rlanmas\u0131n\u0131 istiyor. \u00d6zellikle barolarda belli bir az\u0131nl\u0131\u011f\u0131n se\u00e7im sisteminden kaynaklanan avantajla bir oy fazla ald\u0131\u011f\u0131 i\u00e7in b\u00fcy\u00fck \u00e7o\u011funlu\u011fa h\u00fckmetmesini demokratik bulmayan MHP, blok listeyle y\u00f6netime gelip \u00e7o\u011funlu\u011fun hassasiyetlerini g\u00f6zetmeyen bir tav\u0131r sergilenmesinin adaletli olmad\u0131\u011f\u0131n\u0131 savunuyor.\n\n\n\nAlternatife kar\u015f\u0131\n\n\n\nMHP\u2019de alternatif baro uygulamas\u0131n\u0131n yarg\u0131 sistemi \u00fczerinde ne gibi olumsuz etkiler yaratabilece\u011fi konusu da masaya yat\u0131r\u0131ld\u0131. Alternatif baro sistemati\u011finin \u00f6ncelikle hukukta birlik sorunu yaratabilece\u011fini d\u00fc\u015f\u00fcnen MHP, yarg\u0131da muhatapl\u0131k ili\u015fkisinde de \u00f6nemli \u00e7\u0131kmazlar olu\u015fabilece\u011fine inan\u0131yor. Alternatif baro sistemati\u011finde birden \u00e7ok baronun kendi aras\u0131nda \u00e7eki\u015fmeye girebilece\u011fi, ideolojik grupla\u015fmalar yaratarak g\u00fczide bir kurumun \u00f6rselenebilece\u011fi de ba\u015fka bir endi\u015feyi olu\u015fturuyor.\n\n\n\nMHP, baro se\u00e7imlerinde nispi temsil sisteminin uygulanmas\u0131na ise s\u0131cak bak\u0131yor. Gruplar\u0131n kendi listelerini \u00e7\u0131kar\u0131p ald\u0131klar\u0131 oy oran\u0131na g\u00f6re barolara temsilci g\u00f6ndermesini isteyen MHP, b\u00f6ylece her g\u00f6r\u00fc\u015f\u00fcn baro y\u00f6netimlerinde temsil edilmesinin \u00f6n\u00fcn\u00fcn a\u00e7\u0131laca\u011f\u0131n\u0131 d\u00fc\u015f\u00fcn\u00fcyor.",
    "keywords": [
        "sisteminden",
        "nispi",
        "mhp",
        "baro",
        "olmal\u0131",
        "alternatif",
        "kendi",
        "yana",
        "ve",
        "bir",
        "ili\u015fkin",
        "temsil",
        "nas\u0131l",
        "se\u00e7imleri",
        "barolar"
    ],
    "meta_keywords": [
        ""
    ],
    "publish_date": null,
    "summary": "Ak Parti\u2019nin \u00e7al\u0131\u015fmas\u0131nda alternatif baro olarak nitelendirilen \u201c\u00e7oklu baro\u201d sistemi ile \u201cnispi temsil\u201d sistemine ili\u015fkin taslak metinler haz\u0131rlanarakCumhurba\u015fkan\u0131\u2019na sunulmu\u015ftu.\nMilliyet\u2019in edindi\u011fi bilgiye g\u00f6re, bir s\u00fcre \u00f6nce Ak Parti ve MHP temsilcileri \u00f6n g\u00f6r\u00fc\u015fme yaparak bu konuda nas\u0131l bir yol izlenece\u011fi konusunda fikir al\u0131\u015fveri\u015finde bulundu.\nAlternatif barolar ve nispi temsil sisteminin neler getirip neler g\u00f6t\u00fcrece\u011finin iyi tart\u0131lmas\u0131 gerekti\u011fine ili\u015fkin g\u00f6r\u00fc\u015f birli\u011fi olu\u015ftu.\nG\u00f6r\u00fc\u015fmede her iki partinin \u00e7al\u0131\u015fmalar\u0131n\u0131 kendi b\u00fcnyelerinde olgunla\u015ft\u0131rmalar\u0131, Ramazan Bayram\u0131 sonras\u0131nda, Meclis a\u00e7\u0131lmadan \u00f6nce bir araya gelinerek m\u00fczakere yap\u0131lmas\u0131 kararla\u015ft\u0131r\u0131ld\u0131.\nMHP, barolar ve meslek odalar\u0131na ili\u015fkin yasa d\u00fczenlemesi \u00e7al\u0131\u015fmalar\u0131n\u0131, \u00fcniversiteler ve alan\u0131nda otorite isimlerle birlikte y\u00fcr\u00fct\u00fcyor.\nMHP \u00f6ncelikle ba\u015fta barolar olmak \u00fczere meslek \u00f6rg\u00fctlerinin yap\u0131s\u0131na ili\u015fkin \u201c\u00e7er\u00e7eve, kod\u201d kanun haz\u0131rlanmas\u0131n\u0131 istiyor.\n\u00d6zellikle barolarda belli bir az\u0131nl\u0131\u011f\u0131n se\u00e7im sisteminden kaynaklanan avantajla bir oy fazla ald\u0131\u011f\u0131 i\u00e7in b\u00fcy\u00fck \u00e7o\u011funlu\u011fa h\u00fckmetmesini demokratik bulmayan MHP, blok listeyle y\u00f6netime gelip \u00e7o\u011funlu\u011fun hassasiyetlerini g\u00f6zetmeyen bir tav\u0131r sergilenmesinin adaletli olmad\u0131\u011f\u0131n\u0131 savunuyor.\nAlternatife kar\u015f\u0131MHP\u2019de alternatif baro uygulamas\u0131n\u0131n yarg\u0131 sistemi \u00fczerinde ne gibi olumsuz etkiler yaratabilece\u011fi konusu da masaya yat\u0131r\u0131ld\u0131.\nAlternatif baro sistemati\u011finin \u00f6ncelikle hukukta birlik sorunu yaratabilece\u011fini d\u00fc\u015f\u00fcnen MHP, yarg\u0131da muhatapl\u0131k ili\u015fkisinde de \u00f6nemli \u00e7\u0131kmazlar olu\u015fabilece\u011fine inan\u0131yor.\nAlternatif baro sistemati\u011finde birden \u00e7ok baronun kendi aras\u0131nda \u00e7eki\u015fmeye girebilece\u011fi, ideolojik grupla\u015fmalar yaratarak g\u00fczide bir kurumun \u00f6rselenebilece\u011fi de ba\u015fka bir endi\u015feyi olu\u015fturuyor.\nMHP, baro se\u00e7imlerinde nispi temsil sisteminin uygulanmas\u0131na ise s\u0131cak bak\u0131yor.\nGruplar\u0131n kendi listelerini \u00e7\u0131kar\u0131p ald\u0131klar\u0131 oy oran\u0131na g\u00f6re barolara temsilci g\u00f6ndermesini isteyen MHP, b\u00f6ylece her g\u00f6r\u00fc\u015f\u00fcn baro y\u00f6netimlerinde temsil edilmesinin \u00f6n\u00fcn\u00fcn a\u00e7\u0131laca\u011f\u0131n\u0131 d\u00fc\u015f\u00fcn\u00fcyor.",
    "article_html": "",
    "meta_description": "Son Dakika - MHP, barolar\u0131n y\u00f6netim yap\u0131s\u0131 ba\u015fta olmak \u00fczere meslek \u00f6rg\u00fctlerine y\u00f6nelik yasa \u00e7al\u0131\u015fmas\u0131nda se\u00e7im sistemi olarak \u2018nispi temsil\u2019den yana tav\u0131r g\u00f6sterecek.",
    "meta_lang": "tr"
}