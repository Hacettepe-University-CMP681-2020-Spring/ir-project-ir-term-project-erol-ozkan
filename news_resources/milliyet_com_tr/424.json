{
    "article_id": "65d2491761c11ab5f5d84b53f0b347af.1590266133.7603667",
    "title": "Sosyal medyada kendinizi tuza\u011fa d\u00fc\u015f\u00fcr\u00fclmekten koruyun",
    "authors": [],
    "canonical_link": "https://www.milliyet.com.tr/teknoloji/sosyalmedya/sosyal-medyada-kendinizi-tuzaga-dusurulmekten-koruyun-6121716",
    "url": "http://milliyet.com.tr/teknoloji/sosyalmedya/sosyal-medyada-kendinizi-tuzaga-dusurulmekten-koruyun-6121716",
    "top_img": "https://i2.milimaj.com/i/milliyet/75/0x0/5e1c633e5542851e5c0a7ee4.jpg",
    "meta_img": "https://i2.milimaj.com/i/milliyet/75/0x0/5e1c633e5542851e5c0a7ee4.jpg",
    "movies": [],
    "text": "Erdal Kaplanseren\n\nerdal@layka.com.tr\n\nTwitter: @Kaplanseren\n\nGizlilik ayar\u0131 yap\u0131n\n\nSosyal medyada kulland\u0131\u011f\u0131n\u0131z profilin herkese a\u00e7\u0131k olmas\u0131 sosyal medyadan zarar g\u00f6rme olas\u0131l\u0131\u011f\u0131n\u0131z\u0131 art\u0131r\u0131r. Sosyal medyay\u0131 daha keyifli ve g\u00fcvenli kullanmak i\u00e7in bilgilerinizin kimler taraf\u0131ndan go\u0308ru\u0308lmesi gerekti\u011fine karar verin ve gizlilik ayarlar\u0131n\u0131 yap\u0131n. Sosyal payla\u015f\u0131m sitelerinin kullan\u0131m \u015fartlar\u0131n\u0131 iyi \u00f6\u011frenip gizlilik ayarlar\u0131n\u0131 \u00f6zelle\u015ftirin.\n\n\u00d6zel bilgileri koruyun\n\nSosyal medyada kullan\u0131c\u0131lar kendilerini farkl\u0131 bir ki\u015fi olarak tan\u0131tabilir. Arkada\u015f oldu\u011funuz ki\u015filer payla\u015ft\u0131\u011f\u0131n\u0131z bilgileri k\u00f6t\u00fc ama\u00e7l\u0131 kullanabilir. Bu noktada sosyal medya ma\u011fduru olmamak i\u00e7in alabilece\u011finiz en etkili \u00f6nlemlerden biri de ki\u015fisel bilgilerinizi, telefon numaran\u0131z\u0131, ev ve is\u0327 adresinizi veya okulunuzun ad\u0131n\u0131 profilinizde payla\u015fmaman\u0131z.\n\nG\u00fc\u00e7l\u00fc bir \u015fifre belirleyin\n\nArama motorlar\u0131nda en \u00e7ok aranan kelimeler aras\u0131nda; \u201cFacebook \u015fifresi nas\u0131l \u00e7al\u0131n\u0131r, Twitter hesab\u0131 nas\u0131l \u00e7al\u0131n\u0131r, \u015fifre k\u0131rma\u201d gibi terimlerin de olmas\u0131 tahmin edilmesi zor ve kolayca unutmayacag\u0306\u0131n\u0131z bir s\u0327ifre belirlemeniz gerekti\u011fini g\u00f6steriyor. G\u00fc\u00e7l\u00fc bir \u015fifrenin s\u0131rr\u0131 ise maksimum uzunlukta, harf rakam ve sembol kombinasyonundan olu\u015fan bir \u015fifre belirlemek. \u015eifrenizi hi\u00e7 kimseyle payla\u015fmay\u0131n.\n\nBilgilerin do\u011frulu\u011funu sorgulay\u0131n\n\nBilgi Teknolojileri ve \u0130leti\u015fim Kurumu ile Telekom\u00fcnikasyon \u0130leti\u015fim Ba\u015fkanl\u0131\u011f\u0131\u2019n\u0131n yay\u0131nlar\u0131nda \u00f6nerilen sosyal medya davran\u0131\u015f kurallar\u0131 aras\u0131nda sorgulamak bulunuyor. Her bilginin her zaman do\u011fru oldu\u011funu kabul etmeniz, emin olmad\u0131\u011f\u0131n\u0131z i\u00e7erik ve uygulamalar\u0131 payla\u015fman\u0131z siber zorbal\u0131\u011fa u\u011framan\u0131za neden olabilecek sonu\u00e7lar do\u011furur. Sahte hesap ve ger\u00e7ek d\u0131\u015f\u0131 haberlerin olabilece\u011fini g\u00f6z ard\u0131 etmeyin.\n\nPayla\u015fmadan \u00f6nce tekrar d\u00fc\u015f\u00fcn\u00fcn\n\nPayla\u015ft\u0131\u011f\u0131n\u0131z bilgi kontrol\u00fcn\u00fczden \u00e7\u0131km\u0131\u015f demektir ve beklemedi\u011finiz bir anda aleyhinizde kullan\u0131lm\u0131\u015f \u015fekilde kar\u015f\u0131n\u0131za \u00e7\u0131kabilir. Bu nedenle payla\u015f\u0131m yapmadan \u00f6nce iyi d\u00fc\u015f\u00fcn\u00fcn ve \u015fiddet ve hakaretin internette de olsa su\u00e7 oldu\u011funu g\u00f6z ard\u0131.",
    "keywords": [
        "medyada",
        "\u015fifre",
        "kendinizi",
        "olmas\u0131",
        "koruyun",
        "\u00e7al\u0131n\u0131r",
        "payla\u015f\u0131m",
        "\u00f6nce",
        "oldu\u011funu",
        "ve",
        "bir",
        "nas\u0131l",
        "tuza\u011fa",
        "d\u00fc\u015f\u00fcr\u00fclmekten",
        "sosyal"
    ],
    "meta_keywords": [
        ""
    ],
    "publish_date": null,
    "summary": "Erdal Kaplanserenerdal@layka.com.trTwitter: @KaplanserenGizlilik ayar\u0131 yap\u0131nSosyal medyada kulland\u0131\u011f\u0131n\u0131z profilin herkese a\u00e7\u0131k olmas\u0131 sosyal medyadan zarar g\u00f6rme olas\u0131l\u0131\u011f\u0131n\u0131z\u0131 art\u0131r\u0131r.\nSosyal medyay\u0131 daha keyifli ve g\u00fcvenli kullanmak i\u00e7in bilgilerinizin kimler taraf\u0131ndan go\u0308ru\u0308lmesi gerekti\u011fine karar verin ve gizlilik ayarlar\u0131n\u0131 yap\u0131n.\nSosyal payla\u015f\u0131m sitelerinin kullan\u0131m \u015fartlar\u0131n\u0131 iyi \u00f6\u011frenip gizlilik ayarlar\u0131n\u0131 \u00f6zelle\u015ftirin.\n\u00d6zel bilgileri koruyunSosyal medyada kullan\u0131c\u0131lar kendilerini farkl\u0131 bir ki\u015fi olarak tan\u0131tabilir.\nArkada\u015f oldu\u011funuz ki\u015filer payla\u015ft\u0131\u011f\u0131n\u0131z bilgileri k\u00f6t\u00fc ama\u00e7l\u0131 kullanabilir.\nBu noktada sosyal medya ma\u011fduru olmamak i\u00e7in alabilece\u011finiz en etkili \u00f6nlemlerden biri de ki\u015fisel bilgilerinizi, telefon numaran\u0131z\u0131, ev ve is\u0327 adresinizi veya okulunuzun ad\u0131n\u0131 profilinizde payla\u015fmaman\u0131z.\nG\u00fc\u00e7l\u00fc bir \u015fifre belirleyinArama motorlar\u0131nda en \u00e7ok aranan kelimeler aras\u0131nda; \u201cFacebook \u015fifresi nas\u0131l \u00e7al\u0131n\u0131r, Twitter hesab\u0131 nas\u0131l \u00e7al\u0131n\u0131r, \u015fifre k\u0131rma\u201d gibi terimlerin de olmas\u0131 tahmin edilmesi zor ve kolayca unutmayacag\u0306\u0131n\u0131z bir s\u0327ifre belirlemeniz gerekti\u011fini g\u00f6steriyor.\nG\u00fc\u00e7l\u00fc bir \u015fifrenin s\u0131rr\u0131 ise maksimum uzunlukta, harf rakam ve sembol kombinasyonundan olu\u015fan bir \u015fifre belirlemek.\n\u015eifrenizi hi\u00e7 kimseyle payla\u015fmay\u0131n.\nBilgilerin do\u011frulu\u011funu sorgulay\u0131nBilgi Teknolojileri ve \u0130leti\u015fim Kurumu ile Telekom\u00fcnikasyon \u0130leti\u015fim Ba\u015fkanl\u0131\u011f\u0131\u2019n\u0131n yay\u0131nlar\u0131nda \u00f6nerilen sosyal medya davran\u0131\u015f kurallar\u0131 aras\u0131nda sorgulamak bulunuyor.\nHer bilginin her zaman do\u011fru oldu\u011funu kabul etmeniz, emin olmad\u0131\u011f\u0131n\u0131z i\u00e7erik ve uygulamalar\u0131 payla\u015fman\u0131z siber zorbal\u0131\u011fa u\u011framan\u0131za neden olabilecek sonu\u00e7lar do\u011furur.\nSahte hesap ve ger\u00e7ek d\u0131\u015f\u0131 haberlerin olabilece\u011fini g\u00f6z ard\u0131 etmeyin.\nPayla\u015fmadan \u00f6nce tekrar d\u00fc\u015f\u00fcn\u00fcnPayla\u015ft\u0131\u011f\u0131n\u0131z bilgi kontrol\u00fcn\u00fczden \u00e7\u0131km\u0131\u015f demektir ve beklemedi\u011finiz bir anda aleyhinizde kullan\u0131lm\u0131\u015f \u015fekilde kar\u015f\u0131n\u0131za \u00e7\u0131kabilir.\nBu nedenle payla\u015f\u0131m yapmadan \u00f6nce iyi d\u00fc\u015f\u00fcn\u00fcn ve \u015fiddet ve hakaretin internette de olsa su\u00e7 oldu\u011funu g\u00f6z ard\u0131.",
    "article_html": "",
    "meta_description": "\u0130nternet teknolojilerindeki geli\u015fmeler sayesinde ihtiya\u00e7 duydu\u011fumuz bilgiye k\u0131sa s\u00fcrede ula\u015fabiliyor, bilgiyi payla\u015fmay\u0131 da ihmal etmiyoruz. Sosyal medya kullan\u0131m\u0131n\u0131n artmas\u0131n\u0131n elbette pek \u00e7ok olumlu y\u00f6n\u00fc bulunuyor; fakat do\u011fru kullan\u0131lmad\u0131\u011f\u0131nda b\u00fcy\u00fck bir tehlike haline gelebiliyor. \u00d6yle ki Anadolu \u00dcniversitesi (A\u00dc) Sosyal Medya ve Dijital G\u00fcvenlik E\u011fitim Uygulama ve Ara\u015ft\u0131rma Merkezi (SOD\u0130GEM) Bilim Kurulu, sosyal medya kullan\u0131c\u0131lar\u0131n\u0131 sosyal medya sald\u0131rganl\u0131\u011f\u0131na kar\u015f\u0131 uyard\u0131. Pek \u00e7ok kurum bu konudaki uyar\u0131lar\u0131 tekrarl\u0131yor. Peki, sosyal medya sald\u0131rganl\u0131\u011f\u0131 ma\u011fduru olmamak i\u00e7in ne yapmak gerekiyor?",
    "meta_lang": "tr"
}