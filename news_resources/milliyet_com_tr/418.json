{
    "article_id": "82c534745789f37a68d7fbad5abf1e36.1590266131.1045678",
    "title": "Ki\u015fisel verileri tehlikeye atan online tehditler",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/kisisel-verileri-tehlikeye-atan-online-tehditler-6162316",
    "url": "http://milliyet.com.tr/teknoloji/teknoloji-haberleri/kisisel-verileri-tehlikeye-atan-online-tehditler-6162316",
    "top_img": "https://i2.milimaj.com/i/milliyet/75/0x0/5e672a7e5542831b28af7fa5.jpg",
    "meta_img": "https://i2.milimaj.com/i/milliyet/75/0x0/5e672a7e5542831b28af7fa5.jpg",
    "movies": [],
    "text": "Hacker\u2019lar g\u00fcvenlik a\u00e7\u0131klar\u0131 bulduklar\u0131nda f\u0131rsat\u0131 kolayca de\u011ferlendirip ki\u015fisel verilere ula\u015fabiliyor. Bu da \u00e7o\u011funlukla maddi kay\u0131plar\u0131 da beraberinde getiriyor. Bu nedenle baz\u0131 temel y\u00f6ntemleri kullanmak ve online tehditleri ortadan kald\u0131rmak gerekiyor.\n\nWeb izleme ve takip ara\u00e7lar\u0131\n\nDaha \u00f6nce inceledi\u011finiz bir \u00fcr\u00fcn\u00fc, \u00fcr\u00fcnle ilgisiz bir web sayfas\u0131nda gezinirken kar\u015f\u0131n\u0131zda g\u00f6rebilirsiniz. Bu da web izleme ve takip ara\u00e7lar\u0131 taraf\u0131ndan izlendi\u011finizi g\u00f6steriyor. Ziyaret etti\u011finiz bir web sitesi taraf\u0131ndan bilgisayar\u0131n\u0131zda depolanan bilgiler olarak tan\u0131mlayabilece\u011fimiz \u00e7erezler, MAC adresleri ve di\u011fer hesap izleme ara\u00e7lar\u0131 yayg\u0131n olarak kar\u015f\u0131m\u0131za \u00e7\u0131k\u0131yor. Size sunulan reklamlar memnuniyet verici olabilir; fakat bu ara\u00e7lar\u0131 ki\u015fisel verilerinin g\u00fcvenli\u011fine sald\u0131r\u0131 olarak de\u011ferlendirenler de bulunuyor. AB \u00fclkelerinde, web sitelerinin kullan\u0131c\u0131lar\u0131n\u0131 \u00e7erezler ve online takip y\u00f6ntemleri konusunda bilgilendirmesi zorunlulu\u011fu bulunuyor. Online izlenme konusunda endi\u015feliyseniz uygulama, taray\u0131c\u0131 ve servislerin g\u00fcvenlik \u00f6nlemlerini kontrol edebilir, taray\u0131c\u0131 uzant\u0131lar\u0131ndan yararlanabilirsiniz.\n\nVeri toplama\n\n\u00c7e\u015fitli internet \u015firketleri ve operat\u00f6rler, ger\u00e7ek zamanl\u0131 olarak takip edebilme \u00f6zelli\u011fi bulunan izleme sistemleri kullanarak taray\u0131c\u0131 verinizi biriktirebiliyor. Baz\u0131lar\u0131 bilgisayar ya da router MAC adresinizi 3. parti reklamc\u0131 ya da \u015firketlerle de payla\u015fabiliyor. Dolay\u0131s\u0131yla etkile\u015fim kurmad\u0131\u011f\u0131n\u0131z \u015firketler de size eri\u015febiliyor. Google Haritalar gibi uygulamalar ge\u00e7mi\u015f ve ger\u00e7ek zamanl\u0131 konumu takip edebiliyor.\n\nG\u00fcvenlik eksikli\u011fi\n\nA\u011fa ba\u011flanan cihazlar\u0131n\u0131zdaki verilerin g\u00fcvenli\u011fi, cihaz\u0131n fiziksel g\u00fcvenli\u011fi kadar \u00f6nem ta\u015f\u0131yor. bu nedenle birtak\u0131m g\u00fcvenlik \u00f6nlemleri almal\u0131s\u0131n\u0131z. \u00d6rne\u011fin eski ileti\u015fim web HTTP standartlar\u0131n\u0131 kullanan web sitelerinde, \u015fifrelemeyi sa\u011flayan sistem bulunmuyor. Bu durum o siteyi ziyaret eden cihaz\u0131 riske at\u0131yor. Ki\u015fisel verilerinizin 3. ki\u015filerin eline ge\u00e7memesi, kimlik h\u0131rs\u0131zl\u0131\u011f\u0131 ve doland\u0131r\u0131c\u0131l\u0131\u011fa maruz kalmamak i\u00e7in g\u00fcvenli\u011finden emin oldu\u011funuz siteleri kullan\u0131n.\n\nNesnelerin interneti\n\n\u0130nternete ve birbirine ba\u011fl\u0131 cihazlar\u0131n say\u0131s\u0131 giderek art\u0131yor. Nesnelerin IoT cihazlar sayesinde hayat\u0131m\u0131z daha kolay hale gelse de g\u00fcvenlik a\u00e7\u0131s\u0131ndan soru i\u015faretleri bulunuyor. Hacker\u2019lar art\u0131k ak\u0131ll\u0131 televizyonlar\u0131, ak\u0131ll\u0131 hoparl\u00f6rleri hedef haline getirmi\u015f durumda. Bu nedenle ak\u0131ll\u0131 cihazlar\u0131n\u0131z\u0131 y\u00fcksek g\u00fcvenlikli olarak se\u00e7in.\n\nHalka a\u00e7\u0131k WiFi\n\nKamusal alanlardaki \u00fccretsiz Wi-fi, cihazlar\u0131 sald\u0131r\u0131lara a\u00e7\u0131k hale getiriyor. Baz\u0131 \u00fccretsiz Wi-fi noktalar\u0131nda e-posta, Facebook ya da Twitter ile giri\u015f yapt\u0131\u011f\u0131n\u0131zda spam maillere a\u00e7\u0131k hale gelirsiniz. Dijital ortamda g\u00fcvenli\u011fi sa\u011flamak i\u00e7in web trafi\u011finizi \u015fifreleyen bir VPN kullan\u0131n.\n\nSosyal a\u011flar\n\nStalker\u2019lar\u0131n hedefi olmamak i\u00e7in ki\u015fisel bilgilerinizi, adresinizi sosyal medya hesaplar\u0131n\u0131zda a\u00e7\u0131k\u00e7a payla\u015fmay\u0131n. Hesaplar\u0131n\u0131z i\u00e7in g\u00fc\u00e7l\u00fc bir \u015fifrenin yan\u0131 s\u0131ra iki fakt\u00f6rl\u00fc kimlik do\u011frulama y\u00f6ntemini tercih edin.",
    "keywords": [
        "bu",
        "online",
        "web",
        "tehlikeye",
        "atan",
        "olarak",
        "i\u00e7in",
        "ve",
        "bir",
        "ki\u015fisel",
        "da",
        "izleme",
        "takip",
        "verileri",
        "tehditler"
    ],
    "meta_keywords": [
        ""
    ],
    "publish_date": null,
    "summary": "Hacker\u2019lar g\u00fcvenlik a\u00e7\u0131klar\u0131 bulduklar\u0131nda f\u0131rsat\u0131 kolayca de\u011ferlendirip ki\u015fisel verilere ula\u015fabiliyor.\nBu da \u00e7o\u011funlukla maddi kay\u0131plar\u0131 da beraberinde getiriyor.\nBu nedenle baz\u0131 temel y\u00f6ntemleri kullanmak ve online tehditleri ortadan kald\u0131rmak gerekiyor.\nWeb izleme ve takip ara\u00e7lar\u0131Daha \u00f6nce inceledi\u011finiz bir \u00fcr\u00fcn\u00fc, \u00fcr\u00fcnle ilgisiz bir web sayfas\u0131nda gezinirken kar\u015f\u0131n\u0131zda g\u00f6rebilirsiniz.\nBu da web izleme ve takip ara\u00e7lar\u0131 taraf\u0131ndan izlendi\u011finizi g\u00f6steriyor.\nZiyaret etti\u011finiz bir web sitesi taraf\u0131ndan bilgisayar\u0131n\u0131zda depolanan bilgiler olarak tan\u0131mlayabilece\u011fimiz \u00e7erezler, MAC adresleri ve di\u011fer hesap izleme ara\u00e7lar\u0131 yayg\u0131n olarak kar\u015f\u0131m\u0131za \u00e7\u0131k\u0131yor.\nSize sunulan reklamlar memnuniyet verici olabilir; fakat bu ara\u00e7lar\u0131 ki\u015fisel verilerinin g\u00fcvenli\u011fine sald\u0131r\u0131 olarak de\u011ferlendirenler de bulunuyor.\nAB \u00fclkelerinde, web sitelerinin kullan\u0131c\u0131lar\u0131n\u0131 \u00e7erezler ve online takip y\u00f6ntemleri konusunda bilgilendirmesi zorunlulu\u011fu bulunuyor.\nOnline izlenme konusunda endi\u015feliyseniz uygulama, taray\u0131c\u0131 ve servislerin g\u00fcvenlik \u00f6nlemlerini kontrol edebilir, taray\u0131c\u0131 uzant\u0131lar\u0131ndan yararlanabilirsiniz.\nVeri toplama\u00c7e\u015fitli internet \u015firketleri ve operat\u00f6rler, ger\u00e7ek zamanl\u0131 olarak takip edebilme \u00f6zelli\u011fi bulunan izleme sistemleri kullanarak taray\u0131c\u0131 verinizi biriktirebiliyor.\nBaz\u0131lar\u0131 bilgisayar ya da router MAC adresinizi 3. parti reklamc\u0131 ya da \u015firketlerle de payla\u015fabiliyor.\nDolay\u0131s\u0131yla etkile\u015fim kurmad\u0131\u011f\u0131n\u0131z \u015firketler de size eri\u015febiliyor.\nGoogle Haritalar gibi uygulamalar ge\u00e7mi\u015f ve ger\u00e7ek zamanl\u0131 konumu takip edebiliyor.\nG\u00fcvenlik eksikli\u011fiA\u011fa ba\u011flanan cihazlar\u0131n\u0131zdaki verilerin g\u00fcvenli\u011fi, cihaz\u0131n fiziksel g\u00fcvenli\u011fi kadar \u00f6nem ta\u015f\u0131yor.\nbu nedenle birtak\u0131m g\u00fcvenlik \u00f6nlemleri almal\u0131s\u0131n\u0131z.\n\u00d6rne\u011fin eski ileti\u015fim web HTTP standartlar\u0131n\u0131 kullanan web sitelerinde, \u015fifrelemeyi sa\u011flayan sistem bulunmuyor.\nBu durum o siteyi ziyaret eden cihaz\u0131 riske at\u0131yor.\nKi\u015fisel verilerinizin 3. ki\u015filerin eline ge\u00e7memesi, kimlik h\u0131rs\u0131zl\u0131\u011f\u0131 ve doland\u0131r\u0131c\u0131l\u0131\u011fa maruz kalmamak i\u00e7in g\u00fcvenli\u011finden emin oldu\u011funuz siteleri kullan\u0131n.\nNesnelerin interneti\u0130nternete ve birbirine ba\u011fl\u0131 cihazlar\u0131n say\u0131s\u0131 giderek art\u0131yor.\nNesnelerin IoT cihazlar sayesinde hayat\u0131m\u0131z daha kolay hale gelse de g\u00fcvenlik a\u00e7\u0131s\u0131ndan soru i\u015faretleri bulunuyor.\nHacker\u2019lar art\u0131k ak\u0131ll\u0131 televizyonlar\u0131, ak\u0131ll\u0131 hoparl\u00f6rleri hedef haline getirmi\u015f durumda.\nBu nedenle ak\u0131ll\u0131 cihazlar\u0131n\u0131z\u0131 y\u00fcksek g\u00fcvenlikli olarak se\u00e7in.\nHalka a\u00e7\u0131k WiFiKamusal alanlardaki \u00fccretsiz Wi-fi, cihazlar\u0131 sald\u0131r\u0131lara a\u00e7\u0131k hale getiriyor.\nBaz\u0131 \u00fccretsiz Wi-fi noktalar\u0131nda e-posta, Facebook ya da Twitter ile giri\u015f yapt\u0131\u011f\u0131n\u0131zda spam maillere a\u00e7\u0131k hale gelirsiniz.\nDijital ortamda g\u00fcvenli\u011fi sa\u011flamak i\u00e7in web trafi\u011finizi \u015fifreleyen bir VPN kullan\u0131n.\nSosyal a\u011flarStalker\u2019lar\u0131n hedefi olmamak i\u00e7in ki\u015fisel bilgilerinizi, adresinizi sosyal medya hesaplar\u0131n\u0131zda a\u00e7\u0131k\u00e7a payla\u015fmay\u0131n.\nHesaplar\u0131n\u0131z i\u00e7in g\u00fc\u00e7l\u00fc bir \u015fifrenin yan\u0131 s\u0131ra iki fakt\u00f6rl\u00fc kimlik do\u011frulama y\u00f6ntemini tercih edin.",
    "article_html": "",
    "meta_description": "D\u00fcnyada her hafta milyonlarca yeni insan internetle tan\u0131\u015f\u0131yor. Sosyal medya hesab\u0131 olan ki\u015filerin say\u0131s\u0131n\u0131n n\u00fcfus art\u0131\u015f h\u0131z\u0131n\u0131 ge\u00e7iyor. K\u0131sacas\u0131 d\u00fcnya art\u0131k internet ve sosyal medyas\u0131z d\u00fc\u015f\u00fcn\u00fclemiyor. Durum b\u00f6yle olunca ki\u015fisel verilerin g\u00fcvenli\u011fi konusunun \u00f6nemi de art\u0131yor. Peki, ki\u015fisel verilerinizin risk alt\u0131nda olmas\u0131na neden olan online tehditler neler?",
    "meta_lang": "tr"
}