{
    "article_id": "cd7288c7d0dabd2be721539c09d02e28.1590265783.131298",
    "title": "Son dakika haberi: Cumhurba\u015fkan\u0131 Erdo\u011fan'dan fla\u015f a\u00e7\u0131klamalar",
    "authors": [],
    "canonical_link": "https://www.milliyet.com.tr/siyaset/son-dakika-haberi-cumhurbaskani-erdogandan-onemli-aciklamalar-6218104",
    "url": "http://milliyet.com.tr/siyaset/son-dakika-haberi-cumhurbaskani-erdogandan-onemli-aciklamalar-6218104",
    "top_img": "https://i2.milimaj.com/i/milliyet/75/0x0/5ec7d19eadcdeb1d9cde848d.jpg",
    "meta_img": "https://i2.milimaj.com/i/milliyet/75/0x0/5ec7d19eadcdeb1d9cde848d.jpg",
    "movies": [],
    "text": "Son dakika haberi I Cumhurba\u015fkan\u0131 ve AK Parti Genel Ba\u015fkan\u0131 Recep Tayyip Erdo\u011fan, T\u00fcrkiye'nin sadece kendi s\u0131n\u0131rlar\u0131 i\u00e7inde yeni tip corona vir\u00fcs\u00fc (Kovid-19) yenmesinin yeterli olmad\u0131\u011f\u0131n\u0131 ifade ederek, \"Yak\u0131n \u00e7evremiz ba\u015fta olmak \u00fczere d\u00fcnyan\u0131n tamam\u0131nda salg\u0131n etkisiz hale gelecek ki hep birlikte rahat bir nefes alabilelim. O g\u00fcn gelene kadar teyakkuz halinde olmay\u0131 s\u00fcrd\u00fcrece\u011fiz.\" dedi.\n\nErdo\u011fan'\u0131n ba\u015fkanl\u0131\u011f\u0131nda AK Parti il ba\u015fkanlar\u0131, il kad\u0131n kollar\u0131 ba\u015fkanlar\u0131, il gen\u00e7lik kollar\u0131 ba\u015fkanlar\u0131, b\u00fcy\u00fck\u015fehir belediye ba\u015fkanlar\u0131, il belediye ba\u015fkanlar\u0131 ve il genel meclis ba\u015fkanlar\u0131n\u0131n video konferansla kat\u0131l\u0131m\u0131yla 137. Geni\u015fletilmi\u015f \u0130l Ba\u015fkanlar\u0131 Toplant\u0131s\u0131 yap\u0131ld\u0131.\n\nT\u00fcrkiye genelinde 90 nokta ve 378 ki\u015fi ile yap\u0131lan en geni\u015f kat\u0131l\u0131ml\u0131 video konferans olma \u00f6zelli\u011fi ta\u015f\u0131yan toplant\u0131ya Tarabya'daki Huber K\u00f6\u015fk\u00fc'nden ba\u011flanan Erdo\u011fan, d\u00fcnyan\u0131n tamam\u0131 gibi T\u00fcrkiye'yi de etkileyen corona vir\u00fcs salg\u0131n\u0131n\u0131n b\u00fcy\u00fck \u00f6l\u00e7\u00fcde kontrol alt\u0131na al\u0131nd\u0131\u011f\u0131n\u0131 s\u00f6yledi.\n\nSalg\u0131n\u0131n gerilemesiyle birlikte normalle\u015fme takviminin de i\u015flemeye ba\u015flad\u0131\u011f\u0131n\u0131 hat\u0131rlatan Erdo\u011fan, veriler olumlu y\u00f6nde seyrettik\u00e7e bu ad\u0131mlara yenilerini eklemeye devam edeceklerini dile getirdi.\n\nErdo\u011fan, hen\u00fcz faaliyete ge\u00e7memi\u015f i\u015f yerleri ve sosyal alanlarla ilgili karar\u0131n da geli\u015fmelere g\u00f6re bayram sonras\u0131 verilece\u011fini belirterek, \"T\u00fcrkiye bu s\u00fcre\u00e7te sa\u011fl\u0131k konusunda d\u00fcnyan\u0131n en iyi \u00fclkelerinden biri olarak takdir toplam\u0131\u015ft\u0131r. Genel sa\u011fl\u0131k sigortam\u0131z\u0131n kapsay\u0131c\u0131l\u0131\u011f\u0131 sayesinde hi\u00e7bir vatanda\u015f\u0131m\u0131z\u0131 ma\u011fdur etmedik. Hastanelerimizin, sa\u011fl\u0131k personelimizin, ila\u00e7 ve ara\u00e7 gere\u00e7 ihtiyac\u0131m\u0131z\u0131n yeterlili\u011fiyle de en k\u00fc\u00e7\u00fck bir eksikli\u011fe, aksakl\u0131\u011fa meydan vermedik.\" diye konu\u015ftu.\n\nD\u00fcnyan\u0131n pek \u00e7ok yerinde ya\u015fanan \u00fcz\u00fcnt\u00fc verici g\u00f6r\u00fcnt\u00fclerin hi\u00e7 birinin T\u00fcrkiye'de ya\u015fanmad\u0131\u011f\u0131n\u0131 dile getiren Erdo\u011fan, bakanl\u0131klar ve t\u00fcm kurumlar\u0131n salg\u0131n s\u00fcrecinin y\u00f6netilmesinde b\u00fcy\u00fck gayret g\u00f6sterdi\u011fini, tarihi ba\u015far\u0131lara imza att\u0131\u011f\u0131n\u0131 aktard\u0131.\n\nErdo\u011fan, \u00fclkede ve t\u00fcm d\u00fcnyada al\u0131nan tedbirlerin yol a\u00e7t\u0131\u011f\u0131 ekonomik, sosyal ve insani s\u0131k\u0131nt\u0131lar\u0131n giderilmesi konusunda da ba\u015far\u0131l\u0131 bir s\u00fcre\u00e7 y\u00f6netimi g\u00f6sterildi\u011fini vurgulayarak, \u015f\u00f6yle devam etti:\n\n\"Ekonominin \u00e7arklar\u0131n\u0131n i\u015flemesini ve istihdam\u0131 s\u00fcrd\u00fcrmek i\u00e7in pek \u00e7ok destek paketi geli\u015ftirdik. Bug\u00fcn geldi\u011fimiz noktada her bak\u0131mdan, di\u011ferlerini bir kenara b\u0131rak\u0131yorum, geli\u015fmi\u015f \u00fclkelerin dahi ilerisinde bir yerde oldu\u011fumuzu g\u00f6r\u00fcyoruz. Her f\u0131rsatta tekrar etti\u011fim gibi \u00fclkemizde ve d\u00fcnyada bir m\u00fcddet daha g\u00fcnl\u00fck hayat yeni kurallara g\u00f6re i\u015flemek durumundad\u0131r.\n\nMaske kullan\u0131m\u0131, fiziki mesafe, temizlik kurallar\u0131na riayet diye \u00f6zetleyebilece\u011fimiz yeni bir d\u00fczene ge\u00e7iyoruz. T\u00fcrkiye olarak sadece bizim kendi s\u0131n\u0131rlar\u0131m\u0131z i\u00e7inde bu salg\u0131n\u0131 yenmemiz yetmiyor. Yak\u0131n \u00e7evremiz ba\u015fta olmak \u00fczere d\u00fcnyan\u0131n tamam\u0131nda salg\u0131n etkisiz hale gelecek ki hep birlikte rahat bir nefes alabilelim. O g\u00fcn gelene kadar teyakkuz halinde olmay\u0131 s\u00fcrd\u00fcrece\u011fiz. En k\u00fc\u00e7\u00fck bir ihmal salg\u0131n\u0131n yeniden hortlamas\u0131na yol a\u00e7abilir. B\u00f6yle bir durumun ne derece a\u011f\u0131r ekonomik ve sosyal sonu\u00e7lara neden olabilece\u011fini son iki ayda ya\u015fad\u0131klar\u0131m\u0131z a\u00e7\u0131k\u00e7a g\u00f6stermi\u015ftir. Sizlerden illerinizde maske, mesafe, temizlik konusundaki uygulaman\u0131n tavizsiz y\u00fcr\u00fct\u00fclmesini takip etmenizi istiyorum. G\u00f6rd\u00fc\u011f\u00fcn\u00fcz eksiklikleri, aksakl\u0131klar\u0131, ilgili kurumlar nezdinde g\u00fcndeme getirerek derhal tedbir al\u0131nmas\u0131n\u0131 sa\u011flamal\u0131s\u0131n\u0131z.\"\n\n\"VERD\u0130\u011e\u0130M\u0130Z DESTEKLER SAYES\u0130NDEN HERKES\u0130N YIL SONUNA KADAR \u00d6N\u00dcN\u00dc G\u00d6REB\u0130LMES\u0130N\u0130 SA\u011eLADIK\"\n\nCumhurba\u015fkan\u0131 ve AK Parti Genel Ba\u015fkan\u0131 Recep Tayyip Erdo\u011fan, bug\u00fcne kadar salg\u0131n\u0131n \u00f6n\u00fcne ge\u00e7ilmesi noktas\u0131nda g\u00f6sterilen hassasiyeti bundan sonra da s\u00fcrd\u00fcrmekte kararl\u0131 olduklar\u0131n\u0131 belirterek, siyasi ve ekonomik bak\u0131mdan yeniden \u015fekillenecek d\u00fcnyada hedeflenen konuma gelerek, yap\u0131lan fedakarl\u0131klar\u0131n kar\u015f\u0131l\u0131\u011f\u0131n\u0131n al\u0131naca\u011f\u0131na inand\u0131\u011f\u0131n\u0131 s\u00f6yledi.\n\nYa\u015fan\u0131lan her b\u00fcy\u00fck s\u0131k\u0131nt\u0131 gibi salg\u0131n s\u00fcrecinin de bir imtihan oldu\u011funun bilinciyle \u00e7al\u0131\u015fmalar\u0131 y\u00fcr\u00fctt\u00fcklerini ifade eden Erdo\u011fan, bu imtihandan da y\u00fcz ak\u0131yla \u00e7\u0131kmak i\u00e7in t\u00fcm imkanlar\u0131 seferber ederek var g\u00fc\u00e7le gayret g\u00f6sterildi\u011fini anlatt\u0131.\n\nErdo\u011fan, milletin her kesiminin ihtiya\u00e7lar\u0131na y\u00f6nelik ayr\u0131 \u00e7\u00f6z\u00fcmler \u00fcreterek ya\u015fan\u0131lan d\u00f6nemin menfi etkilerini m\u00fcmk\u00fcn oldu\u011fu \u00f6l\u00e7\u00fcde azaltmaya, da\u011f\u0131tmaya \u00e7al\u0131\u015ft\u0131klar\u0131n\u0131 belirterek, s\u00f6zlerini \u015f\u00f6yle s\u00fcrd\u00fcrd\u00fc:\n\n\"Bug\u00fcne kadar 5,5 milyon dar gelirli vatanda\u015f\u0131m\u0131za verdi\u011fimiz biner lira kar\u015f\u0131l\u0131ks\u0131z nakit deste\u011fi ile insanlar\u0131m\u0131za sahipsiz olmad\u0131klar\u0131n\u0131 g\u00f6sterdik. Sanayicimize, esnaf\u0131m\u0131za, \u00e7ift\u00e7imize, \u00e7al\u0131\u015fanlar\u0131m\u0131za verdi\u011fimiz destekler sayesinde herkesin y\u0131l sonuna kadar \u00f6n\u00fcn\u00fc g\u00f6rebilmesini sa\u011flad\u0131k. G\u00f6nl\u00fc ve kafas\u0131 k\u00f6r d\u00fc\u015fmanl\u0131kla kararmam\u0131\u015f olan herkes ne yapt\u0131\u011f\u0131m\u0131z\u0131 ve ne ama\u00e7lad\u0131\u011f\u0131m\u0131z\u0131 gayet i\u015fi biliyor, g\u00f6r\u00fcyor, takdirini de her f\u0131rsatta ifade ediyor.\"\n\n\u0130ZM\u0130R'DEN CAM\u0130 HOPARL\u00d6RLER\u0130NDEN M\u00dcZ\u0130K YAYINI YAPILMASI\n\nCumhurba\u015fkan\u0131 ve AK Parti Genel Ba\u015fkan\u0131 Recep Tayyip Erdo\u011fan, ana muhalefeti ele\u015ftirerek, \u015funlar\u0131 kaydetti:\n\n\"Buna kar\u015f\u0131l\u0131k \u00fclkenin \u00f6n\u00fcne takoz olmay\u0131, milletin tarihine, k\u00fclt\u00fcr\u00fcne, de\u011ferlerine husumeti, devleti y\u0131pratmay\u0131 temel siyaseti haline getiren CHP yine o bildi\u011fimiz \u00e7irkin y\u00fcz\u00fcn\u00fc sergilemekten geri durmuyor. \u00dclke ve millet olarak birli\u011fe, beraberli\u011fe, karde\u015fli\u011fe, dayan\u0131\u015fmaya, morale en \u00e7ok ihtiyac\u0131m\u0131z oldu\u011fu bir d\u00f6nemde CHP'nin her akt\u00f6r\u00fc ba\u015fka bir cephede bozgunculuk, fitne, fesat pe\u015finde ko\u015fuyor. \u0130zmir'de camilerin hoparl\u00f6rlerine s\u0131zan al\u00e7aklar sayg\u0131s\u0131zca yay\u0131nlar yaparken o ildeki CHP y\u00f6neticileri zevkten d\u00f6rt k\u00f6\u015fe sosyal medyada bu rezilli\u011fi aktar\u0131yor. 15 Temmuz gecesi de sela okunan camilere sald\u0131r\u0131p imamlar\u0131 darbeden ezan, bayrak, vatan d\u00fc\u015fman\u0131 m\u00fcstevli zihniyet akl\u0131nca r\u00f6van\u015f al\u0131yor. Bunlar\u0131n hayallerinde cami minarelerinden ezan sesi yerine ba\u015fka bir ses duymak vard\u0131r. Bunu biliyoruz. \u015eundan emin olsunlar ki bu milletin son ferdinin, son damla kan\u0131 da topra\u011f\u0131 \u0131slatmadan o hayallerine kavu\u015famayacaklard\u0131r.\"\n\n\n\n\n\nT\u00fcrkiye genelinde 90 nokta ve 378 ki\u015fi ile yap\u0131lan en geni\u015f kat\u0131l\u0131ml\u0131 videokonferans olma \u00f6zelli\u011fi ta\u015f\u0131yan toplant\u0131ya Tarabya'daki Huber K\u00f6\u015fk\u00fc'nden ba\u011flanan Erdo\u011fan, konu\u015fmas\u0131nda \u0130stiklal Mar\u015f\u0131'n\u0131n \"Ruhumun senden \u0130lahi \u015fudur ancak emeli / De\u011fmesin mabedimin g\u00f6\u011fs\u00fcne namahrem eli / Bu ezanlar ki \u015fehadetleri dinin temeli / Ebedi yurdumun \u00fcst\u00fcnde benim inlemeli\" dizelerini okudu.\n\nBunun b\u00f6yle devam edece\u011fini dile getiren Erdo\u011fan, \"B\u00f6yle geldi, bundan sonra da in\u015fallah ayn\u0131 \u015fekilde devam edecek.\" ifadelerini kulland\u0131.\n\nErdo\u011fan, herkesin g\u0131ptayla takip etti\u011fi sa\u011fl\u0131k altyap\u0131s\u0131n\u0131 geli\u015ftirdiklerini, birilerinin yine \u00e7\u0131k\u0131p haz\u0131ms\u0131zl\u0131\u011f\u0131n\u0131 if\u015fa etti\u011fini aktararak, \u015funlar\u0131 kaydetti:\n\n\"Hem bu salg\u0131n d\u00f6nemindeki muhtemel ihtiya\u00e7lar\u0131 kar\u015f\u0131lamak hem de sa\u011fl\u0131k sistemimize kal\u0131c\u0131 katk\u0131 sa\u011flamak amac\u0131yla yapt\u0131\u011f\u0131m\u0131z hastanelere \u00e7amur at\u0131yorlar. Suriye'deki, Libya'daki harekatlar\u0131m\u0131za y\u00f6neltilen ele\u015ftirilerin gerisinde, T\u00fcrkiye'nin y\u00fckseli\u015finden duyulan rahats\u0131zl\u0131k oldu\u011funu da biliyoruz. Hi\u00e7 kusura bakmas\u0131nlar, \u00fclkemizin ve milletimizin ayd\u0131nl\u0131k gelece\u011fi i\u00e7in bunlar\u0131 rahats\u0131z etmeyi daha \u00e7ok s\u00fcrd\u00fcrece\u011fiz. Y\u0131llard\u0131r a\u011f\u0131zlar\u0131ndan k\u00f6p\u00fckler sa\u00e7arak, kalemlerinden kan damlatarak bize sald\u0131ranlar\u0131n hepsinin de foyalar\u0131 birer birer ortaya d\u00f6k\u00fcl\u00fcyor. Me\u011fer bunlar\u0131n hepsi de bize y\u00f6nelttikleri ithamlar\u0131n \u00e7ok daha beterini kendileri bilfiil istiyorlarm\u0131\u015f. Bu \u00fclkenin, bu halk\u0131n ortak de\u011ferlerini yapt\u0131klar\u0131 h\u0131rs\u0131zl\u0131klar\u0131 \u00f6rtmek i\u00e7in bir kalkan gibi kullanarak, istismar ettiklerini art\u0131k herkes g\u00f6r\u00fcyor. Tabii bunlar\u0131n hi\u00e7biri bizi ilgilendirmiyor. Hukukun konusu olan i\u015fleri yarg\u0131, idarenin konusu olan i\u015fleri ilgili kurumlar takip edecek. H\u00fck\u00fcmet olarak biz program\u0131m\u0131z\u0131, planlar\u0131m\u0131z\u0131, projelerimizi hayata ge\u00e7irmek i\u00e7in \u00e7al\u0131\u015faca\u011f\u0131z. Sizler de iktidar partisi ad\u0131na t\u00fcm bu s\u00fcre\u00e7lerin hakk\u0131yla y\u00fcr\u00fct\u00fcl\u00fcp, y\u00fcr\u00fct\u00fclmedi\u011fini g\u00f6zetecek, eksiklikleri tespit edip bize bildireceksiniz.\"\n\n\"18 YILDA T\u00dcRK\u0130YE'YE \u00c7A\u011e ATLATTIK\"\n\nErdo\u011fan, bu anlay\u0131\u015fla 18 y\u0131lda T\u00fcrkiye'ye \u00e7a\u011f atlatt\u0131klar\u0131n\u0131 ifade ederek, hep birlikte \u00fclkeyi 2023 hedeflerine ula\u015ft\u0131rd\u0131klar\u0131n\u0131 da g\u00f6receklerini ifade eden Erdo\u011fan, \"CHP'nin ba\u015f\u0131ndaki zat\u0131n hezeyanlar\u0131na cevap vermek zorunda kalma hususundaki \u0131zd\u0131rab\u0131m\u0131 \u00e7ok iyi biliyorsunuz. \u015eu m\u00fcbarek g\u00fcnde de ayn\u0131 \u0131zd\u0131raba maruz kalma pahas\u0131na, ge\u00e7ti\u011fimiz g\u00fcnlerde dile getirdi\u011fi 'buhran' itham\u0131na de\u011finmek istiyorum. T\u00fcrkiye i\u00e7in buhran yabanc\u0131 bir kavram de\u011fildir. Bu \u00fclke ge\u00e7mi\u015fte CHP d\u00f6nemlerinde, halk\u0131na verecek yeterli ekmek bulamad\u0131\u011f\u0131 i\u00e7in, ekme\u011fi karneyle da\u011f\u0131tma buhran\u0131n\u0131 ya\u015fam\u0131\u015ft\u0131r. Ya\u015fatan kimdir? CHP.\" diye konu\u015ftu.\n\n\u00dclkenin ge\u00e7mi\u015fte, savunma sanayisinin temel kurumlar\u0131n\u0131n kap\u0131lar\u0131n\u0131n bilin\u00e7li bir \u015fekilde kapat\u0131lmas\u0131 buhran\u0131n\u0131 ya\u015fad\u0131\u011f\u0131n\u0131 vurgulayan Erdo\u011fan, \u015f\u00f6yle devam etti:\n\n\"Ya\u015fatan kimdir? CHP. Bu \u00fclke ge\u00e7mi\u015fte demokrasiyi a\u00e7\u0131k oy, gizli tasnif olarak g\u00f6ren fa\u015fist kafan\u0131n yol a\u00e7t\u0131\u011f\u0131 nice bask\u0131 ve zul\u00fcm buhran\u0131 ya\u015fam\u0131\u015ft\u0131r. Ya\u015fatan kim? CHP. Bu \u00fclke ge\u00e7mi\u015fte ya\u011fdan gaza, pirin\u00e7ten benzine kadar t\u00fcm temel g\u0131da maddelerin yoklu\u011fundan kaynaklanan kuyruklar buhran\u0131 ya\u015fam\u0131\u015ft\u0131r. Ya\u015fatan kim? CHP. Bu \u00fclke ge\u00e7mi\u015fte hastane kap\u0131lar\u0131nda y\u0131\u011f\u0131lan insanlar\u0131n\u0131n muayene olacak doktor, tetkik yapt\u0131racak cihaz, \u015fifa i\u00e7in alacak ila\u00e7 bulamama buhran\u0131 ya\u015fam\u0131\u015ft\u0131r. Ya\u015fatan kim? Ba\u015fta Bay Kemal ve CHP. Bu \u00fclke ge\u00e7mi\u015fte evlatlar\u0131n\u0131 g\u00f6nderecek yeterli y\u00fcksek \u00f6\u011frenim kurumu bulamama, oraya kadar gelebilen k\u0131z \u00e7ocuklar\u0131n\u0131n da ba\u015f\u00f6rt\u00fcs\u00fcnden dolay\u0131 i\u00e7eri al\u0131nmama buhran\u0131 ya\u015fam\u0131\u015ft\u0131r. Ya\u015fatan kim? CHP. Bu \u00fclke ge\u00e7mi\u015fte darbe, cunta, ara d\u00f6nem \u00f6zlemcilerin yol a\u00e7t\u0131\u011f\u0131 pek \u00e7ok buhran ya\u015fam\u0131\u015ft\u0131r. Peki hepsinin arkas\u0131nda olan kim? CHP. Bu \u00f6rnekleri saatlerce saymak m\u00fcmk\u00fcnd\u00fcr.\"\n\n\"K\u00dcRESEL B\u0130R KR\u0130Z SADECE \u00dcLKEYE MAHSUS G\u0130B\u0130 G\u00d6STER\u0130LMEYE \u00c7ALI\u015eILDI\"\n\nCumhurba\u015fkan\u0131 Erdo\u011fan, \"Ge\u00e7mi\u015fte b\u00f6ylesine buhran \u00f6rnekleriyle dolu bir partinin bug\u00fcn y\u00fcz\u00fc hi\u00e7 k\u0131zarmadan h\u00fck\u00fcmetimizi ele\u015ftirmeye kalkmas\u0131n\u0131 herkes gibi biz de ac\u0131 bir g\u00fcl\u00fcmsemeyle kar\u015f\u0131lad\u0131k.\" dedi.\n\nK\u00fcresel bir krizi sadece T\u00fcrkiye'ye mahsus gibi g\u00f6stermeye \u00e7al\u0131\u015farak, ger\u00e7e\u011fi karartma te\u015febb\u00fcs\u00fcnde bulunmalar\u0131n\u0131n da ayr\u0131 bir idrak sapmas\u0131 oldu\u011funu aktaran Erdo\u011fan, \u015funlar\u0131 s\u00f6yledi:\n\n\"Halbuki salg\u0131n d\u00f6neminde d\u00fcnya \u00e7ap\u0131nda 5 milyar insan evde kal\u0131rken 2,7 milyar insan da \u00e7al\u0131\u015fmaya ara vermi\u015ftir. Salg\u0131n ba\u015flad\u0131\u011f\u0131nda \u00fclkemizde belli bir kesimin ve \u00f6zellikle CHP kanad\u0131n\u0131n garip bir heyecana kap\u0131ld\u0131\u011f\u0131n\u0131 herkes gibi sizler de fark etmi\u015fsinizdir. Bunlar\u0131n hesab\u0131na g\u00f6re salg\u0131n \u00fclkemizi kas\u0131p kavuracak, t\u00fcm fabrikalar kapanacak, toprak i\u015flenmeyecek, istihdam \u00e7\u00f6kecek, ekonomi yerle yeksan olacak, millet isyan edecekti. B\u00f6ylece h\u00fck\u00fcmet y\u0131k\u0131lacak, meydan da kendilerine kalacakt\u0131. \u00dclkenin ve milletin felaketinden kendilerine iktidar \u00e7\u0131karma hevesi, krizi f\u0131rsata \u00e7evirme heyecan\u0131 bir kez daha t\u00fcm benliklerini kaplam\u0131\u015ft\u0131. Tabii yine h\u00fcsrana u\u011frad\u0131lar. Rabb'imin yard\u0131m\u0131 ve milletimizin deste\u011fiyle bu salg\u0131n krizini en az hasarla geride b\u0131rak\u0131yoruz.\"\n\nToplant\u0131da konu\u015fan Erdo\u011fan, T\u00fcrkiye'nin hayr\u0131na ve faydas\u0131na olan her teklife a\u00e7\u0131k olduklar\u0131n\u0131 anlatt\u0131.\n\n\"CHP Genel Ba\u015fkan\u0131'n\u0131n buhrandan \u00e7\u0131k\u0131\u015f diye dillendirdi\u011fi hususlar\u0131n hi\u00e7biri de sadra \u015fifa olacak bir te\u015fhis veya teklif i\u00e7ermiyor.\" diyen Erdo\u011fan, CHP'nin her zamanki gibi yap\u0131c\u0131 siyaset yerine y\u0131k\u0131c\u0131 muhalefeti tercih etti\u011fini s\u00f6yledi.\n\nAna muhalefetin T\u00fcrkiye'nin son 18 y\u0131ldaki kazan\u0131mlar\u0131n\u0131n hepsini yerle bir edip \u00fclkeyi eskiye g\u00f6t\u00fcrmeye niyeti d\u0131\u015f\u0131nda hi\u00e7bir yeni ve ak\u0131l \u00fcr\u00fcn\u00fc teklifine rastlamad\u0131\u011f\u0131n\u0131 dile getiren Erdo\u011fan, konu\u015fmas\u0131n\u0131 \u015f\u00f6yle s\u00fcrd\u00fcrd\u00fc:\n\n\"Ger\u00e7i bunlar hep b\u00f6yleydiler. Biz T\u00fcrk liras\u0131n\u0131 6 s\u0131f\u0131r atarak yeniden itibarl\u0131 hale getirdi\u011fimizde bunlar ona da kar\u015f\u0131 \u00e7\u0131k\u0131yorlard\u0131. Biz 2008 k\u00fcresel krizinin \u00fclkemizi te\u011fet ge\u00e7ece\u011fini s\u00f6yledi\u011fimizde felaket tellall\u0131\u011f\u0131 yaparak bize sald\u0131r\u0131yorlard\u0131. Biz enflasyonu y\u00fczde 63'ten hamdolsun tek haneli rakamlara d\u00fc\u015f\u00fcrd\u00fc\u011f\u00fcm\u00fczde bunu takdir etmek yerine anlams\u0131z bir kar\u0131n a\u011fr\u0131s\u0131yla ele\u015ftirmeyi s\u00fcrd\u00fcr\u00fcyorlard\u0131. \u00dclkemizde faiz \u00e7ift haneli rakamdayken bunu da yine tek haneli rakama d\u00fc\u015f\u00fcrd\u00fc\u011f\u00fcm\u00fczde yine ayn\u0131 \u015fekilde zil tak\u0131p oynuyorlard\u0131. \u00dclkemizde 9 milyona yak\u0131n yeni istihdam olu\u015fturdu\u011fumuz halde \u0131srarla ve inatla '\u00f6ld\u00fck, bittik' t\u00fcrk\u00fcs\u00fc s\u00f6ylemeye devam ediyorlard\u0131. \u0130hracat\u0131 36 milyar dolardan 180 milyar dolar\u0131n \u00fczerine \u00e7\u0131kartt\u0131\u011f\u0131m\u0131z\u0131 g\u00f6rd\u00fckleri halde kamuoyuna s\u00fcrekli k\u00f6t\u00fcmserlik havas\u0131 pompalamaktan vazge\u00e7miyorlard\u0131. \u00dclkemize gelen turist say\u0131s\u0131n\u0131 16 milyondan 51 milyona, turizm gelirini 12 milyar dolardan 35 milyar dolara \u00e7\u0131karm\u0131\u015f olmam\u0131za ra\u011fmen bunlardan olumlu tek s\u00f6z duyamad\u0131k. Hat\u0131rlay\u0131n; Merkez Bankas\u0131 rezervimiz g\u00f6revi devrald\u0131\u011f\u0131m\u0131zda 27,5 milyar dolard\u0131, bunu Ba\u015fbakanl\u0131\u011f\u0131m d\u00f6nemimde bu rakam\u0131 biz 135 milyar dolara \u00e7\u0131kard\u0131k ama herhangi bir takdir ifadesi yine i\u015fitmedik.\"\n\nErdo\u011fan, i\u015f\u00e7i ve memurlardan emeklilere kadar \u00fclkedeki t\u00fcm kesimlerin gelirlerinde ge\u00e7mi\u015fle mukayese edildi\u011finde \u00e7ok b\u00fcy\u00fck reel art\u0131\u015flar sa\u011flanmas\u0131na ra\u011fmen muhalefetin ithamlar\u0131ndan kurtulamad\u0131klar\u0131n\u0131 aktard\u0131.\n\n\"ATILAN B\u0130R ADIMDA BA\u015eBAKANIN ONAYI OLMADAN SEN OADIMI ATAB\u0130L\u0130R M\u0130S\u0130N?\"\n\nCumhurba\u015fkan\u0131 ve AK Parti Genel Ba\u015fkan\u0131 Recep Tayyip Erdo\u011fan, Ba\u015fbakanl\u0131\u011f\u0131 d\u00f6neminde g\u00f6rev verdi\u011fi baz\u0131 isimlerin yapt\u0131klar\u0131n\u0131 ele\u015ftirerek, \u015f\u00f6yle devam etti:\n\n\"Ba\u015fbakanl\u0131\u011f\u0131m d\u00f6neminde bakan, b\u00fcrokrat olarak g\u00f6rev verdi\u011fimiz kimi isimlerin de \u015fimdi bunlarla ayn\u0131 teraneleri m\u0131r\u0131ldan\u0131yor olmas\u0131n\u0131 \u00fcz\u00fcnt\u00fcyle takip ediyorum. Siyasetin temelinde millete kar\u015f\u0131 d\u00fcr\u00fcst olma vard\u0131r. D\u00fc\u015f\u00fcn\u00fcn bakan durumunda olanlar veyahut daha farkl\u0131 g\u00f6revler verdi\u011fim ki\u015filer \u015fimdi farkl\u0131 bir \u015fekilde sald\u0131r\u0131 i\u00e7indeler. Ya sen bakans\u0131n, at\u0131lan bir ad\u0131mda Ba\u015fbakan'\u0131n onay\u0131 olmadan sen o ad\u0131m\u0131 atabilir misin? \u015eimdi nas\u0131l oluyor da sanki o i\u015fleri kalk\u0131p 'Ben, ben, ben...' Ne beni ya, nas\u0131l oluyor? Bir ba\u015fbakan onay vermeyecek, sen kalkacaks\u0131n bir bakan olarak ad\u0131m atacaks\u0131n? Bunu kime yutturuyorsunuz? \u00d6yle kalk\u0131p YouTube'larda, toplad\u0131\u011f\u0131n\u0131z belli ad\u0131mlarla netice alman\u0131z m\u00fcmk\u00fcn de\u011fil. \u0130yi olan her \u015feyi biz \u015fu anda takdir edecek insan ar\u0131yoruz. K\u00f6t\u00fc olan her \u015feyi bize y\u0131kma hesab\u0131 i\u00e7erisinde olanlara da zaten milletim hesab\u0131n\u0131 sorar. Bu milletin vicdan\u0131ndan her \u015fey Allah'\u0131n izniyle d\u00f6ner. Biz hayat\u0131m\u0131z\u0131n her d\u00f6neminde oldu\u011fu gibi bundan sonra da eksi\u011fiyle fazlas\u0131yla y\u00fcr\u00fctt\u00fc\u011f\u00fcm\u00fcz g\u00f6revlerdeki t\u00fcm sorumlulu\u011fu \u00fcstlendik, \u00fcstlenmeye de devam edece\u011fiz.\"\n\n\"ONLARIN SIKLET\u0130 BUNU \u00c7EKMEZ\"\n\nCumhurba\u015fkan\u0131 Erdo\u011fan, CHP Genel Ba\u015fkan\u0131 Kemal K\u0131l\u0131\u00e7daro\u011flu'nu ele\u015ftirerek, \u015funlar\u0131 s\u00f6yledi:\n\n\"CHP Genel Ba\u015fkan\u0131'n\u0131n ise g\u00fcya \u00fclkeyi buhrandan \u00e7\u0131karmak i\u00e7in s\u0131ralad\u0131\u011f\u0131 ba\u015fl\u0131klara bakt\u0131\u011f\u0131m\u0131zda \u00e7o\u011funun kendilerini taraf etti\u011fini g\u00f6r\u00fcyoruz. Mesala; israf diyor, ya kendi belediyelerinizdeki rezaletlere hi\u00e7 d\u00f6n\u00fcp bakm\u0131yor musunuz? G\u00f6z\u00fcn\u00fc millet hizmet i\u00e7in yap\u0131lan hastanelere dikiyor. T\u00fcm d\u00fcnya bizden kamu-\u00f6zel ortakl\u0131\u011f\u0131 modelini \u00f6rnek al\u0131rken, Antalya G-20 Toplant\u0131s\u0131'nda 'Bize \u015fu kamu-\u00f6zel ortakl\u0131\u011f\u0131n\u0131 bir anlatsana.' dediler. Ben Antalya G-20 Toplant\u0131s\u0131'nda kamu-\u00f6zel ortakl\u0131\u011f\u0131n\u0131 anlatt\u0131m. Ama Bay Kemal ve avanesi hala bu kamu-\u00f6zel ortakl\u0131\u011f\u0131n\u0131 anlamad\u0131lar, anlayamazlar, zira onlar\u0131n s\u0131kleti bunu \u00e7ekmez. CHP \u015fimdi buna kar\u015f\u0131 \u00e7\u0131k\u0131yor, D\u00fc\u015f\u00fcn\u00fcn bu zat SSK'nin ba\u015f\u0131nda bulundu. SSK'nin ba\u015f\u0131nda bulundu\u011fu zaman hastanelerde halimiz neydi hat\u0131rlay\u0131n. Ne ara\u00e7-gere\u00e7 ne cihaz ne ila\u00e7 bunlar\u0131n hi\u00e7biri yoktu. Vatanda\u015f kuyruklarda sersefildi ve sefalet kol geziyordu. Rahmetli Sava\u015f Ay'\u0131n program\u0131n\u0131 hat\u0131rlay\u0131n. O programda bu beyefendi cevap vermekten acze d\u00fc\u015f\u00fcyordu. Zaten o rezalet ona yeterli. \u015eu anda o zaman o \u00e7ekimin yap\u0131ld\u0131\u011f\u0131 Okmeydan\u0131 SSK Hastanesi'ni, bu Kovid-19'da rahmetli olan Prof. Dr. Cemil Ta\u015f\u00e7\u0131o\u011flu'nun ad\u0131yla biz s\u0131f\u0131rdan yapt\u0131k. Oras\u0131 Prof. Dr. Cemil Ta\u015f\u00e7\u0131o\u011flu \u015eehir Hastanesi olarak d\u00f6rt d\u00f6rtl\u00fck hizmet veriyor. 'Bay Kemal, zahmet olmazsa ziyaret edin, g\u00f6r\u00fcn.' Bak senin o \u00e7ekimin yap\u0131ld\u0131\u011f\u0131 hastane \u015fimdi ne halde.\"\n\nMAKYAFLAR \u015eU ANDA D\u00d6K\u00dcLMEYE BA\u015eLADI\n\nCumhurba\u015fkan\u0131 Erdo\u011fan, K\u0131l\u0131\u00e7daro\u011flu'nun \"merkez-yerel\" dengesi y\u00f6n\u00fcndeki a\u00e7\u0131klamalar\u0131n\u0131 da ele\u015ftirerek, \u015funlar\u0131 kaydetti:\n\n\"Merkez-yerel dengesi diyor. Kendi belediyeleri sorumluluklar\u0131n\u0131 yerine getiremedi\u011fi i\u00e7in onlar\u0131n g\u00f6revlerini bakanl\u0131klar\u0131m\u0131z\u0131n \u00fcstlendi\u011finden hi\u00e7 s\u00f6z etmiyor. \u0130\u015fte \u0130zmir, biliyorsunuz suyu belediyelerin su idaresi getirir, \u0130zmir'de susuzluk ba\u015f g\u00f6stermi\u015fti ve \u0130zmir'in suyunu o zaman biz Devlet Su \u0130\u015fleri ile yapm\u0131\u015ft\u0131k. Ayn\u0131 \u015fey Van i\u00e7in de ge\u00e7irli. Van'da da bunu yapt\u0131k. Halbuki biz belediyelerin b\u00fct\u00e7eden ald\u0131klar\u0131 paylar\u0131 ge\u00e7mi\u015fte hi\u00e7 olmad\u0131\u011f\u0131 kadar y\u00fcksek oranlara getirdik. Bunlar\u0131n dertleri hizmet etmek de\u011fil, \u015fov yapmak. Olanlar\u0131n \u00fczerindeki makyajlar \u015fu anda d\u00f6k\u00fclmeye ba\u015flad\u0131. Halka hizmetten ba\u015fka gayeleri olmayan, merkez-yerel i\u015f birli\u011finin en g\u00fczel \u00f6rneklerini sergileyen Vefa Sosyal Destek Gruplar\u0131na bir PKK'n\u0131n bir de CHP'nin sald\u0131rm\u0131\u015f olmas\u0131 bunun ispat\u0131d\u0131r. Bunlar\u0131n birbirinden fark\u0131 yok. 'Liyakat' diyor, AK Parti d\u00f6neminde kamuya t\u00fcm al\u0131mlar\u0131n merkezi s\u0131navla yap\u0131ld\u0131\u011f\u0131n\u0131 g\u00f6rmezden geliyor.\"\n\nErdo\u011fan, videokonferans y\u00f6ntemiyle kat\u0131ld\u0131\u011f\u0131 AK Parti Geni\u015fletilmi\u015f \u0130l Ba\u015fkanlar\u0131 Toplant\u0131s\u0131nda, CHP Genel Ba\u015fkan\u0131 Kemal K\u0131l\u0131\u00e7daro\u011flu'nun SSK Genel M\u00fcd\u00fcrl\u00fc\u011f\u00fc d\u00f6neminde uyduruk komisyonlarla diledi\u011fi ki\u015fileri memur olarak ald\u0131\u011f\u0131n\u0131 ifade etti.\n\nAyn\u0131 \u015feyin Adalet Bakanl\u0131\u011f\u0131nda da yap\u0131ld\u0131\u011f\u0131na de\u011finen Erdo\u011fan, \u015f\u00f6yle devam etti:\n\n\"O zamanki Adalet Bakan\u0131'n\u0131n \u00e7ok ilgin\u00e7 laflar\u0131 var. 'Yani biz CHP'lileri almayaca\u011f\u0131z da MHP'lileri mi alaca\u011f\u0131z?' gibi dillere destan bir ifadesi var. Say\u0131\u015ftay\u0131 etkinle\u015ftirmekten s\u00f6z ederken daha \u00f6nce de denetime tabi olmayan kamu iktisadi kurulu\u015flar\u0131n\u0131, belediye \u015firketlerini, organizasyonlar\u0131, fonlar\u0131 ve daha pek \u00e7ok kurumu AK Parti'nin Say\u0131\u015ftay denetimine ald\u0131\u011f\u0131n\u0131 hi\u00e7 s\u00f6ylemiyor. Bunu biz Say\u0131\u015ftay denetimine ald\u0131k. Daha a\u00e7\u0131k bir ifadeyle ne s\u00f6yledi\u011finden, ne anlatt\u0131\u011f\u0131ndan haberi yok. Yine AK Parti d\u00f6neminde en ba\u011f\u0131ms\u0131z d\u00f6nemlerini ya\u015fayan \u00f6zerk kurullarla ilgili de tutars\u0131z ifadeler kullan\u0131yor. Bu zat\u0131n yarg\u0131 ba\u011f\u0131ms\u0131zl\u0131\u011f\u0131ndan ne anlad\u0131\u011f\u0131n\u0131, t\u0131pk\u0131 28 \u015eubat d\u00f6neminde oldu\u011fu gibi hakim ve savc\u0131lar\u0131n kendi zihniyetlerindeki cuntac\u0131lara selam durmas\u0131 oldu\u011funu gayet iyi biliyoruz. Siyasi ahlak konusundaki tespitine \u00f6ncelikle o d\u00f6nemde devletin bir organ\u0131 h\u00fcviyetinde olan ancak \u00e7ok partili siyasi hayata ge\u00e7i\u015fte art\u0131k ba\u015fka bir konuma oturan CHP'nin uhdesindeki \u0130\u015f Bankas\u0131 hisselerinin \u00fczerine hala yat\u0131yor olmas\u0131ndan ba\u015flamas\u0131 gerekirdi.\"\n\nAL\u0130 BABACAN'A IMF \u00c7A\u011eRISI: \"D\u00dcR\u00dcSTSE, AHLAKLIYSA...\"\n\n\"CHP'nin IMF sevdas\u0131n\u0131n gerisindeyse T\u00fcrkiye'yi ge\u00e7mi\u015fteki siyasi ve ekonomik teslimiyet devrine d\u00f6nd\u00fcrme \u00f6zlemi vard\u0131r.\" diyen Erdo\u011fan, iktidara geldiklerinde T\u00fcrkiye'nin IMF'ye olan borcunun 23,5 milyar dolar oldu\u011funu hat\u0131rlatt\u0131.\n\nErdo\u011fan, bu borcu 2013 y\u0131l\u0131n\u0131n May\u0131s ay\u0131na kadar \u00f6dediklerini ve o defteri kapatt\u0131klar\u0131n\u0131 vurgulayarak, konu\u015fmas\u0131n\u0131 \u015f\u00f6yle s\u00fcrd\u00fcrd\u00fc:\n\n\"Ben IMF'nin ba\u015fkan\u0131na, 'Siz bize siyasi noktada rol bi\u00e7emezsiniz.' dedim. Bunu \u015fu anda bir parti kurmu\u015f olan zat da \u00e7ok iyi bilir. O da yan\u0131mdayd\u0131. Davos'ta bu g\u00f6r\u00fc\u015fmeyi yapt\u0131k. 'Siz sadece gelirsiniz, bor\u00e7 alacak ili\u015fkilerimizi incelersiniz ama bize siyasi rol bi\u00e7emezsiniz.' E\u011fer d\u00fcr\u00fcstse ahlakl\u0131ysa bunu kendisinin de itiraf etmesi gerekir ama onlar IMF'ye b\u00f6yle bir ifade kullanamazlar. IMF'nin y\u00f6neticilerine kar\u015f\u0131 bunlar kalk\u0131p da b\u00f6yle bir duru\u015f sergileyemezler. \u015eu anda bile bunlar hala 'IMF ile irtibatlar\u0131m\u0131z\u0131 s\u00fcrd\u00fcrmemiz gerekir.' diyorlar, 'IMF'den bor\u00e7 almam\u0131z gerekir.' diyorlar. Kendisi \u00e7ok iyi bilir, IMF'nin bizden 5 milyar dolar bor\u00e7 istedi\u011fini \u00e7ok iyi bilir. Biz g\u00fc\u00e7l\u00fc olmasayd\u0131k onlar bizden bu borcu istemezlerdi. Peki, ben ne dedim. Kendisine 'Verin.' dedim. 'Verin. Bizden bug\u00fcn bor\u00e7 alan yar\u0131n da bizden talimat al\u0131r.' Bunlar\u0131 hep konu\u015ftuk. E\u011fer d\u00fcr\u00fcstseler, yalan konu\u015fmazlarsa bunu itiraf ederler ama edemezler. \u00dclkemizde IMF defterini bir daha a\u00e7mayaca\u011f\u0131m\u0131z\u0131 s\u00f6ylememe ra\u011fmen d\u0131\u015far\u0131dan ve i\u00e7eriden yap\u0131lan bunca tazyik ki bunlar\u0131n en \u00f6nemli rol\u00fcn\u00fc CHP bi\u00e7iyor, s\u00fcrekli bunu itiraf ediyor. Ald\u0131\u011f\u0131m\u0131z karar\u0131n do\u011frulu\u011funu da her \u015fey g\u00f6steriyor. \u00dclkemizi IMF'nin boyunduru\u011funa sokmak i\u00e7in beyhude \u00e7abalad\u0131klar\u0131n\u0131 CHP'lilere bir kez daha hat\u0131rlatmak istiyorum.\"\n\n\"BU PART\u0130N\u0130N DERD\u0130 \u00dcLKEY\u0130 DEMOKRAT\u0130KLE\u015eT\u0130RMEK DE\u011e\u0130L\"\n\nCumhurba\u015fkan\u0131 Recep Tayyip Erdo\u011fan, T\u00fcrkiye'nin bug\u00fcne kadar ki demokratikle\u015fme hamlelerinin 2007 ve 2017'de oldu\u011fu gibi bir k\u0131sm\u0131n\u0131n CHP'ye ra\u011fmen ger\u00e7ekle\u015fti\u011fini dile getirerek, \"2010 ve 2011'de oldu\u011fu gibi bir k\u0131sm\u0131 da CHP y\u00fcz\u00fcnden akamete u\u011fram\u0131\u015ft\u0131r. \u00c7\u00fcnk\u00fc bu partinin derdi \u00fclkeyi demokratikle\u015ftirmek de\u011fil milli iradeye ra\u011fmen y\u00f6netmektir. Bu zat\u0131n her hezeyan\u0131n\u0131 teker teker cevaplaman\u0131n sizlerin ve milletimizin vaktini israfa girece\u011fini d\u00fc\u015f\u00fcnd\u00fc\u011f\u00fcm i\u00e7in konuyu burada noktal\u0131yorum. CHP'nin bize ge\u00e7mi\u015fte ya\u015fatt\u0131\u011f\u0131 buhranlar\u0131 hat\u0131rlatm\u0131\u015f olmas\u0131 milletimizin bu partiyi ni\u00e7in belirli bir \u00e7izginin \u00fczerine \u00e7\u0131kartmad\u0131\u011f\u0131n\u0131n da ifadesidir. Zaman zaman b\u00f6yle haf\u0131za tazelemelerine ihtiya\u00e7 oluyor. Ba\u015fka hi\u00e7bir i\u015fe yaram\u0131yorlarsa da K\u0131l\u0131\u00e7daro\u011flu ve ekibinin bu konuda gayet iyi oldu\u011funu kabul etmemiz laz\u0131m.\" diye konu\u015ftu.\n\n\"ARTIK YASSIADA OLARAK DE\u011e\u0130L, DEMOKRAS\u0130 VE \u00d6ZG\u00dcRL\u00dcKLER ADASI OLARAK ANACA\u011eIZ\"\n\nCumhurba\u015fkan\u0131 Erdo\u011fan, arkalar\u0131nda 18 y\u0131ll\u0131k hizmet m\u00fcktesebat\u0131n\u0131n, \u00f6nlerinde de hayata ge\u00e7irme azminde olduklar\u0131 \u00e7ok daha b\u00fcy\u00fck hedeflerinin oldu\u011funu anlatarak, \"Bir olarak, iri olarak, diri olarak, karde\u015f olarak, hep birlikte T\u00fcrkiye olarak, Cumhur \u0130ttifak\u0131 olarak, Allah'\u0131n izniyle \u00fcstesinden gelemeyece\u011fimiz hi\u00e7bir zorluk yoktur. Sizlerden 7. Ola\u011fan Kongre s\u00fcrecimizi bu do\u011frultuda yeni bir \u015fahlan\u0131\u015fa, yeni bir dirili\u015fe, yeni bir at\u0131l\u0131ma vesile k\u0131lmam\u0131za destek vermenizi istiyorum.\" dedi.\n\nBu y\u0131l\u0131n 27 May\u0131s'\u0131n\u0131n farkl\u0131 olaca\u011f\u0131na dikkati \u00e7eken Erdo\u011fan, \"27 May\u0131s'ta Demokrasi ve \u00d6zg\u00fcrl\u00fckler Adas\u0131'n\u0131n a\u00e7\u0131l\u0131\u015f\u0131n\u0131 yapaca\u011f\u0131z. Sembolik bir ekiple in\u015fallah Demokrasi ve \u00d6zg\u00fcrl\u00fckler Adas\u0131'n\u0131n a\u00e7\u0131l\u0131\u015f\u0131n\u0131 yapaca\u011f\u0131z. Bu a\u00e7\u0131l\u0131\u015f, inan\u0131yorum ki CHP zihniyetinin yine farkl\u0131 bir g\u00f6r\u00fcn\u00fcm\u00fcn\u00fc ortaya koymas\u0131 bak\u0131m\u0131ndan \u00e7ok ama \u00e7ok \u00f6nemli olacak. CHP zihniyetinin arkas\u0131nda durdu\u011fu o zaman\u0131n yarg\u0131s\u0131n\u0131n nas\u0131l oluyor da i\u015fte devrin ba\u015fbakan\u0131n\u0131 ve arkada\u015flar\u0131n\u0131 idam ettiklerini g\u00f6stermesi bak\u0131m\u0131ndan \u00e7ok \u00f6nemli. \u015eimdi ise oray\u0131 \u00e7ok farkl\u0131 bir konuma ta\u015f\u0131d\u0131k ve in\u015fallah 27'sinde hem a\u00e7\u0131l\u0131\u015f\u0131n\u0131 yapaca\u011f\u0131z ve b\u00f6ylece ad\u0131n\u0131 da art\u0131k Yass\u0131ada olarak de\u011fil, Demokrasi ve \u00d6zg\u00fcrl\u00fckler Adas\u0131 olarak anaca\u011f\u0131z. Bu konuda T\u00fcrkiye Odalar ve Borsalar Birli\u011fine de te\u015fekk\u00fcr ediyorum. \u00c7\u00fcnk\u00fc yap\u0131m\u0131n\u0131 onlar \u00fcstlendi. Dolay\u0131s\u0131yla i\u015fletmesini de belli bir s\u00fcre onlar y\u00fcr\u00fctecekler. B\u00f6ylece orada da yine adeta kamu-\u00f6zel i\u015f birli\u011fiyle bu yat\u0131r\u0131m\u0131 yapm\u0131\u015f olduk.\" ifadelerini kulland\u0131.\n\nPazar g\u00fcn\u00fc eri\u015filecek Ramazan Bayram\u0131 tebrik eden Erdo\u011fan, Allah'tan bu m\u00fcbarek g\u00fcnler h\u00fcrmetine milletiyle beraber t\u00fcm \u0130slam aleminin esenli\u011fe ve huzura kavu\u015fmas\u0131n\u0131 niyaz etti\u011fini dile getirerek, \"Yine bu dualarla Ya Rab, bizi bu corona vir\u00fcs belas\u0131ndan bir an \u00f6nce kurtar. \u00d6lenlere rahmet, hastalar\u0131m\u0131za \u015fifalar diliyorum. Bu s\u00fcre\u00e7teki ba\u015far\u0131lar\u0131m\u0131z\u0131n artarak devam\u0131n\u0131 diliyorum.\" diye konu\u015ftu.\n\nBa\u015fak\u015fehir \u00c7am ve Sakura \u015eehir Hastanesi'nin d\u00fcn a\u00e7\u0131ld\u0131\u011f\u0131n\u0131 an\u0131msatarak, ay sonuna kadar Prof. Dr. Murat Dilmener Acil Tedavi Hastanesi ve Prof. Dr. Feriha \u00d6z Acil Tedavi Hastanesi'nin de a\u00e7\u0131l\u0131\u015f\u0131n\u0131 yapacaklar\u0131n\u0131 belirten Erdo\u011fan, AK Parti Genel Ba\u015fkanvekili Numan Kurtulmu\u015f'un babas\u0131 Dr. \u0130smail Niyazi Kurtulmu\u015f'un ad\u0131n\u0131 verdikleri, Sultan Abd\u00fclhamid'in askerler i\u00e7in yapt\u0131rm\u0131\u015f oldu\u011fu hastanenin de restorasyonun yap\u0131ld\u0131\u011f\u0131n\u0131 ve a\u00e7\u0131l\u0131\u015f\u0131n\u0131 ger\u00e7ekle\u015ftireceklerini s\u00f6zlerine ekledi.",
    "keywords": [
        "\u00e7ok",
        "dakika",
        "bu",
        "a\u00e7\u0131klamalar",
        "fla\u015f",
        "erdo\u011fandan",
        "erdo\u011fan",
        "cumhurba\u015fkan\u0131",
        "son",
        "olarak",
        "i\u00e7in",
        "ve",
        "bir",
        "da",
        "haberi",
        "chp",
        "biz"
    ],
    "meta_keywords": [
        ""
    ],
    "publish_date": null,
    "summary": "Salg\u0131n\u0131n gerilemesiyle birlikte normalle\u015fme takviminin de i\u015flemeye ba\u015flad\u0131\u011f\u0131n\u0131 hat\u0131rlatan Erdo\u011fan, veriler olumlu y\u00f6nde seyrettik\u00e7e bu ad\u0131mlara yenilerini eklemeye devam edeceklerini dile getirdi.\nHastanelerimizin, sa\u011fl\u0131k personelimizin, ila\u00e7 ve ara\u00e7 gere\u00e7 ihtiyac\u0131m\u0131z\u0131n yeterlili\u011fiyle de en k\u00fc\u00e7\u00fck bir eksikli\u011fe, aksakl\u0131\u011fa meydan vermedik.\"\nBug\u00fcn geldi\u011fimiz noktada her bak\u0131mdan, di\u011ferlerini bir kenara b\u0131rak\u0131yorum, geli\u015fmi\u015f \u00fclkelerin dahi ilerisinde bir yerde oldu\u011fumuzu g\u00f6r\u00fcyoruz.\nHer f\u0131rsatta tekrar etti\u011fim gibi \u00fclkemizde ve d\u00fcnyada bir m\u00fcddet daha g\u00fcnl\u00fck hayat yeni kurallara g\u00f6re i\u015flemek durumundad\u0131r.\nYak\u0131n \u00e7evremiz ba\u015fta olmak \u00fczere d\u00fcnyan\u0131n tamam\u0131nda salg\u0131n etkisiz hale gelecek ki hep birlikte rahat bir nefes alabilelim.\nB\u00f6yle bir durumun ne derece a\u011f\u0131r ekonomik ve sosyal sonu\u00e7lara neden olabilece\u011fini son iki ayda ya\u015fad\u0131klar\u0131m\u0131z a\u00e7\u0131k\u00e7a g\u00f6stermi\u015ftir.\nYa\u015fan\u0131lan her b\u00fcy\u00fck s\u0131k\u0131nt\u0131 gibi salg\u0131n s\u00fcrecinin de bir imtihan oldu\u011funun bilinciyle \u00e7al\u0131\u015fmalar\u0131 y\u00fcr\u00fctt\u00fcklerini ifade eden Erdo\u011fan, bu imtihandan da y\u00fcz ak\u0131yla \u00e7\u0131kmak i\u00e7in t\u00fcm imkanlar\u0131 seferber ederek var g\u00fc\u00e7le gayret g\u00f6sterildi\u011fini anlatt\u0131.\nG\u00f6nl\u00fc ve kafas\u0131 k\u00f6r d\u00fc\u015fmanl\u0131kla kararmam\u0131\u015f olan herkes ne yapt\u0131\u011f\u0131m\u0131z\u0131 ve ne ama\u00e7lad\u0131\u011f\u0131m\u0131z\u0131 gayet i\u015fi biliyor, g\u00f6r\u00fcyor, takdirini de her f\u0131rsatta ifade ediyor.\"\n\u00dclke ve millet olarak birli\u011fe, beraberli\u011fe, karde\u015fli\u011fe, dayan\u0131\u015fmaya, morale en \u00e7ok ihtiyac\u0131m\u0131z oldu\u011fu bir d\u00f6nemde CHP'nin her akt\u00f6r\u00fc ba\u015fka bir cephede bozgunculuk, fitne, fesat pe\u015finde ko\u015fuyor.\n\u0130zmir'de camilerin hoparl\u00f6rlerine s\u0131zan al\u00e7aklar sayg\u0131s\u0131zca yay\u0131nlar yaparken o ildeki CHP y\u00f6neticileri zevkten d\u00f6rt k\u00f6\u015fe sosyal medyada bu rezilli\u011fi aktar\u0131yor.\n15 Temmuz gecesi de sela okunan camilere sald\u0131r\u0131p imamlar\u0131 darbeden ezan, bayrak, vatan d\u00fc\u015fman\u0131 m\u00fcstevli zihniyet akl\u0131nca r\u00f6van\u015f al\u0131yor.\n\u015eundan emin olsunlar ki bu milletin son ferdinin, son damla kan\u0131 da topra\u011f\u0131 \u0131slatmadan o hayallerine kavu\u015famayacaklard\u0131r.\"\nBunun b\u00f6yle devam edece\u011fini dile getiren Erdo\u011fan, \"B\u00f6yle geldi, bundan sonra da in\u015fallah ayn\u0131 \u015fekilde devam edecek.\"\nHi\u00e7 kusura bakmas\u0131nlar, \u00fclkemizin ve milletimizin ayd\u0131nl\u0131k gelece\u011fi i\u00e7in bunlar\u0131 rahats\u0131z etmeyi daha \u00e7ok s\u00fcrd\u00fcrece\u011fiz.\nBu \u00fclkenin, bu halk\u0131n ortak de\u011ferlerini yapt\u0131klar\u0131 h\u0131rs\u0131zl\u0131klar\u0131 \u00f6rtmek i\u00e7in bir kalkan gibi kullanarak, istismar ettiklerini art\u0131k herkes g\u00f6r\u00fcyor.\nH\u00fck\u00fcmet olarak biz program\u0131m\u0131z\u0131, planlar\u0131m\u0131z\u0131, projelerimizi hayata ge\u00e7irmek i\u00e7in \u00e7al\u0131\u015faca\u011f\u0131z.\nSizler de iktidar partisi ad\u0131na t\u00fcm bu s\u00fcre\u00e7lerin hakk\u0131yla y\u00fcr\u00fct\u00fcl\u00fcp, y\u00fcr\u00fct\u00fclmedi\u011fini g\u00f6zetecek, eksiklikleri tespit edip bize bildireceksiniz.\"\nBu \u00fclke ge\u00e7mi\u015fte CHP d\u00f6nemlerinde, halk\u0131na verecek yeterli ekmek bulamad\u0131\u011f\u0131 i\u00e7in, ekme\u011fi karneyle da\u011f\u0131tma buhran\u0131n\u0131 ya\u015fam\u0131\u015ft\u0131r.\n\u00dclkenin ge\u00e7mi\u015fte, savunma sanayisinin temel kurumlar\u0131n\u0131n kap\u0131lar\u0131n\u0131n bilin\u00e7li bir \u015fekilde kapat\u0131lmas\u0131 buhran\u0131n\u0131 ya\u015fad\u0131\u011f\u0131n\u0131 vurgulayan Erdo\u011fan, \u015f\u00f6yle devam etti:\"Ya\u015fatan kimdir?\nBu \u00fclke ge\u00e7mi\u015fte demokrasiyi a\u00e7\u0131k oy, gizli tasnif olarak g\u00f6ren fa\u015fist kafan\u0131n yol a\u00e7t\u0131\u011f\u0131 nice bask\u0131 ve zul\u00fcm buhran\u0131 ya\u015fam\u0131\u015ft\u0131r.\nBu \u00fclke ge\u00e7mi\u015fte hastane kap\u0131lar\u0131nda y\u0131\u011f\u0131lan insanlar\u0131n\u0131n muayene olacak doktor, tetkik yapt\u0131racak cihaz, \u015fifa i\u00e7in alacak ila\u00e7 bulamama buhran\u0131 ya\u015fam\u0131\u015ft\u0131r.\nBa\u015fta Bay Kemal ve CHP.\nBu \u00fclke ge\u00e7mi\u015fte evlatlar\u0131n\u0131 g\u00f6nderecek yeterli y\u00fcksek \u00f6\u011frenim kurumu bulamama, oraya kadar gelebilen k\u0131z \u00e7ocuklar\u0131n\u0131n da ba\u015f\u00f6rt\u00fcs\u00fcnden dolay\u0131 i\u00e7eri al\u0131nmama buhran\u0131 ya\u015fam\u0131\u015ft\u0131r.\nSalg\u0131n ba\u015flad\u0131\u011f\u0131nda \u00fclkemizde belli bir kesimin ve \u00f6zellikle CHP kanad\u0131n\u0131n garip bir heyecana kap\u0131ld\u0131\u011f\u0131n\u0131 herkes gibi sizler de fark etmi\u015fsinizdir.\nBunlar\u0131n hesab\u0131na g\u00f6re salg\u0131n \u00fclkemizi kas\u0131p kavuracak, t\u00fcm fabrikalar kapanacak, toprak i\u015flenmeyecek, istihdam \u00e7\u00f6kecek, ekonomi yerle yeksan olacak, millet isyan edecekti.\n\u00dclkenin ve milletin felaketinden kendilerine iktidar \u00e7\u0131karma hevesi, krizi f\u0131rsata \u00e7evirme heyecan\u0131 bir kez daha t\u00fcm benliklerini kaplam\u0131\u015ft\u0131.\n\"CHP Genel Ba\u015fkan\u0131'n\u0131n buhrandan \u00e7\u0131k\u0131\u015f diye dillendirdi\u011fi hususlar\u0131n hi\u00e7biri de sadra \u015fifa olacak bir te\u015fhis veya teklif i\u00e7ermiyor.\"\nBiz enflasyonu y\u00fczde 63'ten hamdolsun tek haneli rakamlara d\u00fc\u015f\u00fcrd\u00fc\u011f\u00fcm\u00fczde bunu takdir etmek yerine anlams\u0131z bir kar\u0131n a\u011fr\u0131s\u0131yla ele\u015ftirmeyi s\u00fcrd\u00fcr\u00fcyorlard\u0131.\nHat\u0131rlay\u0131n; Merkez Bankas\u0131 rezervimiz g\u00f6revi devrald\u0131\u011f\u0131m\u0131zda 27,5 milyar dolard\u0131, bunu Ba\u015fbakanl\u0131\u011f\u0131m d\u00f6nemimde bu rakam\u0131 biz 135 milyar dolara \u00e7\u0131kard\u0131k ama herhangi bir takdir ifadesi yine i\u015fitmedik.\"\nErdo\u011fan, i\u015f\u00e7i ve memurlardan emeklilere kadar \u00fclkedeki t\u00fcm kesimlerin gelirlerinde ge\u00e7mi\u015fle mukayese edildi\u011finde \u00e7ok b\u00fcy\u00fck reel art\u0131\u015flar sa\u011flanmas\u0131na ra\u011fmen muhalefetin ithamlar\u0131ndan kurtulamad\u0131klar\u0131n\u0131 aktard\u0131.\nBir ba\u015fbakan onay vermeyecek, sen kalkacaks\u0131n bir bakan olarak ad\u0131m atacaks\u0131n?\nBiz hayat\u0131m\u0131z\u0131n her d\u00f6neminde oldu\u011fu gibi bundan sonra da eksi\u011fiyle fazlas\u0131yla y\u00fcr\u00fctt\u00fc\u011f\u00fcm\u00fcz g\u00f6revlerdeki t\u00fcm sorumlulu\u011fu \u00fcstlendik, \u00fcstlenmeye de devam edece\u011fiz.\"\n\"ONLARIN SIKLET\u0130 BUNU \u00c7EKMEZ\"Cumhurba\u015fkan\u0131 Erdo\u011fan, CHP Genel Ba\u015fkan\u0131 Kemal K\u0131l\u0131\u00e7daro\u011flu'nu ele\u015ftirerek, \u015funlar\u0131 s\u00f6yledi:\"CHP Genel Ba\u015fkan\u0131'n\u0131n ise g\u00fcya \u00fclkeyi buhrandan \u00e7\u0131karmak i\u00e7in s\u0131ralad\u0131\u011f\u0131 ba\u015fl\u0131klara bakt\u0131\u011f\u0131m\u0131zda \u00e7o\u011funun kendilerini taraf etti\u011fini g\u00f6r\u00fcyoruz.\nAma Bay Kemal ve avanesi hala bu kamu-\u00f6zel ortakl\u0131\u011f\u0131n\u0131 anlamad\u0131lar, anlayamazlar, zira onlar\u0131n s\u0131kleti bunu \u00e7ekmez.\n\u015eu anda o zaman o \u00e7ekimin yap\u0131ld\u0131\u011f\u0131 Okmeydan\u0131 SSK Hastanesi'ni, bu Kovid-19'da rahmetli olan Prof. Dr. Cemil Ta\u015f\u00e7\u0131o\u011flu'nun ad\u0131yla biz s\u0131f\u0131rdan yapt\u0131k.\nMAKYAFLAR \u015eU ANDA D\u00d6K\u00dcLMEYE BA\u015eLADICumhurba\u015fkan\u0131 Erdo\u011fan, K\u0131l\u0131\u00e7daro\u011flu'nun \"merkez-yerel\" dengesi y\u00f6n\u00fcndeki a\u00e7\u0131klamalar\u0131n\u0131 da ele\u015ftirerek, \u015funlar\u0131 kaydetti:\"Merkez-yerel dengesi diyor.\n\u0130\u015fte \u0130zmir, biliyorsunuz suyu belediyelerin su idaresi getirir, \u0130zmir'de susuzluk ba\u015f g\u00f6stermi\u015fti ve \u0130zmir'in suyunu o zaman biz Devlet Su \u0130\u015fleri ile yapm\u0131\u015ft\u0131k.\nHalka hizmetten ba\u015fka gayeleri olmayan, merkez-yerel i\u015f birli\u011finin en g\u00fczel \u00f6rneklerini sergileyen Vefa Sosyal Destek Gruplar\u0131na bir PKK'n\u0131n bir de CHP'nin sald\u0131rm\u0131\u015f olmas\u0131 bunun ispat\u0131d\u0131r.\nAyn\u0131 \u015feyin Adalet Bakanl\u0131\u011f\u0131nda da yap\u0131ld\u0131\u011f\u0131na de\u011finen Erdo\u011fan, \u015f\u00f6yle devam etti:\"O zamanki Adalet Bakan\u0131'n\u0131n \u00e7ok ilgin\u00e7 laflar\u0131 var.\nAL\u0130 BABACAN'A IMF \u00c7A\u011eRISI: \"D\u00dcR\u00dcSTSE, AHLAKLIYSA...\"\"CHP'nin IMF sevdas\u0131n\u0131n gerisindeyse T\u00fcrkiye'yi ge\u00e7mi\u015fteki siyasi ve ekonomik teslimiyet devrine d\u00f6nd\u00fcrme \u00f6zlemi vard\u0131r.\"\nErdo\u011fan, bu borcu 2013 y\u0131l\u0131n\u0131n May\u0131s ay\u0131na kadar \u00f6dediklerini ve o defteri kapatt\u0131klar\u0131n\u0131 vurgulayarak, konu\u015fmas\u0131n\u0131 \u015f\u00f6yle s\u00fcrd\u00fcrd\u00fc:\"Ben IMF'nin ba\u015fkan\u0131na, 'Siz bize siyasi noktada rol bi\u00e7emezsiniz.'\nBunu \u015fu anda bir parti kurmu\u015f olan zat da \u00e7ok iyi bilir.\nBu zat\u0131n her hezeyan\u0131n\u0131 teker teker cevaplaman\u0131n sizlerin ve milletimizin vaktini israfa girece\u011fini d\u00fc\u015f\u00fcnd\u00fc\u011f\u00fcm i\u00e7in konuyu burada noktal\u0131yorum.\nCHP'nin bize ge\u00e7mi\u015fte ya\u015fatt\u0131\u011f\u0131 buhranlar\u0131 hat\u0131rlatm\u0131\u015f olmas\u0131 milletimizin bu partiyi ni\u00e7in belirli bir \u00e7izginin \u00fczerine \u00e7\u0131kartmad\u0131\u011f\u0131n\u0131n da ifadesidir.\nBa\u015fka hi\u00e7bir i\u015fe yaram\u0131yorlarsa da K\u0131l\u0131\u00e7daro\u011flu ve ekibinin bu konuda gayet iyi oldu\u011funu kabul etmemiz laz\u0131m.\"\nOla\u011fan Kongre s\u00fcrecimizi bu do\u011frultuda yeni bir \u015fahlan\u0131\u015fa, yeni bir dirili\u015fe, yeni bir at\u0131l\u0131ma vesile k\u0131lmam\u0131za destek vermenizi istiyorum.\"\nBu y\u0131l\u0131n 27 May\u0131s'\u0131n\u0131n farkl\u0131 olaca\u011f\u0131na dikkati \u00e7eken Erdo\u011fan, \"27 May\u0131s'ta Demokrasi ve \u00d6zg\u00fcrl\u00fckler Adas\u0131'n\u0131n a\u00e7\u0131l\u0131\u015f\u0131n\u0131 yapaca\u011f\u0131z.\nBu a\u00e7\u0131l\u0131\u015f, inan\u0131yorum ki CHP zihniyetinin yine farkl\u0131 bir g\u00f6r\u00fcn\u00fcm\u00fcn\u00fc ortaya koymas\u0131 bak\u0131m\u0131ndan \u00e7ok ama \u00e7ok \u00f6nemli olacak.\nCHP zihniyetinin arkas\u0131nda durdu\u011fu o zaman\u0131n yarg\u0131s\u0131n\u0131n nas\u0131l oluyor da i\u015fte devrin ba\u015fbakan\u0131n\u0131 ve arkada\u015flar\u0131n\u0131 idam ettiklerini g\u00f6stermesi bak\u0131m\u0131ndan \u00e7ok \u00f6nemli.\n\u015eimdi ise oray\u0131 \u00e7ok farkl\u0131 bir konuma ta\u015f\u0131d\u0131k ve in\u015fallah 27'sinde hem a\u00e7\u0131l\u0131\u015f\u0131n\u0131 yapaca\u011f\u0131z ve b\u00f6ylece ad\u0131n\u0131 da art\u0131k Yass\u0131ada olarak de\u011fil, Demokrasi ve \u00d6zg\u00fcrl\u00fckler Adas\u0131 olarak anaca\u011f\u0131z.",
    "article_html": "",
    "meta_description": "Haberler - Son dakika Cumhurba\u015fkan\u0131 Erdo\u011fan AK Parti \u0130l Ba\u015fkanlar\u0131 toplant\u0131s\u0131 \u00f6ncesinde video konferans y\u00f6ntemiyle il ba\u015fkanlar\u0131na hitap etti. Cumhurba\u015fkan\u0131 Erdo\u011fan, birbirinden \u00f6nemli a\u00e7\u0131klamalarda bulundu.",
    "meta_lang": "tr"
}