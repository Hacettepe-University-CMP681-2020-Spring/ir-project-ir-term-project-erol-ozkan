{
    "article_id": "3181ec1ea3e4fa3d5984887117a15f0a.1590265757.442289",
    "title": "Ford, Fiat Chrysler ve General Motors \u00fcretime tekrar ba\u015fl\u0131yor!",
    "authors": [],
    "canonical_link": "https://www.milliyet.com.tr/otomobil/ford-fiat-chrysler-ve-general-motors-uretime-tekrar-basliyor-6215488",
    "url": "http://milliyet.com.tr/otomobil/ford-fiat-chrysler-ve-general-motors-uretime-tekrar-basliyor-6215488",
    "top_img": "https://i2.milimaj.com/i/milliyet/75/0x0/5ec39b775542851b44d79ce8.jpg",
    "meta_img": "https://i2.milimaj.com/i/milliyet/75/0x0/5ec39b775542851b44d79ce8.jpg",
    "movies": [],
    "text": "Amerika otomotiv end\u00fcstrisi \u00fcretime tekrar ba\u015flamaya haz\u0131rlan\u0131yor. General Motors, Ford Motor Co. ve Fiat Chrysler Automobiles gibi devlerin \u00fcretime yava\u015fta olsa bu hafta ba\u015flayaca\u011f\u0131 Reuters taraf\u0131ndan haz\u0131rlanan haberde belirtildi. Amerika\u2019daki fabrikalara ek olarak Kuzey Amerika\u2019daki sanayi \u00fcretiminin de harekete ge\u00e7mesiyle birlikte Amerikan ekonomisinin desteklenece\u011fi bekleniyor.\n\nBaz\u0131 tedarik\u00e7iler ve otomotiv \u00fcreticileri ge\u00e7ti\u011fimiz hafta \u00fcretimlerine verilen 2 ay aran\u0131n \u00fczerine ba\u015flad\u0131lar. Chevrolet Suburban SUV, Ford F-15 pick-up ve Jeep Wrangler gibi karl\u0131l\u0131\u011f\u0131 y\u00fcksek olan ara\u00e7lar\u0131n \u00fcretimi \u00fczerine yo\u011funla\u015f\u0131lacak.\n\nUAW Sendikas\u0131 Ba\u015fkan\u0131 Todd Dunn ise, \u201cSonu\u00e7ta biz bu i\u015fin i\u00e7indeyiz. E\u011fer pikap \u00fcretmezsek Ford gidecek\u201d dedi. Ford\u2019un Kentucky fabrikas\u0131nda 14 bin \u00e7al\u0131\u015fan bulunuyor. Marka bu tesiste Super Duty diye ge\u00e7en \u00e7ift dingilli ve daha g\u00fc\u00e7l\u00fc olan pikap modellerini \u00fcretiyor. Ayr\u0131ca Expedition ve Lincoln Navigator SUV modellerinin \u00fcretimi de burada ger\u00e7ekle\u015fiyor.\n\nSendika Ba\u015fkan\u0131 Dunn, \u00fcretimin \u00e7ift vardiya olarak ba\u015flayaca\u011f\u0131n\u0131 belirtti. Kentucky fabrikas\u0131na yak\u0131n yerde bulunan ve Escape ile Lincoln Corsair SUV modellerinin \u00fcretildi\u011fi bir di\u011fer tesis olan Louisville\u2019deki \u00fcretimde tek vardiya olarak ba\u015flayacak.\n\nFord s\u00f6zc\u00fcs\u00fc yapt\u0131\u011f\u0131 a\u00e7\u0131klamada fabrikalar\u0131n 3 vardiya \u00e7al\u0131\u015f\u0131rken \u00fcretime ara verdi\u011fini ve ba\u015flang\u0131\u00e7ta biri \u00e7ift vardiya ve di\u011feri tek vardiya olarak \u00e7al\u0131\u015faca\u011f\u0131n\u0131 a\u00e7\u0131klad\u0131.\n\nGM ise hafta ba\u015f\u0131ndan itibaren birden fazla fabrikas\u0131n\u0131 sadece g\u00fcnde bir vardiya \u00e7al\u0131\u015ft\u0131racak bi\u00e7imde a\u00e7acak. Markan\u0131n Flint, Michigan ve Fort Wayne, Indiana tesislerinde 1600 \u00e7al\u0131\u015fan\u0131 bulunuyor.\n\nOtomotiv firmalar\u0131 g\u00fcvenlik \u00f6nlemleri ad\u0131 alt\u0131nda bir s\u00fcr\u00fc yeni y\u00f6netmelikle kar\u015f\u0131 kar\u015f\u0131ya. V\u00fccut ate\u015f \u00f6l\u00e7\u00fcm kontrolleri fabrika giri\u015flerine yerle\u015ftirilen termal kameralarla yap\u0131l\u0131yor, maske ve y\u00fcz koruma siperleri, eldivenler ve dezenfeksiyon s\u0131v\u0131lar\u0131 en \u00f6nemli notlar olarak \u00f6ne \u00e7\u0131k\u0131yor. Ayr\u0131ca \u00fcretim alan\u0131 i\u00e7erisinde sosyal mesafede \u00e7ok \u00f6nemli.",
    "keywords": [
        "olan",
        "bu",
        "\u00fcretime",
        "tekrar",
        "olarak",
        "ve",
        "chrysler",
        "ba\u015fl\u0131yor",
        "\u00e7ift",
        "suv",
        "hafta",
        "general",
        "fiat",
        "motors",
        "ford",
        "vardiya"
    ],
    "meta_keywords": [
        ""
    ],
    "publish_date": null,
    "summary": "Amerika otomotiv end\u00fcstrisi \u00fcretime tekrar ba\u015flamaya haz\u0131rlan\u0131yor.\nGeneral Motors, Ford Motor Co. ve Fiat Chrysler Automobiles gibi devlerin \u00fcretime yava\u015fta olsa bu hafta ba\u015flayaca\u011f\u0131 Reuters taraf\u0131ndan haz\u0131rlanan haberde belirtildi.\nAmerika\u2019daki fabrikalara ek olarak Kuzey Amerika\u2019daki sanayi \u00fcretiminin de harekete ge\u00e7mesiyle birlikte Amerikan ekonomisinin desteklenece\u011fi bekleniyor.\nBaz\u0131 tedarik\u00e7iler ve otomotiv \u00fcreticileri ge\u00e7ti\u011fimiz hafta \u00fcretimlerine verilen 2 ay aran\u0131n \u00fczerine ba\u015flad\u0131lar.\nChevrolet Suburban SUV, Ford F-15 pick-up ve Jeep Wrangler gibi karl\u0131l\u0131\u011f\u0131 y\u00fcksek olan ara\u00e7lar\u0131n \u00fcretimi \u00fczerine yo\u011funla\u015f\u0131lacak.\nUAW Sendikas\u0131 Ba\u015fkan\u0131 Todd Dunn ise, \u201cSonu\u00e7ta biz bu i\u015fin i\u00e7indeyiz.\nE\u011fer pikap \u00fcretmezsek Ford gidecek\u201d dedi.\nFord\u2019un Kentucky fabrikas\u0131nda 14 bin \u00e7al\u0131\u015fan bulunuyor.\nMarka bu tesiste Super Duty diye ge\u00e7en \u00e7ift dingilli ve daha g\u00fc\u00e7l\u00fc olan pikap modellerini \u00fcretiyor.\nAyr\u0131ca Expedition ve Lincoln Navigator SUV modellerinin \u00fcretimi de burada ger\u00e7ekle\u015fiyor.\nSendika Ba\u015fkan\u0131 Dunn, \u00fcretimin \u00e7ift vardiya olarak ba\u015flayaca\u011f\u0131n\u0131 belirtti.\nKentucky fabrikas\u0131na yak\u0131n yerde bulunan ve Escape ile Lincoln Corsair SUV modellerinin \u00fcretildi\u011fi bir di\u011fer tesis olan Louisville\u2019deki \u00fcretimde tek vardiya olarak ba\u015flayacak.\nFord s\u00f6zc\u00fcs\u00fc yapt\u0131\u011f\u0131 a\u00e7\u0131klamada fabrikalar\u0131n 3 vardiya \u00e7al\u0131\u015f\u0131rken \u00fcretime ara verdi\u011fini ve ba\u015flang\u0131\u00e7ta biri \u00e7ift vardiya ve di\u011feri tek vardiya olarak \u00e7al\u0131\u015faca\u011f\u0131n\u0131 a\u00e7\u0131klad\u0131.\nGM ise hafta ba\u015f\u0131ndan itibaren birden fazla fabrikas\u0131n\u0131 sadece g\u00fcnde bir vardiya \u00e7al\u0131\u015ft\u0131racak bi\u00e7imde a\u00e7acak.\nMarkan\u0131n Flint, Michigan ve Fort Wayne, Indiana tesislerinde 1600 \u00e7al\u0131\u015fan\u0131 bulunuyor.\nOtomotiv firmalar\u0131 g\u00fcvenlik \u00f6nlemleri ad\u0131 alt\u0131nda bir s\u00fcr\u00fc yeni y\u00f6netmelikle kar\u015f\u0131 kar\u015f\u0131ya.\nV\u00fccut ate\u015f \u00f6l\u00e7\u00fcm kontrolleri fabrika giri\u015flerine yerle\u015ftirilen termal kameralarla yap\u0131l\u0131yor, maske ve y\u00fcz koruma siperleri, eldivenler ve dezenfeksiyon s\u0131v\u0131lar\u0131 en \u00f6nemli notlar olarak \u00f6ne \u00e7\u0131k\u0131yor.\nAyr\u0131ca \u00fcretim alan\u0131 i\u00e7erisinde sosyal mesafede \u00e7ok \u00f6nemli.",
    "article_html": "",
    "meta_description": "Amerika'da 1 milyona yak\u0131n ki\u015finin \u00e7al\u0131\u015ft\u0131\u011f\u0131 otomotiv \u00fcretimi yava\u015fta olsa tekrar ba\u015fl\u0131yor. Hafta ba\u015f\u0131nda tekrar a\u00e7\u0131lmas\u0131 planlanan \u00fcreticiler aras\u0131nda Ford, Fiat Chrysler Automobiles ve General Motors var.",
    "meta_lang": "tr"
}