{
    "article_id": "e7f648cabf6414e67b7a3f3887c8d8bb.1590266126.8194687",
    "title": "Corona Vir\u00fcs\u00fc Te\u015fhis Eden Yapay Zeka Geli\u015ftirildi!",
    "authors": [],
    "canonical_link": "https://www.milliyet.com.tr/teknoloji/teknoloji-haberleri/corona-virusu-teshis-eden-yapay-zeka-gelistirildi-6163536",
    "url": "http://milliyet.com.tr/teknoloji/teknoloji-haberleri/corona-virusu-teshis-eden-yapay-zeka-gelistirildi-6163536",
    "top_img": "https://i2.milimaj.com/i/milliyet/75/0x0/5e68dd0655427e1e64ba295c.jpg",
    "meta_img": "https://i2.milimaj.com/i/milliyet/75/0x0/5e68dd0655427e1e64ba295c.jpg",
    "movies": [],
    "text": "Moblobi.com\n\nSosyal medya: @Moblobi\n\nAlibaba\u2019n\u0131n geli\u015ftirdi\u011fi yapay zeka Corono vir\u00fcs\u00fc nas\u0131l tespit edecek?\n\nD\u00fcnyan\u0131n en \u00e7ok kullan\u0131lan e-ticaret platformlar\u0131ndan biri olan Alibaba\u2019n\u0131n \u00f6zellikle geli\u015ftirdi\u011fi yapay zeka teknolojileri ile teknoloji haberlerini s\u0131k s\u0131k konu oldu. \u015eimdilerde ise Corona vir\u00fcs te\u015fhisi i\u00e7in geli\u015ftirdi\u011fi yeni bir yapay zeka sistemi ile g\u00fcndemde. \u015eirket, iddias\u0131na g\u00f6re bu sistemle vir\u00fcs\u00fc \u00e7ok k\u0131sa s\u00fcrede hem de tam do\u011frulukla tespit edebiliyor.\n\nBildi\u011finiz \u00fczere Alibaba asl\u0131nda \u00c7inli bir e-ticaret \u015firketi. Corona vir\u00fcs salg\u0131n\u0131n\u0131n en yo\u011fun ya\u015fand\u0131\u011f\u0131 \u00fclke olan \u00c7in'de kurulan bu \u015firket s\u00f6z konusu vir\u00fcs\u00fc te\u015fhis etmek i\u00e7in harekete ge\u00e7ti. Bunun i\u00e7in yeni bir yapay zeka sistemi olu\u015fturdu. Bu yapay zeka sistemi 20 saniye i\u00e7erisinde vir\u00fcs\u00fc tespit edebiliyor. Normal sistemde ise doktorlar\u0131n bu vir\u00fcs\u00fc te\u015fhis edebilmesi i\u00e7in neredeyse 300'e yak\u0131n g\u00f6r\u00fcnt\u00fcy\u00fc de\u011ferlendirmesi gerekiyor. T\u00fcm bunlar\u0131 h\u0131zl\u0131 bir \u015fekilde de\u011ferlendiren yapay zeka sistemi %96 do\u011fruluk oran\u0131yla Corona vir\u00fcs hastal\u0131\u011f\u0131n\u0131 te\u015fhis edebiliyor.\n\nBu sistemin kurulabilmesi i\u00e7in yapay zeka, 5 binden fazla Corona vir\u00fcs vakas\u0131 ile e\u011fitildi. Ayr\u0131ca \u00c7in'deki pek \u00e7ok hastanede de test edildi. Test sonu\u00e7lar\u0131 ise olduk\u00e7a olumlu sonu\u00e7lar verdi. Halihaz\u0131rda bu sistem \u00c7in'deki 100'den fazla sa\u011fl\u0131k kurumunda kullan\u0131l\u0131yor.\n\nTeknoloji d\u00fcnyas\u0131 \u00e7ok b\u00fcy\u00fck bir salg\u0131na d\u00f6n\u00fc\u015fen ve insan hayat\u0131n\u0131 tehlikeye sokan Corona vir\u00fcs i\u00e7in harekete ge\u00e7ti. \u00c7o\u011fu b\u00fcy\u00fck \u015firket hem vir\u00fcs\u00fcn tespiti hem de tedavisi \u00fczerine \u00e7al\u0131\u015f\u0131yor. Hen\u00fcz tedavisi konusunda \u00f6nemli geli\u015fmeler elde edilebilmi\u015f olmasa da; te\u015fhisi konusunda bu gibi olumlu geli\u015fmeler ya\u015fan\u0131yor.",
    "keywords": [
        "\u00e7ok",
        "yapay",
        "bu",
        "vir\u00fcs",
        "geli\u015ftirildi",
        "eden",
        "zeka",
        "i\u00e7in",
        "bir",
        "corona",
        "te\u015fhis",
        "sistemi",
        "vir\u00fcs\u00fc"
    ],
    "meta_keywords": [
        ""
    ],
    "publish_date": null,
    "summary": "Moblobi.comSosyal medya: @MoblobiAlibaba\u2019n\u0131n geli\u015ftirdi\u011fi yapay zeka Corono vir\u00fcs\u00fc nas\u0131l tespit edecek?\nD\u00fcnyan\u0131n en \u00e7ok kullan\u0131lan e-ticaret platformlar\u0131ndan biri olan Alibaba\u2019n\u0131n \u00f6zellikle geli\u015ftirdi\u011fi yapay zeka teknolojileri ile teknoloji haberlerini s\u0131k s\u0131k konu oldu.\n\u015eimdilerde ise Corona vir\u00fcs te\u015fhisi i\u00e7in geli\u015ftirdi\u011fi yeni bir yapay zeka sistemi ile g\u00fcndemde.\n\u015eirket, iddias\u0131na g\u00f6re bu sistemle vir\u00fcs\u00fc \u00e7ok k\u0131sa s\u00fcrede hem de tam do\u011frulukla tespit edebiliyor.\nBildi\u011finiz \u00fczere Alibaba asl\u0131nda \u00c7inli bir e-ticaret \u015firketi.\nCorona vir\u00fcs salg\u0131n\u0131n\u0131n en yo\u011fun ya\u015fand\u0131\u011f\u0131 \u00fclke olan \u00c7in'de kurulan bu \u015firket s\u00f6z konusu vir\u00fcs\u00fc te\u015fhis etmek i\u00e7in harekete ge\u00e7ti.\nBunun i\u00e7in yeni bir yapay zeka sistemi olu\u015fturdu.\nBu yapay zeka sistemi 20 saniye i\u00e7erisinde vir\u00fcs\u00fc tespit edebiliyor.\nNormal sistemde ise doktorlar\u0131n bu vir\u00fcs\u00fc te\u015fhis edebilmesi i\u00e7in neredeyse 300'e yak\u0131n g\u00f6r\u00fcnt\u00fcy\u00fc de\u011ferlendirmesi gerekiyor.\nT\u00fcm bunlar\u0131 h\u0131zl\u0131 bir \u015fekilde de\u011ferlendiren yapay zeka sistemi %96 do\u011fruluk oran\u0131yla Corona vir\u00fcs hastal\u0131\u011f\u0131n\u0131 te\u015fhis edebiliyor.\nBu sistemin kurulabilmesi i\u00e7in yapay zeka, 5 binden fazla Corona vir\u00fcs vakas\u0131 ile e\u011fitildi.\nAyr\u0131ca \u00c7in'deki pek \u00e7ok hastanede de test edildi.\nTest sonu\u00e7lar\u0131 ise olduk\u00e7a olumlu sonu\u00e7lar verdi.\nHalihaz\u0131rda bu sistem \u00c7in'deki 100'den fazla sa\u011fl\u0131k kurumunda kullan\u0131l\u0131yor.\nTeknoloji d\u00fcnyas\u0131 \u00e7ok b\u00fcy\u00fck bir salg\u0131na d\u00f6n\u00fc\u015fen ve insan hayat\u0131n\u0131 tehlikeye sokan Corona vir\u00fcs i\u00e7in harekete ge\u00e7ti.\n\u00c7o\u011fu b\u00fcy\u00fck \u015firket hem vir\u00fcs\u00fcn tespiti hem de tedavisi \u00fczerine \u00e7al\u0131\u015f\u0131yor.\nHen\u00fcz tedavisi konusunda \u00f6nemli geli\u015fmeler elde edilebilmi\u015f olmasa da; te\u015fhisi konusunda bu gibi olumlu geli\u015fmeler ya\u015fan\u0131yor.",
    "article_html": "",
    "meta_description": "Corona vir\u00fcs k\u0131sa s\u00fcrede t\u00fcm d\u00fcnyay\u0131 etkisi alt\u0131na ald\u0131. \u00dclkemizi \u00e7epe\u00e7evre saran ve ilk vakas\u0131 tespit edilen vir\u00fcs sebebiyle g\u00fcnl\u00fck hayat\u0131m\u0131zda hepimiz olduk\u00e7a tedirginiz. T\u00fcm d\u00fcnya Corona vir\u00fcs i\u00e7in teknoloji yard\u0131m\u0131yla geli\u015ftirilecek tedavi haberlerini umutla bekliyor. Bu konuda bir ad\u0131m da pop\u00fcler e-ticaret \u015firketi Alibaba'dan geldi. Alibaba geli\u015ftirdi\u011fi yapay zeka sistemi sayesinde Corona vir\u00fcs\u00fc tespit edebildi\u011fini a\u00e7\u0131klad\u0131. Detaylar haberimizde...",
    "meta_lang": "tr"
}