{
    "article_id": "733e573212d4e5361664b89743875797.1590266004.362156",
    "title": "Yasin Suresi Okunu\u015fu Ve Anlam\u0131: T\u00fcrk\u00e7e Tefsiri, Arap\u00e7a Yaz\u0131l\u0131\u015f\u0131, Fazileti, Diyanet Meali",
    "authors": [],
    "canonical_link": "https://www.milliyet.com.tr/ramazan/sureler/yasin-suresi-okunusu-ve-anlami-turkce-tefsiri-arapca-yazilisi-fazileti-diyanet-meali-6188774",
    "url": "http://milliyet.com.tr/ramazan/sureler/yasin-suresi-okunusu-ve-anlami-turkce-tefsiri-arapca-yazilisi-fazileti-diyanet-meali-6188774",
    "top_img": "https://i2.milimaj.com/i/milliyet/75/0x0/5e95fa9755427f1278ef1ba4.jpg",
    "meta_img": "https://i2.milimaj.com/i/milliyet/75/0x0/5e95fa9755427f1278ef1ba4.jpg",
    "movies": [],
    "text": "Bu surede insan\u0131n ba\u015fl\u0131ca g\u00f6rev ve sorumluluklar\u0131na yer verilmektedir. Bunun d\u0131\u015f\u0131nda; Antakya halk\u0131 i\u00e7in giden el\u00e7iler, \u015feytan ve \u00f6ld\u00fckten sonra dirilme konular\u0131na da yer verilmektedir. Bu sureye ayn\u0131 zamanda \u201cKuran-\u0131 Kerim\u2019in Kalbi\u201d yak\u0131\u015ft\u0131rmas\u0131 yap\u0131lmaktad\u0131r. Bu ba\u011flamda Yasin Suresi, M\u00fcsl\u00fcmanlar i\u00e7in \u00f6zel bir yere sahiptir.\n\n\u0130slam k\u00fclt\u00fcr\u00fcnde vefat eden birinin arkas\u0131ndan Yasin Suresi okunmaktad\u0131r. Surenin ismi Arap alfabesinde bulunan ilk iki harften gelmektedir. \u0130ni\u015f s\u0131ras\u0131 incelendi\u011finde Yasin Suresi\u2019nin \u00f6n\u00fcnde Cin Suresi, arkas\u0131nda ise Furkan Suresi yer almaktad\u0131r. Yasin Suresi, faziletleri bak\u0131m\u0131nda olduk\u00e7a s\u0131k okunan bir suredir. Yasin Suresi\u2019nin a\u00e7\u0131klamas\u0131 ve tefsiri Diyanet taraf\u0131ndan uygun bir bi\u00e7imde verilmektedir. Bu sureyi ezberlemek isteyen M\u00fcsl\u00fcmanlar\u0131n say\u0131s\u0131 da olduk\u00e7a fazlad\u0131r. Bu sureyi dinlemek ya da ezberlemek isteyenler a\u015fa\u011f\u0131da verilen i\u00e7erikleri inceleyebilir ve bu konu hakk\u0131nda yard\u0131m alabilirler.\n\nYasin Suresi T\u00fcrk\u00e7e Okunu\u015fu\n\n1.Yas\u0131n\n\n2.Vel kur'anil hakiym\n\n3.\u0130nneke le minel murseliyn\n\n4.Ala s\u0131rat\u0131m m\u00fcstek\u0131ym\n\n5.Tenziylel aziyzir rah\u0131ym\n\n6.Li t\u00fcnzira kavmem ma \u00fcnzira aba\u00fch\u00fcm feh\u00fcm \u011fafilun\n\n7.Le kad hakkal kavl\u00fc ala ekserihim feh\u00fcm la y\u00fc'minun\n\n8.\u0130nna cealna f\u0131 a'nak\u0131him a\u011flalen fe hiye ilel ezkani feh\u00fcm mukmehun\n\n9.Ve cealna mim beyni eydihim seddev ve min halfihim sedden fe a\u011f\u015feynah\u00fcm feh\u00fcm la y\u00fcbs\u0131run\n\n10.Ve seva\u00fcn aleyhim e enzerteh\u00fcm em lem t\u00fcnzirh\u00fcm la y\u00fc'minun\n\n11.\u0130nnema t\u00fcnziru menittebeaz zikra ve ha\u015fiyer rahmane bil \u011fayb fe be\u015f\u015firh\u00fc bi ma\u011ffirativ ve ecrin ker\u0131m\n\n12.\u0130nna nahn\u00fc nuhyil mevta ve nekt\u00fcb\u00fc ma kaddemu ve asarah\u00fcm ve k\u00fclle \u015fey'in ahsaynah\u00fc f\u0131 imamim m\u00fcbiyn\n\n13.Vadrib leh\u00fcm meselen ashabel karyeh iz caehel murselun\n\n14.\u0130z erselna ileyhim\u00fcsneyni fe kezzebuh\u00fcma fe azzezna bi salisin fe kalu inna ileyk\u00fcm murselun\n\n15.Kalu ma ent\u00fcm illa be\u015ferum misl\u00fcna ve ma enzeler rahman\u00fc min \u015fey'in in ent\u00fcm illa tekzibun\n\n16.Kalu rabb\u00fcna ya'lem\u00fc inna ileyk\u00fcm le murselun\n\n17.Ve ma aleyna illel bela\u011ful m\u00fcb\u0131n\n\n18.Kalu inna tetayyarna bik\u00fcm leil lem tentehu le nerc\u00fcmennek\u00fcm ve le yemessennek\u00fcm minna azab\u00fcn eliym\n\n19.Kalu tairuk\u00fcm meak\u00fcm ein z\u00fckkirt\u00fcm bel ent\u00fcm kavm\u00fcm m\u00fcsrifun\n\n20.Ve cae min aksal med\u0131neti rac\u00fcl\u00fcy yes'a kale ya kavmittebiul murseliyn\n\n21.\u0130ttebiu mel la yes'el\u00fck\u00fcm ecrav veh\u00fcm m\u00fchtedun\n\n22.Ve ma liye la a'b\u00fcd\u00fcllez\u0131 fetaran\u0131 ve ileyhi t\u00fcrceun\n\n23.E etteh\u0131z\u00fc min dunih\u0131 aliheten iy y\u00fcridnir rahman\u00fc bi durril la tu\u011fni ann\u0131 \u015fefaat\u00fch\u00fcm \u015fey'ev ve la y\u00fcnk\u0131zun\n\n24.\u0130nn\u0131 izel le f\u0131 dalalim m\u00fcb\u0131n\n\n25.\u0130nn\u0131 ament\u00fc bi rabbik\u00fcm fesmeun\n\n26.K\u0131yledhulil cenneh kale ya leyte kavm\u0131 ya'lemun\n\n27.Bima \u011fafera l\u0131 rabb\u0131 ve cealen\u0131 minel m\u00fckramiyn\n\n28.Ve ma enzelna ala kavmih\u0131 mim ba'dih\u0131 min c\u00fcndim mines semai ve ma k\u00fcnna m\u00fcnziliyn\n\n29.\u0130n kanet illa sayhatev vah\u0131deten fe iza h\u00fcm hamidun\n\n30.Ya hasraten alel \u0131bad ma yetiyhim mir rasulin illa kanu bih\u0131 yestehziun\n\n31.Elem yerav kem ehlekna kableh\u00fcm minel kuruni enneh\u00fcm ileyhim la yarciun\n\n32.Ve in k\u00fcll\u00fcl lemma cemiy'ul ledeyna muhdarun\n\n33.Ve ayet\u00fcl leh\u00fcm\u00fcl erdul meyteh ahyeynaha ve ahracna minha habben feminh\u00fc ye'k\u00fclun\n\n34.Ve cealna fiyha cennatim min nah\u0131yliv ve a'nabiv ve feccerna fiyha minel uyun\n\n35.Li ye'k\u00fclu min semerih\u0131 ve ma amileth\u00fc eydiyhim efela ye\u015fk\u00fcrun\n\n36.S\u00fcbhanellez\u0131 halekal ezvace k\u00fclleha mimma t\u00fcmbit\u00fcl erdu ve min enf\u00fcsihim ve mimma la ya'lemun\n\n37.Ve ayet\u00fcl leh\u00fcm\u00fcl leyl neslehu minh\u00fcn nehara fe iza h\u00fcm muslimun\n\n38.Ve\u015f \u015fems\u00fc tecr\u0131 li m\u00fcstekarril leha zalike takdiyrul aziyzil aliym\n\n39.Vel kamera kaddernah\u00fc menazile hatta ade kel urcunil kadiym\n\n40.Le\u015f\u015fems\u00fc yembe\u011f\u0131y leha en t\u00fcdrikel kamera velel leyl\u00fc sabikun nehar ve k\u00fcll\u00fcn f\u0131 felekiy yesbehun\n\n41.Ve ayet\u00fcl leh\u00fcm enna hamelna z\u00fcrriyyeteh\u00fcm fil f\u00fclkil me\u015fhun\n\n42.Ve halakna leh\u00fcm mim mislih\u0131 ma yarkebun\n\n43.Ve in ne\u015fe' nu\u011fr\u0131kk\u00fcm fela sariyha leh\u00fcm velah\u00fcm y\u00fcnkazun\n\n44.\u0130lla rahmetem minna ve metaan ila h\u0131yn\n\n45.Ve iza k\u0131yle leh\u00fcm\u00fctteku ma beyne eyd\u0131k\u00fcm ve ma halfek\u00fcm leallek\u00fcm t\u00fcrhamun\n\n46.Ve ma te'tiyhim min ayetim min ayati rabbihim illa kanu anha mu'rid\u0131yn\n\n47.Ve iza k\u0131yle leh\u00fcm enfiku mimma razekak\u00fcm\u00fcllah\u00fc kalelleziyne keferu lilleziyne amenu e nut'\u0131m\u00fc mel lev ye\u015fa\u00fcllah\u00fc at'amehu in ent\u00fcm illa f\u0131 dalalim m\u00fcb\u0131n\n\n48.Ve yekulune meta hazel va'd\u00fc in k\u00fcnt\u00fcm sadik\u0131yn\n\n49.Ma yenzurune illa sayhatev vah\u0131deten te'huz\u00fch\u00fcm veh\u00fcm yeh\u0131ss\u0131mun\n\n50.Fela yestet\u0131y'une tevs\u0131yetev ve la ila ehlihim yarciun\n\n51.Ve n\u00fcfiha fis suri fe iza h\u00fcm minel ecdasi ila rabbihim yensilun\n\n52.Kalu ya veylena mem beasena mim merkadina haza ma veader rahman\u00fc ve sadekal murselun\n\n53.\u0130n kanet illa sayhatev vah\u0131deten feiza h\u00fcm cemiy'ul ledeyna muhdarun\n\n54.Fel yevme la tuzlem\u00fc nefs\u00fcn \u015fey'ev vela t\u00fcczevne illa ma k\u00fcnt\u00fcm ta'melun\n\n55.\u0130nne ashabel cennetil yevme f\u0131 \u015f\u00fc\u011fulin fakihun\n\n56.H\u00fcm ve ezvac\u00fch\u00fcm f\u0131 z\u0131lal\u0131n alel eraiki m\u00fcttekiun\n\n57.Leh\u00fcm fiyha fakihet\u00fcv ve leh\u00fcm ma yeddeun\n\n58.Selam\u00fcn kavlem mir rabbir rah\u0131ym\n\n59.Vemtaz\u00fcl yevme eyy\u00fchel m\u00fccrimun\n\n60.Elem a'hed ileyk\u00fcm ya ben\u0131 ademe el la ta'b\u00fcd\u00fc\u015f \u015feytan innehu lek\u00fcm ad\u00fcvv\u00fcm m\u00fcbiyn\n\n61.Ve en\u0131'b\u00fcduni haza s\u0131ratum m\u00fcstek\u0131ym\n\n62.Ve lekad edalle mink\u00fcm cibillen kesiyra efelem tekunu ta'k\u0131lun\n\n63.Hazih\u0131 cehennem\u00fcllet\u0131 k\u00fcnt\u00fcm tuadun\n\n64.Islevhel yevme bima k\u00fcnt\u00fcm tekf\u00fcrun\n\n65.El yevme nahtim\u00fc ala efvahihim ve t\u00fckellim\u00fcna eyd\u0131him ve te\u015fhed\u00fc erc\u00fcl\u00fch\u00fcm bima kanu yeksibun\n\n66.Velev ne\u015fa\u00fc letamesna ala a'y\u00fcnihim festebekus s\u0131rata fe enna y\u00fcbs\u0131run\n\n67.Velev ne\u015fa\u00fc le mesahnah\u00fcm ala mekanetihim femestetau mudiyyev ve la yarciun\n\n68.Ve men n\u00fcammirh\u00fc n\u00fcnekkish\u00fc fil halk efela ya'k\u0131lun\n\n69.Ve ma alemnah\u00fc\u015f \u015f\u0131'ra ve ma yembe\u011f\u0131y leh in h\u00fcve illa zikruv ve kur'an\u00fcm m\u00fcbiyn\n\n70.Li y\u00fcnzira men kane hayyave ve yeh\u0131kkal kavl\u00fc alel kafir\u0131n\n\n71.E ve lem yerav enna halakna leh\u00fcm mimma amilet eyd\u0131na en'amen feh\u00fcm leha malikun\n\n72.Ve zellelnaha leh\u00fcm fe minha rakub\u00fch\u00fcm ve minha ye'k\u00fclun\n\n73.Ve leh\u00fcm fiyha menafiu ve me\u015farib efela ye\u015fk\u00fcrun\n\n74.Vettehazu min dunillahi alihetel lealleh\u00fcm y\u00fcnsarun\n\n75.La yestet\u0131y'une nasrah\u00fcm veh\u00fcm leh\u00fcm c\u00fcnd\u00fcm muhdarun\n\n76.Fela yahz\u00fcnke kavl\u00fch\u00fcm inna na'lem\u00fc ma y\u00fcsirrune ve ma yu'linun\n\n77.Evelem yeral insan\u00fc enna halaknah\u00fc min nutfetin fe iza h\u00fcve has\u0131ym\u00fcn m\u00fcb\u0131n\n\n78.Ve darabe lena meselev ve nesiye halkah kale mey yuhyil \u0131zame ve hiye ram\u0131m\n\n79.Kul yuhy\u0131hellez\u0131 en\u015feeha evvele merrah ve h\u00fcve bi k\u00fclli halk\u0131n al\u0131m\n\n80.Ellez\u0131 ceale lek\u00fcm mine\u015f \u015feceril ahdari naran fe iza ent\u00fcm minh\u00fc tuk\u0131dun\n\n81.Eveleysellez\u0131 halekas semavati vel erda bi kadirin ala ey yahl\u00fcka misleh\u00fcm bela ve h\u00fcvel hallakul al\u0131m\n\n82.\u0130nnema emruhu iza erade \u015fey'en ey yekule lehu k\u00fcn fe yekun\n\n83.Fe s\u00fcbhanellez\u0131 bi yedih\u0131 melekut\u00fc k\u00fclli \u015fey'iv ve ileyhi t\u00fcrceun\n\nYasin Suresi T\u00fcrk\u00e7e Anlam\u0131\n\n1.Y\u00e2 S\u00een.\n\n2, 3, 4.(Ey Muhammed!) Hikmet dolu Kur'an'a andolsun ki sen elbette dosdo\u011fru bir yol \u00fczere (peygamber) g\u00f6nderilenlerdensin.\n\n5, 6.Kur'an, atalar\u0131 uyar\u0131lmam\u0131\u015f, bu y\u00fczden de gaflet i\u00e7inde olan bir kavmi uyarman i\u00e7in mutlak g\u00fc\u00e7 sahibi, \u00e7ok merhametli Allah taraf\u0131ndan indirilmi\u015ftir.\n\n7.Andolsun, onlar\u0131n \u00e7o\u011fu \u00fczerine o s\u00f6z (azap) hak olmu\u015ftur. Art\u0131k onlar iman etmezler.\n\n8.Onlar\u0131n boyunlar\u0131na demir halkalar ge\u00e7irdik, o halkalar \u00e7enelerine dayanm\u0131\u015ft\u0131r. Bu sebeple kafalar\u0131 yukar\u0131ya kalk\u0131k durumdad\u0131r.\n\n9.Biz onlar\u0131n \u00f6nlerine bir set, arkalar\u0131na da bir set \u00e7ekip g\u00f6zlerini perdeledik. Art\u0131k g\u00f6rmezler.\n\n10.Onlar\u0131 uyarsan da, uyarmasan da onlar i\u00e7in birdir, inanmazlar.\n\n11.Sen ancak Zikr'e (Kur'an'a) uyan\u0131 ve g\u00f6rmedi\u011fi halde Rahm\u00e2n'dan korkan kimseyi uyar\u0131rs\u0131n. \u0130\u015fte onu bir ba\u011f\u0131\u015flanma ve g\u00fczel bir m\u00fckafatla m\u00fcjdele.\n\n12.\u015e\u00fcphesiz biz, \u00f6l\u00fcleri mutlaka diriltiriz. Onlar\u0131n yapt\u0131klar\u0131n\u0131 ve b\u0131rakt\u0131klar\u0131 eserlerini yazar\u0131z. Biz her \u015feyi apa\u00e7\u0131k bir kitapta (Levh-i Mahfuz'da) bir bir kaydetmi\u015fizdir.\n\n13.(Ey Muhammed!) Onlara, o memleket halk\u0131n\u0131 \u00f6rnek ver. Hani oraya el\u00e7iler gelmi\u015fti.\n\n14.Hani biz onlara iki el\u00e7i g\u00f6ndermi\u015ftik de onlar\u0131 yalanc\u0131 saym\u0131\u015flard\u0131. Biz de onlara \u00fc\u00e7\u00fcnc\u00fc bir el\u00e7i ile destek vermi\u015ftik. Onlar, \"\u015e\u00fcphesiz biz size g\u00f6nderilmi\u015f el\u00e7ileriz\" dediler.\n\n15.Onlar \u015f\u00f6yle dediler: \"Siz de ancak bizim gibi insans\u0131n\u0131z. Rahm\u00e2n hi\u00e7bir \u015fey indirmemi\u015ftir. Siz sadece yalan s\u00f6yl\u00fcyorsunuz.\"\n\n16.(El\u00e7iler ise) \u015f\u00f6yle dediler: \"Bizim ger\u00e7ekten size g\u00f6nderilmi\u015f el\u00e7iler oldu\u011fumuzu Rabbimiz biliyor.\"\n\n17.\"Bize d\u00fc\u015fen ancak apa\u00e7\u0131k bir tebli\u011fdir.\"\n\n18.Dediler ki: \"\u015e\u00fcphesiz biz sizin y\u00fcz\u00fcn\u00fczden u\u011fursuzlu\u011fa u\u011frad\u0131k. E\u011fer vazge\u00e7mezseniz sizi mutlaka ta\u015flar\u0131z ve bizim taraf\u0131m\u0131zdan size elem dolu bir azap dokunur.\"\n\n19.El\u00e7iler de, \"U\u011fursuzlu\u011funuz kendinizdendir. Size \u00f6\u011f\u00fct verildi\u011fi i\u00e7in mi (u\u011fursuzlu\u011fa u\u011fruyorsunuz?). Hay\u0131r, siz a\u015f\u0131r\u0131 giden bir kavimsiniz\" dediler.\n\n20.\u015eehrin \u00f6b\u00fcr ucundan bir adam ko\u015farak geldi ve \u015f\u00f6yle dedi: \"Ey kavmim! Bu el\u00e7ilere uyun.\"\n\n21.\"Sizden hi\u00e7bir \u00fccret istemeyen kimselere uyun, onlar hidayete erdirilmi\u015f kimselerdir.\"\n\n22.\"Hem ben, ne diye beni yaratana kulluk etmeyeyim. Oysa siz de yaln\u0131zca ona d\u00f6nd\u00fcr\u00fcleceksiniz.\"\n\n23.\"Onu b\u0131rak\u0131p da ba\u015fka ilahlar m\u0131 edineyim? E\u011fer Rahm\u00e2n bana bir zarar vermek istese, onlar\u0131n \u015fefaati bana hi\u00e7bir fayda sa\u011flamaz ve beni kurtaramazlar.\"\n\n24.\"O taktirde ben mutlaka a\u00e7\u0131k bir sap\u0131kl\u0131k i\u00e7inde olurum.\"\n\n25.\"\u015e\u00fcphesiz ben sizin Rabbinize inand\u0131m. Gelin, beni dinleyin!\"\n\n26, 27.(Kavmi onu \u00f6ld\u00fcrd\u00fc\u011f\u00fcnde kendisine): \"Cennete gir!\" denildi. O da, \"Ke\u015fke kavmim, Rabbimin beni ba\u011f\u0131\u015flad\u0131\u011f\u0131n\u0131 ve beni ikram edilenlerden k\u0131ld\u0131\u011f\u0131n\u0131 bilseydi!\" dedi.\n\n28.Kendisinden sonra kavmi \u00fczerine (onlar\u0131 cezaland\u0131rmak i\u00e7in) g\u00f6kten hi\u00e7bir ordu indirmedik. \u0130ndirecek de de\u011fildik.\n\n29.Sadece korkun\u00e7 bir ses oldu. Bir anda s\u00f6n\u00fcp gittiler.\n\n30.Yaz\u0131k o kullara! Kendilerine bir peygamber gelmezdi ki, onunla alay ediyor olmas\u0131nlar.\n\n31.Kendilerinden \u00f6nce nice nesilleri helak etti\u011fimizi; onlar\u0131n art\u0131k kendilerine d\u00f6nmeyeceklerini g\u00f6rmediler mi?\n\n32.Onlar\u0131n hepsi de mutlaka toplan\u0131p (hesap i\u00e7in) huzurumuza \u00e7\u0131kar\u0131lacaklard\u0131r.\n\n33.\u00d6l\u00fc toprak onlar i\u00e7in bir delildir. Biz onu diriltir ve ondan taneler \u00e7\u0131kar\u0131r\u0131z da onlardan yerler\n\n34, 35.Meyvelerinden yesinler diye biz orada hurmal\u0131klar, \u00fcz\u00fcm ba\u011flar\u0131 var ettik ve i\u00e7lerinde p\u0131narlar f\u0131\u015fk\u0131rtt\u0131k. Bunlar\u0131 onlar\u0131n elleri yapm\u0131\u015f de\u011fildir. H\u00e2l\u00e2 \u015f\u00fckretmeyecekler mi?\n\n36.Yerin bitirdi\u011fi \u015feylerden, insanlar\u0131n kendilerinden ve (daha) bilemedikleri (nice) \u015feylerden, b\u00fct\u00fcn \u00e7iftleri yaratan\u0131n \u015fan\u0131 y\u00fccedir.\n\n37.Gece de onlar i\u00e7in bir delildir. G\u00fcnd\u00fcz\u00fc ondan \u00e7\u0131kar\u0131r\u0131z, bir de bakars\u0131n karanl\u0131k i\u00e7inde kalm\u0131\u015flard\u0131r.\n\n38.G\u00fcne\u015f de kendi y\u00f6r\u00fcngesinde ak\u0131p gitmektedir. Bu mutlak g\u00fc\u00e7 sahibi, hakk\u0131yla bilen Allah'\u0131n takdiri(d\u00fczenlemesi)dir.\n\n39.Ay\u0131n dola\u015f\u0131m\u0131 i\u00e7in de konak yerleri (evreler) belirledik. Nihayet o, e\u011frilmi\u015f kuru hurma dal\u0131 gibi olur.\n\n40.Ne g\u00fcne\u015f aya yeti\u015febilir, ne de gece g\u00fcnd\u00fcz\u00fc ge\u00e7ebilir. Her biri bir y\u00f6r\u00fcngede y\u00fczmektedir.\n\n41.Onlar\u0131n soylar\u0131n\u0131 dolu gemide ta\u015f\u0131mam\u0131z da onlar i\u00e7in bir delildir.\n\n42.Biz onlar i\u00e7in o gemi gibi binecekleri nice \u015feyler yaratt\u0131k.\n\n43.Biz istesek onlar\u0131 suda bo\u011far\u0131z da kendileri i\u00e7in ne imdat \u00e7a\u011fr\u0131s\u0131 yapan olur, ne de kurtar\u0131l\u0131rlar.\n\n44.Ancak taraf\u0131m\u0131zdan bir rahmet olarak ve bir s\u00fcreye kadar daha ya\u015fas\u0131nlar diye kurtar\u0131l\u0131rlar.\n\n45.Onlara, \"\u00d6n\u00fcn\u00fczde ve arkan\u0131zda olan \u015feylerden (d\u00fcnya ve ahirette g\u00f6rece\u011finiz azaplardan) sak\u0131n\u0131n ki size merhamet edilsin\" denildi\u011finde y\u00fcz \u00e7evirirler.\n\n46.Onlara Rablerinin \u00e2yetlerinden bir \u00e2yet gelmez ki ondan y\u00fcz \u00e7eviriyor olmas\u0131nlar.\n\n47.Onlara, \"Allah'\u0131n sizi r\u0131z\u0131kland\u0131rd\u0131\u011f\u0131 \u015feylerden Allah yolunda harcay\u0131n\" denildi\u011fi zaman, inkar edenler iman edenlere, \"Allah'\u0131n, dilemi\u015f olsa kendilerini doyurabilece\u011fi kimselere mi yedirece\u011fiz? Siz ancak apa\u00e7\u0131k bir sap\u0131kl\u0131k i\u00e7indesiniz\" derler.\n\n48.\"E\u011fer do\u011fru s\u00f6yleyenlerseniz bu tehdit ne zaman gelecek?\" diyorlar.\n\n49.Onlar ancak, \u00e7eki\u015fip dururlarken kendilerini yakalayacak korkun\u00e7 bir ses bekliyorlar.\n\n50.Art\u0131k ne birbirlerine tavsiyede bulunabilirler ne de ailelerine d\u00f6nebilirler.\n\n51.S\u00fbra \u00fcf\u00fcr\u00fcl\u00fcr. Bir de bakars\u0131n kabirlerden \u00e7\u0131km\u0131\u015f Rablerine do\u011fru ak\u0131n ak\u0131n gitmektedirler\n\n52.\u015e\u00f6yle derler: \"Vay ba\u015f\u0131m\u0131za gelene! Kim bizi diriltip mezar\u0131m\u0131zdan \u00e7\u0131kard\u0131? Bu, Rahman'\u0131n vaad etti\u011fi \u015feydir. Peygamberler do\u011fru s\u00f6ylemi\u015fler.\"\n\n53.Sadece korkun\u00e7 bir ses olur. Bir de bakars\u0131n hepsi birden toplan\u0131p huzurumuza \u00e7\u0131kar\u0131lm\u0131\u015flard\u0131r.\n\n54.O g\u00fcn kimseye, hi\u00e7 mi hi\u00e7 zulmedilmez. Size ancak i\u015flemekte oldu\u011funuz \u015feylerin kar\u015f\u0131l\u0131\u011f\u0131 verilir.\n\n55.\u015e\u00fcphesiz cennetlikler o g\u00fcn nimetlerle me\u015fguld\u00fcrler, zevk s\u00fcrerler.\n\n56.Onlar ve e\u015fleri g\u00f6lgelerde koltuklara yaslanmaktad\u0131rlar.\n\n57.Onlar i\u00e7in orada meyveler vard\u0131r. Onlar i\u00e7in diledikleri her \u015fey vard\u0131r.\n\n58.\u00c7ok merhametli olan Rab'den bir s\u00f6z olarak (kendilerine) \"Selam\" (vard\u0131r).\n\n59.(Allah \u015f\u00f6yle der:) \"Ey su\u00e7lular! Ayr\u0131l\u0131n bu g\u00fcn!\"\n\n60, 61.\"Ey ademo\u011fullar\u0131! Ben size, \u015feytana kulluk etmeyin. \u00c7\u00fcnk\u00fc o sizin i\u00e7in apa\u00e7\u0131k bir d\u00fc\u015fmand\u0131r. Bana kulluk edin. \u0130\u015fte bu dosdo\u011fru yoldur, diye emretmedim mi?\"\n\n62.\"Andolsun, o sizden pek \u00e7ok nesli sapt\u0131rm\u0131\u015ft\u0131. Hi\u00e7 d\u00fc\u015f\u00fcnm\u00fcyor muydunuz?\"\n\n63.\"\u0130\u015fte bu, tehdit edildi\u011finiz cehennemdir.\"\n\n64.\"\u0130nkar etti\u011finizden dolay\u0131 bug\u00fcn girin oraya!\"\n\n65.O g\u00fcn biz onlar\u0131n a\u011f\u0131zlar\u0131n\u0131 m\u00fch\u00fcrleriz. Elleri bize konu\u015fur, ayaklar\u0131 da kazand\u0131klar\u0131na \u015fahitlik eder.\n\n66.E\u011fer dileseydik onlar\u0131n g\u00f6zlerini b\u00fcsb\u00fct\u00fcn k\u00f6r ederdik de (bu halde) yola koyulmak i\u00e7in didi\u015firlerdi. Fakat nas\u0131l g\u00f6recekler ki?!\n\n67.Yine e\u011fer dileseydik olduklar\u0131 yerde ba\u015fka yarat\u0131klara d\u00f6n\u00fc\u015ft\u00fcr\u00fcrd\u00fck de ne ileri gidebilirler, ne geri d\u00f6nebilirlerdi.\n\n68.Kime uzun \u00f6m\u00fcr verirsek, onu yarat\u0131l\u0131\u015f itibariyle tersine \u00e7eviririz (g\u00fcc\u00fcn\u00fc azalt\u0131r\u0131z). H\u00e2l\u00e2 d\u00fc\u015f\u00fcnmeyecekler mi?\n\n69.Biz o Peygamber'e \u015fiir \u00f6\u011fretmedik. Bu ona yara\u015fmaz da. O(na verdi\u011fimiz) ancak bir \u00f6\u011f\u00fct ve apa\u00e7\u0131k bir Kur'an'd\u0131r.\n\n70.(Aklen ve fikren) diri olanlar\u0131 uyarmas\u0131 ve kafirler hakk\u0131ndaki o s\u00f6z\u00fcn (azab\u0131n) ger\u00e7ekle\u015fmesi i\u00e7in Kur'an'\u0131 indirdik.\n\n71.G\u00f6rmediler mi ki biz onlar i\u00e7in, ellerimizin (kudretimizin) eseri olan hayvanlar yaratt\u0131k da onlar bu hayvanlara sahip oluyorlar.\n\n72.Biz o hayvanlar\u0131 kendilerine boyun e\u011fdirdik. Onlardan bir k\u0131sm\u0131 binekleridir, bir k\u0131sm\u0131n\u0131 da yerler.\n\n73.Onlar i\u00e7in bu hayvanlarda (daha pek \u00e7ok) yararlar ve i\u00e7ecekler vard\u0131r. H\u00e2l\u00e2 \u015f\u00fckretmeyecekler mi?\n\n74.Belki kendilerine yard\u0131m edilir diye Allah'\u0131 b\u0131rak\u0131p da ilahlar edindiler.\n\n75.Onlar ilahlar i\u00e7in (hizmete) haz\u0131r asker olduklar\u0131 halde, ilahlar onlara yard\u0131m edemezler.\n\n76.(Ey Muhammed!) Art\u0131k onlar\u0131n s\u00f6z\u00fc seni \u00fczmesin. \u00c7\u00fcnk\u00fc biz onlar\u0131n gizlediklerini de a\u00e7\u0131\u011fa vurduklar\u0131n\u0131 da biliyoruz.\n\n77.\u0130nsan, bizim kendisini az bir sudan (meniden) yaratt\u0131\u011f\u0131m\u0131z\u0131 g\u00f6rmedi mi ki, kalkm\u0131\u015f apa\u00e7\u0131k bir d\u00fc\u015fman kesilmi\u015ftir.\n\n78.Bir de kendi yarat\u0131l\u0131\u015f\u0131n\u0131 unutarak bize bir \u00f6rnek getirdi. Dedi ki: \"\u00c7\u00fcr\u00fcm\u00fc\u015flerken kemikleri kim diriltecek?\"\n\n79.De ki: \"Onlar\u0131 ilk defa var eden diriltecektir. O her yarat\u0131lm\u0131\u015f\u0131 hakk\u0131yla bilendir.\"\n\n80.O, sizin i\u00e7in ye\u015fil a\u011fa\u00e7tan ate\u015f yaratand\u0131r. \u015eimdi siz ondan yak\u0131p duruyorsunuz.\n\n81.G\u00f6kleri ve yeri yaratan Allah'\u0131n, onlar\u0131n benzerini yaratmaya g\u00fcc\u00fc yetmez mi? Evet yeter. O, hakk\u0131yla yaratand\u0131r, hakk\u0131yla bilendir.\n\n82.Bir \u015feyi diledi\u011fi zaman onun emri o \u015feye ancak \"Ol!\" demektir. O da hemen oluverir.\n\n83.Her \u015feyin h\u00fck\u00fcmranl\u0131\u011f\u0131 elinde olan Allah'\u0131n \u015fan\u0131 y\u00fccedir! Siz yaln\u0131z O'na d\u00f6nd\u00fcr\u00fcleceksiniz.\n\nYasin Suresi Konusu\n\nHz. Muhammed aleyhissel\u00e2m\u0131n hak peygamber oldu\u011fu ona indirilen Kur\u2019an deliliyle desteklenerek a\u00e7\u0131klan\u0131r; ba\u015fka peygamberlerin tevhid m\u00fccadelelerinden bir kesit verilerek bu u\u011furda b\u00fcy\u00fck s\u0131k\u0131nt\u0131lara katlanan Res\u00fbl-i Ekrem ve ona t\u00e2bi olanlar teselli edilir. Allah Te\u00e2l\u00e2\u2019n\u0131n birlik ve kudret delillerine ve evrendeki yarat\u0131l\u0131\u015f s\u0131rlar\u0131na dikkat \u00e7ekilerek \u00f6ld\u00fckten sonra dirilme ger\u00e7e\u011fi ve bunun sonu\u00e7lar\u0131 \u00fczerinde durulur. R\u00e2z\u00ee\u2019nin belirtti\u011fi \u00fczere bu s\u00fbrenin, \u0130sl\u00e2m inan\u00e7lar\u0131n\u0131n \u00fc\u00e7 temel umdesinin (Allah\u2019\u0131n birli\u011fi, peygamberlik ve \u00e2hiret) en g\u00fc\u00e7l\u00fc delillerle i\u015flenmesine hasredildi\u011fi s\u00f6ylenebilir. \u015e\u00f6yle ki: 3. \u00e2yette \u2013devam\u0131ndaki delillerle teyit edilerek\u2013 peygamberlik m\u00fcessesesi \u00fczerinde durulmu\u015f; m\u00fcteakip \u00e2yetlerde Allah\u2019\u0131n birli\u011fi ve e\u015fsiz g\u00fcc\u00fc, \u00f6ld\u00fckten sonra dirilmenin ve il\u00e2h\u00ee huzurda yarg\u0131lanman\u0131n ka\u00e7\u0131n\u0131lmazl\u0131\u011f\u0131 ortaya konmu\u015f, son \u00e2yette de yine bu iki nokta (vahd\u00e2niyet ve ha\u015fir) \u00f6zetlenmi\u015ftir. Kur\u2019an\u2019dan bu \u00f6l\u00e7\u00fcde de olsa nasibini alan kimse art\u0131k kalbinin pay\u0131 olan iman\u0131 elde etmi\u015f demektir ki bunun tezah\u00fcrleri de diline ve davran\u0131\u015flar\u0131na yans\u0131yacakt\u0131r (XXVI, 113).\n\nYasin Suresi Fazileti\n\nHadis kaynaklar\u0131nda Hz. Peygamber\u2019den Y\u00e2s\u00een s\u00fbresinin faziletine dair nakledilmi\u015f s\u00f6zler yer al\u0131r. Bunlardan biri \u015f\u00f6yledir: \u201cHer \u015feyin bir kalbi vard\u0131r; Kur\u2019an\u2019\u0131n kalbi de Y\u00e2s\u00een\u2019dir\u201d (Tirmiz\u00ee, \u201cFez\u00e2il\u00fc\u2019lKur\u2019\u00e2n\u201d, 7; D\u00e2rim\u00ee, \u201cFez\u00e2il\u00fc\u2019l-Kur\u2019\u00e2n\u201d, 21; kr\u015f. M\u00fcsned, V, 26. Di\u011fer baz\u0131 rivayetler i\u00e7in bk. \u015eevk\u00e2n\u00ee, IV, 410-411). \u0130bn Abbas\u2019\u0131n da \u2013bu s\u00fbrenin son \u00e2yeti hakk\u0131nda\u2013 \u201cY\u00e2s\u00een\u2019in ve onu okuman\u0131n ni\u00e7in bu kadar faziletli oldu\u011funu bilmiyordum; me\u011fer bu \u00e2yetten dolay\u0131 imi\u015f\u201d dedi\u011fi nakledilir (Zemah\u015fer\u00ee, III, 294-295). Hadislerin s\u0131hhat durumu tart\u0131\u015fmal\u0131 olmakla beraber, \u00f6teden beri \u0130sl\u00e2m \u00e2limleri Res\u00fblullah\u2019\u0131n bu s\u00fbreye \u00f6zel bir ilgi g\u00f6sterdi\u011fi kanaatini ta\u015f\u0131m\u0131\u015flar ve m\u00fcsl\u00fcmanlar da Kur\u2019an til\u00e2vetinde ona ayr\u0131 bir yer vermi\u015flerdir. Bu sebeple Y\u00e2s\u00een s\u00fbresi i\u00e7in \u00f6zel tefsirler kaleme al\u0131nm\u0131\u015ft\u0131r (\u00d6l\u00fclere Y\u00e2s\u00een okunmas\u0131yla ilgili hadiste \u201c\u00f6lmek \u00fczere olanlar\u201d\u0131n kastedildi\u011fi kanaati h\u00e2kim olmakla beraber, bunu \u00f6ld\u00fckten sonra veya \u00f6l\u00fcn\u00fcn kabri ba\u015f\u0131nda okunaca\u011f\u0131 \u015feklinde anlayanlar da vard\u0131r, bk. Elmal\u0131l\u0131, VI, 4004).\n\nYasin Suresi Tefsiri\n\nT\u00e2h\u00e2 s\u00fbresinin ilk \u00e2yetinde oldu\u011fu gibi buradaki iki harfin mahiyeti ve anlam\u0131 hususunda da m\u00fcfessirler aras\u0131nda iki e\u011filim bulunmaktad\u0131r. Bir anlay\u0131\u015fa g\u00f6re bunlar, baz\u0131 s\u00fbrelerin ba\u015f\u0131nda yer alan ve ayr\u0131 ayr\u0131 okundu\u011fu i\u00e7in \u201chur\u00fbf-\u0131 mukattaa\u201d diye adland\u0131r\u0131lan harflerdendir (bu konuda bilgi i\u00e7in bk. Bakara 2/1). Di\u011fer e\u011filime g\u00f6re ise \u201cy\u00e2s\u00een\u201d ayr\u0131 iki harf de\u011fil, anlam\u0131 olan bir kelimedir. Bu e\u011filim i\u00e7inde kuvvetli bulunan g\u00f6r\u00fc\u015fe g\u00f6re bu kelime Arap\u00e7a\u2019n\u0131n baz\u0131 leh\u00e7elerinde \u201cey ki\u015fi, ey insan!\u201d anlam\u0131na gelmektedir; burada kendisine hitap edilen ki\u015fi ise Hz. Muhammed\u2019dir. Hatta Sa\u00eed b. C\u00fcbeyr\u2019den, bunun Res\u00fblullah\u2019\u0131n isimlerinden biri oldu\u011fu da rivayet edilmi\u015ftir (\u0130bn At\u0131yye, IV, 445). Bu kelimenin Allah\u2019\u0131n isimlerinden biri olup burada o isme yemin edildi\u011fi, s\u00f6ze ba\u015flama ifadesi ve Kur\u2019an\u2019\u0131n isimlerinden oldu\u011fu g\u00f6r\u00fc\u015fleri de vard\u0131r (Taber\u00ee, XXII, 148-149).",
    "keywords": [
        "t\u00fcrk\u00e7e",
        "okunu\u015fu",
        "bu",
        "yasin",
        "ma",
        "la",
        "min",
        "tefsiri",
        "i\u00e7in",
        "ve",
        "bir",
        "fe",
        "diyanet",
        "da",
        "fazileti",
        "onlar\u0131n",
        "suresi",
        "yaz\u0131l\u0131\u015f\u0131",
        "meali"
    ],
    "meta_keywords": [
        ""
    ],
    "publish_date": null,
    "summary": "Bu surede insan\u0131n ba\u015fl\u0131ca g\u00f6rev ve sorumluluklar\u0131na yer verilmektedir.\nBunun d\u0131\u015f\u0131nda; Antakya halk\u0131 i\u00e7in giden el\u00e7iler, \u015feytan ve \u00f6ld\u00fckten sonra dirilme konular\u0131na da yer verilmektedir.\nBu ba\u011flamda Yasin Suresi, M\u00fcsl\u00fcmanlar i\u00e7in \u00f6zel bir yere sahiptir.\n\u0130ni\u015f s\u0131ras\u0131 incelendi\u011finde Yasin Suresi\u2019nin \u00f6n\u00fcnde Cin Suresi, arkas\u0131nda ise Furkan Suresi yer almaktad\u0131r.\nYasin Suresi, faziletleri bak\u0131m\u0131nda olduk\u00e7a s\u0131k okunan bir suredir.\nYasin Suresi\u2019nin a\u00e7\u0131klamas\u0131 ve tefsiri Diyanet taraf\u0131ndan uygun bir bi\u00e7imde verilmektedir.\nBu sureyi ezberlemek isteyen M\u00fcsl\u00fcmanlar\u0131n say\u0131s\u0131 da olduk\u00e7a fazlad\u0131r.\nBu sureyi dinlemek ya da ezberlemek isteyenler a\u015fa\u011f\u0131da verilen i\u00e7erikleri inceleyebilir ve bu konu hakk\u0131nda yard\u0131m alabilirler.\nHikmet dolu Kur'an'a andolsun ki sen elbette dosdo\u011fru bir yol \u00fczere (peygamber) g\u00f6nderilenlerdensin.\n5, 6.Kur'an, atalar\u0131 uyar\u0131lmam\u0131\u015f, bu y\u00fczden de gaflet i\u00e7inde olan bir kavmi uyarman i\u00e7in mutlak g\u00fc\u00e7 sahibi, \u00e7ok merhametli Allah taraf\u0131ndan indirilmi\u015ftir.\n9.Biz onlar\u0131n \u00f6nlerine bir set, arkalar\u0131na da bir set \u00e7ekip g\u00f6zlerini perdeledik.\n10.Onlar\u0131 uyarsan da, uyarmasan da onlar i\u00e7in birdir, inanmazlar.\n11.Sen ancak Zikr'e (Kur'an'a) uyan\u0131 ve g\u00f6rmedi\u011fi halde Rahm\u00e2n'dan korkan kimseyi uyar\u0131rs\u0131n.\n\u0130\u015fte onu bir ba\u011f\u0131\u015flanma ve g\u00fczel bir m\u00fckafatla m\u00fcjdele.\nOnlar\u0131n yapt\u0131klar\u0131n\u0131 ve b\u0131rakt\u0131klar\u0131 eserlerini yazar\u0131z.\nBiz her \u015feyi apa\u00e7\u0131k bir kitapta (Levh-i Mahfuz'da) bir bir kaydetmi\u015fizdir.\nE\u011fer vazge\u00e7mezseniz sizi mutlaka ta\u015flar\u0131z ve bizim taraf\u0131m\u0131zdan size elem dolu bir azap dokunur.\"\n20.\u015eehrin \u00f6b\u00fcr ucundan bir adam ko\u015farak geldi ve \u015f\u00f6yle dedi: \"Ey kavmim!\nE\u011fer Rahm\u00e2n bana bir zarar vermek istese, onlar\u0131n \u015fefaati bana hi\u00e7bir fayda sa\u011flamaz ve beni kurtaramazlar.\"\nO da, \"Ke\u015fke kavmim, Rabbimin beni ba\u011f\u0131\u015flad\u0131\u011f\u0131n\u0131 ve beni ikram edilenlerden k\u0131ld\u0131\u011f\u0131n\u0131 bilseydi!\"\n33.\u00d6l\u00fc toprak onlar i\u00e7in bir delildir.\nBiz onu diriltir ve ondan taneler \u00e7\u0131kar\u0131r\u0131z da onlardan yerler34, 35.Meyvelerinden yesinler diye biz orada hurmal\u0131klar, \u00fcz\u00fcm ba\u011flar\u0131 var ettik ve i\u00e7lerinde p\u0131narlar f\u0131\u015fk\u0131rtt\u0131k.\n36.Yerin bitirdi\u011fi \u015feylerden, insanlar\u0131n kendilerinden ve (daha) bilemedikleri (nice) \u015feylerden, b\u00fct\u00fcn \u00e7iftleri yaratan\u0131n \u015fan\u0131 y\u00fccedir.\n37.Gece de onlar i\u00e7in bir delildir.\n41.Onlar\u0131n soylar\u0131n\u0131 dolu gemide ta\u015f\u0131mam\u0131z da onlar i\u00e7in bir delildir.\n43.Biz istesek onlar\u0131 suda bo\u011far\u0131z da kendileri i\u00e7in ne imdat \u00e7a\u011fr\u0131s\u0131 yapan olur, ne de kurtar\u0131l\u0131rlar.\n44.Ancak taraf\u0131m\u0131zdan bir rahmet olarak ve bir s\u00fcreye kadar daha ya\u015fas\u0131nlar diye kurtar\u0131l\u0131rlar.\n45.Onlara, \"\u00d6n\u00fcn\u00fczde ve arkan\u0131zda olan \u015feylerden (d\u00fcnya ve ahirette g\u00f6rece\u011finiz azaplardan) sak\u0131n\u0131n ki size merhamet edilsin\" denildi\u011finde y\u00fcz \u00e7evirirler.\n47.Onlara, \"Allah'\u0131n sizi r\u0131z\u0131kland\u0131rd\u0131\u011f\u0131 \u015feylerden Allah yolunda harcay\u0131n\" denildi\u011fi zaman, inkar edenler iman edenlere, \"Allah'\u0131n, dilemi\u015f olsa kendilerini doyurabilece\u011fi kimselere mi yedirece\u011fiz?\n\u00c7\u00fcnk\u00fc o sizin i\u00e7in apa\u00e7\u0131k bir d\u00fc\u015fmand\u0131r.\n66.E\u011fer dileseydik onlar\u0131n g\u00f6zlerini b\u00fcsb\u00fct\u00fcn k\u00f6r ederdik de (bu halde) yola koyulmak i\u00e7in didi\u015firlerdi.\nO(na verdi\u011fimiz) ancak bir \u00f6\u011f\u00fct ve apa\u00e7\u0131k bir Kur'an'd\u0131r.\n(Aklen ve fikren) diri olanlar\u0131 uyarmas\u0131 ve kafirler hakk\u0131ndaki o s\u00f6z\u00fcn (azab\u0131n) ger\u00e7ekle\u015fmesi i\u00e7in Kur'an'\u0131 indirdik.\n71.G\u00f6rmediler mi ki biz onlar i\u00e7in, ellerimizin (kudretimizin) eseri olan hayvanlar yaratt\u0131k da onlar bu hayvanlara sahip oluyorlar.\nOnlardan bir k\u0131sm\u0131 binekleridir, bir k\u0131sm\u0131n\u0131 da yerler.\n73.Onlar i\u00e7in bu hayvanlarda (daha pek \u00e7ok) yararlar ve i\u00e7ecekler vard\u0131r.\n77.\u0130nsan, bizim kendisini az bir sudan (meniden) yaratt\u0131\u011f\u0131m\u0131z\u0131 g\u00f6rmedi mi ki, kalkm\u0131\u015f apa\u00e7\u0131k bir d\u00fc\u015fman kesilmi\u015ftir.\n81.G\u00f6kleri ve yeri yaratan Allah'\u0131n, onlar\u0131n benzerini yaratmaya g\u00fcc\u00fc yetmez mi?\nAllah Te\u00e2l\u00e2\u2019n\u0131n birlik ve kudret delillerine ve evrendeki yarat\u0131l\u0131\u015f s\u0131rlar\u0131na dikkat \u00e7ekilerek \u00f6ld\u00fckten sonra dirilme ger\u00e7e\u011fi ve bunun sonu\u00e7lar\u0131 \u00fczerinde durulur.\nR\u00e2z\u00ee\u2019nin belirtti\u011fi \u00fczere bu s\u00fbrenin, \u0130sl\u00e2m inan\u00e7lar\u0131n\u0131n \u00fc\u00e7 temel umdesinin (Allah\u2019\u0131n birli\u011fi, peygamberlik ve \u00e2hiret) en g\u00fc\u00e7l\u00fc delillerle i\u015flenmesine hasredildi\u011fi s\u00f6ylenebilir.\nKur\u2019an\u2019dan bu \u00f6l\u00e7\u00fcde de olsa nasibini alan kimse art\u0131k kalbinin pay\u0131 olan iman\u0131 elde etmi\u015f demektir ki bunun tezah\u00fcrleri de diline ve davran\u0131\u015flar\u0131na yans\u0131yacakt\u0131r (XXVI, 113).\nBunlardan biri \u015f\u00f6yledir: \u201cHer \u015feyin bir kalbi vard\u0131r; Kur\u2019an\u2019\u0131n kalbi de Y\u00e2s\u00een\u2019dir\u201d (Tirmiz\u00ee, \u201cFez\u00e2il\u00fc\u2019lKur\u2019\u00e2n\u201d, 7; D\u00e2rim\u00ee, \u201cFez\u00e2il\u00fc\u2019l-Kur\u2019\u00e2n\u201d, 21; kr\u015f.\n\u0130bn Abbas\u2019\u0131n da \u2013bu s\u00fbrenin son \u00e2yeti hakk\u0131nda\u2013 \u201cY\u00e2s\u00een\u2019in ve onu okuman\u0131n ni\u00e7in bu kadar faziletli oldu\u011funu bilmiyordum; me\u011fer bu \u00e2yetten dolay\u0131 imi\u015f\u201d dedi\u011fi nakledilir (Zemah\u015fer\u00ee, III, 294-295).\nHadislerin s\u0131hhat durumu tart\u0131\u015fmal\u0131 olmakla beraber, \u00f6teden beri \u0130sl\u00e2m \u00e2limleri Res\u00fblullah\u2019\u0131n bu s\u00fbreye \u00f6zel bir ilgi g\u00f6sterdi\u011fi kanaatini ta\u015f\u0131m\u0131\u015flar ve m\u00fcsl\u00fcmanlar da Kur\u2019an til\u00e2vetinde ona ayr\u0131 bir yer vermi\u015flerdir.\nYasin Suresi TefsiriT\u00e2h\u00e2 s\u00fbresinin ilk \u00e2yetinde oldu\u011fu gibi buradaki iki harfin mahiyeti ve anlam\u0131 hususunda da m\u00fcfessirler aras\u0131nda iki e\u011filim bulunmaktad\u0131r.\nBir anlay\u0131\u015fa g\u00f6re bunlar, baz\u0131 s\u00fbrelerin ba\u015f\u0131nda yer alan ve ayr\u0131 ayr\u0131 okundu\u011fu i\u00e7in \u201chur\u00fbf-\u0131 mukattaa\u201d diye adland\u0131r\u0131lan harflerdendir (bu konuda bilgi i\u00e7in bk.\nDi\u011fer e\u011filime g\u00f6re ise \u201cy\u00e2s\u00een\u201d ayr\u0131 iki harf de\u011fil, anlam\u0131 olan bir kelimedir.\nBu e\u011filim i\u00e7inde kuvvetli bulunan g\u00f6r\u00fc\u015fe g\u00f6re bu kelime Arap\u00e7a\u2019n\u0131n baz\u0131 leh\u00e7elerinde \u201cey ki\u015fi, ey insan!\u201d anlam\u0131na gelmektedir; burada kendisine hitap edilen ki\u015fi ise Hz.\nHatta Sa\u00eed b. C\u00fcbeyr\u2019den, bunun Res\u00fblullah\u2019\u0131n isimlerinden biri oldu\u011fu da rivayet edilmi\u015ftir (\u0130bn At\u0131yye, IV, 445).\nBu kelimenin Allah\u2019\u0131n isimlerinden biri olup burada o isme yemin edildi\u011fi, s\u00f6ze ba\u015flama ifadesi ve Kur\u2019an\u2019\u0131n isimlerinden oldu\u011fu g\u00f6r\u00fc\u015fleri de vard\u0131r (Taber\u00ee, XXII, 148-149).",
    "article_html": "",
    "meta_description": "Yasin Suresi, M\u00fcsl\u00fcmanlar i\u00e7erisinde en s\u0131k okunan sureler aras\u0131nda yer almaktad\u0131r. Genellikle mevlid yap\u0131l\u0131rken okunan bu surenin olduk\u00e7a faziletli oldu\u011funa inan\u0131lmaktad\u0131r. Yasin Suresi, Mekke d\u00f6nemindeyken indirilen ve toplamda 83 ayetten olu\u015fan bir suredir.",
    "meta_lang": "tr"
}