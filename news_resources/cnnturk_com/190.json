{
    "article_id": "cad003876d052e14a81b3299f0a3c6e8.1590265840.6520624",
    "title": "Koronavir\u00fcsten uzak do\u011fayla i\u00e7 i\u00e7e tatil! Kamp, karavan ve bungalov tesislerine talep artt\u0131",
    "authors": [],
    "canonical_link": "https://www.cnnturk.com/seyahat/koronavirusten-uzak-dogayla-ic-ice-tatil-kamp-karavan-ve-bungalov-tesislerine-talep-artti",
    "url": "http://cnnturk.com/seyahat/koronavirusten-uzak-dogayla-ic-ice-tatil-kamp-karavan-ve-bungalov-tesislerine-talep-artti",
    "top_img": "https://i2.cnnturk.com/i/cnnturk/75/0x0/5ec4cdda2af10707c4b6c8f7.jpg",
    "meta_img": "https://i2.cnnturk.com/i/cnnturk/75/0x0/5ec4cdda2af10707c4b6c8f7.jpg",
    "movies": [],
    "text": "Ulup\u0131nar Mahalle Muhtar\u0131 ve Ulup\u0131nar \u00c7evre Koruma ve Geli\u015ftirme \u0130\u015fletme Kooperatifi Ba\u015fkan\u0131 Habip Alt\u0131nkaya, normalle\u015fme s\u00fcreciyle birlikte \u00c7\u0131ral\u0131'da da turizm sezonuna 'merhaba' demek i\u00e7in haz\u0131rl\u0131k yap\u0131ld\u0131\u011f\u0131n\u0131 s\u00f6yledi. \u00c7\u0131ral\u0131'n\u0131n sosyal mesafe kurallar\u0131na uygun bir yer oldu\u011funu belirten Alt\u0131nkaya, \"Odalar\u0131m\u0131z\u0131n sosyal mesafeleri \u00e7ok a\u00e7\u0131k. Buras\u0131 y\u00fczde 90 bungalov yap\u0131 evleriyle beraber turizm yap\u0131lmakta. Bu evler kendili\u011finden ba\u011f\u0131ms\u0131z odalar halindedir. Burada kalan insanlar\u0131n bir\u00e7o\u011fu birbirleriyle \u00e7ok yak\u0131n bir \u015fekilde ileti\u015fim kurmamaktad\u0131r. Bu nedenle biz art\u0131k yeni bir turizm alan\u0131 olu\u015fturmaya ba\u015flad\u0131k. B\u00fcy\u00fck otelleri, kalabal\u0131k alanlar\u0131 insanlar art\u0131k tercih etmeyecek. Biz \u00f6yle tahmin ediyoruz. B\u00f6yle g\u00fczel, \u015firin beldede \u00e7ok kalabal\u0131k olmayan tatil alanlar\u0131n\u0131 tercih edecekler. Onun i\u00e7in de in\u015fallah \u00c7\u0131ral\u0131'da g\u00fczel bir turizm sezonunu umut ediyoruz\" dedi. '350 TL 'den 2 bin TL'ye kadar odalar var' \u00c7\u0131ral\u0131'daki yakla\u015f\u0131k 18 bin yatak kapasitesinin 7 bine yak\u0131n\u0131n\u0131n bungalov oldu\u011funu kaydeden Habip Alt\u0131nkaya, \"B\u00fcy\u00fck olas\u0131l\u0131kla \u00c7\u0131ral\u0131'ya talep olaca\u011f\u0131 i\u00e7in fiyatlarda biraz farkl\u0131l\u0131klar olabilir. Bizde g\u00fcnl\u00fc\u011f\u00fc 350 TL'den 2 bin TL'ye kadar odalar var. Odan\u0131n kalitesi, kalma say\u0131s\u0131, deniz uzakl\u0131\u011f\u0131, fiyatlar\u0131 de\u011fi\u015ftirebiliyor. Bunun haricinde \u00e7ad\u0131r ve karavan alanlar\u0131m\u0131z da var. Karavan ve \u00e7ad\u0131r alanlar\u0131m\u0131zda da fiyatlar\u0131 da ki\u015fi ba\u015f\u0131 50 TL'den ba\u015fl\u0131yor. Onun da tabii ki denize uzakl\u0131\u011f\u0131 ve alanlarla da fiyat de\u011fi\u015fikli\u011fi olabiliyor\" diye konu\u015ftu.\n\n'Biz zaten y\u0131llard\u0131r izole \u015fekilde ya\u015f\u0131yoruz'\n\n\u00c7\u0131ral\u0131'da bulunan Grand Ayg\u00fcn Otel'in i\u015fletmecisi \u00d6ner Ayg\u00fcn, koronavir\u00fcs sonras\u0131 yava\u015f yava\u015f normalle\u015fmeye ba\u015flad\u0131klar\u0131n\u0131 belirterek, \"\u00d6n\u00fcm\u00fczdeki s\u00fcre\u00e7 i\u00e7in de \u015fu anda rezervasyonlar\u0131m\u0131z\u0131 al\u0131yoruz. Sezonumuzu a\u00e7maya \u00e7al\u0131\u015f\u0131yoruz. \u015e\u00f6yle bir d\u00fc\u015f\u00fcncem var, b\u00fcy\u00fck otellerde sosyal mesafeyi koruyamayacaklar\u0131 sebebiyle bizim gibi k\u00fc\u00e7\u00fck butik i\u015fletmelere m\u00fcthi\u015f bir \u015fekilde ra\u011fbet olaca\u011f\u0131n\u0131 d\u00fc\u015f\u00fcn\u00fcyorum. Tabii ki biz de bundan yararlanmak isteriz ki zaten bizim yapt\u0131\u011f\u0131m\u0131z i\u015fletme tarz\u0131, ya\u015fam felsefemizde sosyal izolasyon \u015feklinde. Bungalov yap\u0131lar aras\u0131ndaki mesafeler 5 metre ile 20 ila 25 metre aras\u0131nda de\u011fi\u015fmekte. Fiyatland\u0131rmam\u0131z oda tipine g\u00f6re de\u011fi\u015fmekle beraber 400 TL ile 800 TL aras\u0131nda de\u011fi\u015fiyor. Fiyatlara sadece kahvalt\u0131 dahil. \u0130stenirse tabii ki yemek de sunabiliyoruz. Bizim kendi tesisimiz yakla\u015f\u0131k 10 d\u00f6n\u00fcm \u00fczerine kurulu bir yer. Biti\u015fi\u011fimizdeki i\u015fletmeler de keza b\u00fcy\u00fck i\u015fletmeler. Yani kimsenin i\u00e7 i\u00e7e ge\u00e7mek gibi bir \u015fans\u0131 yok, bah\u00e7e i\u00e7erisinde bile yolda y\u00fcr\u00fcrken, kimse kimseye \u00e7arpamaz. Alan\u0131m\u0131z geni\u015f. Yani otomatik olarak bizler y\u0131llard\u0131r izole halinde ya\u015f\u0131yoruz. Kimse kimseyle fazla ileti\u015fim halinde de\u011filler\" dedi.\n\n\n\n'K\u00fc\u00e7\u00fck oteller kamping turizmine haz\u0131r'\n\n\n\n\u00c7\u0131ral\u0131'da bulunan Bellerofone Karavan ve Kamping i\u015fletmecisi Mehmet Akif K\u00f6\u015f, \"Covid-19 dolay\u0131s\u0131yla b\u00fcy\u00fck oteller de\u011fil de k\u00fc\u00e7\u00fck oteller \u015fu anda daha \u00e7ok tercih ediliyor. \u00c7\u00fcnk\u00fc sosyal mesafe buralarda daha rahat korunuyor daha az insan oldu\u011fu i\u00e7in. Bizim i\u015fletmemiz 6 karavandan olu\u015fuyor. Hepsi birbirinden ba\u011f\u0131ms\u0131z bah\u00e7e i\u00e7inde. Portakal ve limon a\u011fa\u00e7lar\u0131m\u0131z var. Aralar\u0131ndaki mesafe a\u015fa\u011f\u0131 yukar\u0131 7- 8 metreden fazla. \u0130\u00e7erisinde bir duble yatak var bir odas\u0131nda. Di\u011fer odalarda da iki katl\u0131 ranza, oturma grubu ve mini bar\u0131 var, kahve makinesi var. Yani standart bir otel odas\u0131 gibi tasarlad\u0131k biz buray\u0131. Bu \u015fekilde ama \u00e7ok b\u00fcy\u00fck bir kalabal\u0131\u011f\u0131 hedeflemiyoruz, amac\u0131m\u0131z bu. Belli bir kapasiteyle gidersek bize yetiyor. Bunun d\u0131\u015f\u0131nda da kamp alan\u0131m\u0131z var. Orada da toplamda 25 \u00e7ad\u0131r al\u0131yoruz. Bu da maksimum 50 ki\u015fi ediyor, ama alan olarak bakarsan\u0131z da oras\u0131 3 d\u00f6n\u00fcml\u00fck bir arazi i\u00e7inde ve \u00e7ok geni\u015f. Bize ge\u00e7en seneye oranla bu sene de yine ayn\u0131 \u015fekilde talep var, \u00e7\u00fcnk\u00fc gelen misafirlerimiz eski misafirler ve buray\u0131 biliyorlar. Bildikleri i\u00e7in \u00e7ok rahatl\u0131kla geliyorlar. Ama sosyal mesafe kurallar\u0131 \u00e7ok \u00f6nemli. Biz onu \u00f6nceden kurdu\u011fumuz i\u00e7in bizim i\u00e7in bir s\u0131k\u0131nt\u0131 yok ama yap\u0131lmas\u0131 gerekende \u015fu anda o\" diye konu\u015ftu.",
    "keywords": [
        "kamp",
        "tatil",
        "\u00e7ok",
        "talep",
        "i\u00e7",
        "koronavir\u00fcsten",
        "i\u00e7e",
        "var",
        "uzak",
        "b\u00fcy\u00fck",
        "karavan",
        "bu",
        "i\u00e7in",
        "ve",
        "bir",
        "da",
        "tesislerine",
        "\u015fekilde",
        "sosyal"
    ],
    "meta_keywords": [
        "Antalya",
        "Manavgat",
        "kamp",
        "sosyal izolasyon",
        "seyahat"
    ],
    "publish_date": null,
    "summary": "Ulup\u0131nar Mahalle Muhtar\u0131 ve Ulup\u0131nar \u00c7evre Koruma ve Geli\u015ftirme \u0130\u015fletme Kooperatifi Ba\u015fkan\u0131 Habip Alt\u0131nkaya, normalle\u015fme s\u00fcreciyle birlikte \u00c7\u0131ral\u0131'da da turizm sezonuna 'merhaba' demek i\u00e7in haz\u0131rl\u0131k yap\u0131ld\u0131\u011f\u0131n\u0131 s\u00f6yledi.\n\u00c7\u0131ral\u0131'n\u0131n sosyal mesafe kurallar\u0131na uygun bir yer oldu\u011funu belirten Alt\u0131nkaya, \"Odalar\u0131m\u0131z\u0131n sosyal mesafeleri \u00e7ok a\u00e7\u0131k.\nBuras\u0131 y\u00fczde 90 bungalov yap\u0131 evleriyle beraber turizm yap\u0131lmakta.\nBu evler kendili\u011finden ba\u011f\u0131ms\u0131z odalar halindedir.\nBurada kalan insanlar\u0131n bir\u00e7o\u011fu birbirleriyle \u00e7ok yak\u0131n bir \u015fekilde ileti\u015fim kurmamaktad\u0131r.\nBu nedenle biz art\u0131k yeni bir turizm alan\u0131 olu\u015fturmaya ba\u015flad\u0131k.\nB\u00fcy\u00fck otelleri, kalabal\u0131k alanlar\u0131 insanlar art\u0131k tercih etmeyecek.\nBiz \u00f6yle tahmin ediyoruz.\nB\u00f6yle g\u00fczel, \u015firin beldede \u00e7ok kalabal\u0131k olmayan tatil alanlar\u0131n\u0131 tercih edecekler.\nOnun i\u00e7in de in\u015fallah \u00c7\u0131ral\u0131'da g\u00fczel bir turizm sezonunu umut ediyoruz\" dedi.\n'350 TL 'den 2 bin TL'ye kadar odalar var' \u00c7\u0131ral\u0131'daki yakla\u015f\u0131k 18 bin yatak kapasitesinin 7 bine yak\u0131n\u0131n\u0131n bungalov oldu\u011funu kaydeden Habip Alt\u0131nkaya, \"B\u00fcy\u00fck olas\u0131l\u0131kla \u00c7\u0131ral\u0131'ya talep olaca\u011f\u0131 i\u00e7in fiyatlarda biraz farkl\u0131l\u0131klar olabilir.\nBizde g\u00fcnl\u00fc\u011f\u00fc 350 TL'den 2 bin TL'ye kadar odalar var.\nOdan\u0131n kalitesi, kalma say\u0131s\u0131, deniz uzakl\u0131\u011f\u0131, fiyatlar\u0131 de\u011fi\u015ftirebiliyor.\nBunun haricinde \u00e7ad\u0131r ve karavan alanlar\u0131m\u0131z da var.\nKaravan ve \u00e7ad\u0131r alanlar\u0131m\u0131zda da fiyatlar\u0131 da ki\u015fi ba\u015f\u0131 50 TL'den ba\u015fl\u0131yor.\nOnun da tabii ki denize uzakl\u0131\u011f\u0131 ve alanlarla da fiyat de\u011fi\u015fikli\u011fi olabiliyor\" diye konu\u015ftu.\n'Biz zaten y\u0131llard\u0131r izole \u015fekilde ya\u015f\u0131yoruz'\u00c7\u0131ral\u0131'da bulunan Grand Ayg\u00fcn Otel'in i\u015fletmecisi \u00d6ner Ayg\u00fcn, koronavir\u00fcs sonras\u0131 yava\u015f yava\u015f normalle\u015fmeye ba\u015flad\u0131klar\u0131n\u0131 belirterek, \"\u00d6n\u00fcm\u00fczdeki s\u00fcre\u00e7 i\u00e7in de \u015fu anda rezervasyonlar\u0131m\u0131z\u0131 al\u0131yoruz.\nSezonumuzu a\u00e7maya \u00e7al\u0131\u015f\u0131yoruz.\n\u015e\u00f6yle bir d\u00fc\u015f\u00fcncem var, b\u00fcy\u00fck otellerde sosyal mesafeyi koruyamayacaklar\u0131 sebebiyle bizim gibi k\u00fc\u00e7\u00fck butik i\u015fletmelere m\u00fcthi\u015f bir \u015fekilde ra\u011fbet olaca\u011f\u0131n\u0131 d\u00fc\u015f\u00fcn\u00fcyorum.\nTabii ki biz de bundan yararlanmak isteriz ki zaten bizim yapt\u0131\u011f\u0131m\u0131z i\u015fletme tarz\u0131, ya\u015fam felsefemizde sosyal izolasyon \u015feklinde.\nBungalov yap\u0131lar aras\u0131ndaki mesafeler 5 metre ile 20 ila 25 metre aras\u0131nda de\u011fi\u015fmekte.\nFiyatland\u0131rmam\u0131z oda tipine g\u00f6re de\u011fi\u015fmekle beraber 400 TL ile 800 TL aras\u0131nda de\u011fi\u015fiyor.\nFiyatlara sadece kahvalt\u0131 dahil.\n\u0130stenirse tabii ki yemek de sunabiliyoruz.\nBizim kendi tesisimiz yakla\u015f\u0131k 10 d\u00f6n\u00fcm \u00fczerine kurulu bir yer.\nBiti\u015fi\u011fimizdeki i\u015fletmeler de keza b\u00fcy\u00fck i\u015fletmeler.\nYani kimsenin i\u00e7 i\u00e7e ge\u00e7mek gibi bir \u015fans\u0131 yok, bah\u00e7e i\u00e7erisinde bile yolda y\u00fcr\u00fcrken, kimse kimseye \u00e7arpamaz.\nAlan\u0131m\u0131z geni\u015f.\nYani otomatik olarak bizler y\u0131llard\u0131r izole halinde ya\u015f\u0131yoruz.\nKimse kimseyle fazla ileti\u015fim halinde de\u011filler\" dedi.\n'K\u00fc\u00e7\u00fck oteller kamping turizmine haz\u0131r'\u00c7\u0131ral\u0131'da bulunan Bellerofone Karavan ve Kamping i\u015fletmecisi Mehmet Akif K\u00f6\u015f, \"Covid-19 dolay\u0131s\u0131yla b\u00fcy\u00fck oteller de\u011fil de k\u00fc\u00e7\u00fck oteller \u015fu anda daha \u00e7ok tercih ediliyor.\n\u00c7\u00fcnk\u00fc sosyal mesafe buralarda daha rahat korunuyor daha az insan oldu\u011fu i\u00e7in.\nBizim i\u015fletmemiz 6 karavandan olu\u015fuyor.\nHepsi birbirinden ba\u011f\u0131ms\u0131z bah\u00e7e i\u00e7inde.\nPortakal ve limon a\u011fa\u00e7lar\u0131m\u0131z var.\nAralar\u0131ndaki mesafe a\u015fa\u011f\u0131 yukar\u0131 7- 8 metreden fazla.\n\u0130\u00e7erisinde bir duble yatak var bir odas\u0131nda.\nDi\u011fer odalarda da iki katl\u0131 ranza, oturma grubu ve mini bar\u0131 var, kahve makinesi var.\nYani standart bir otel odas\u0131 gibi tasarlad\u0131k biz buray\u0131.\nBu \u015fekilde ama \u00e7ok b\u00fcy\u00fck bir kalabal\u0131\u011f\u0131 hedeflemiyoruz, amac\u0131m\u0131z bu.\nBelli bir kapasiteyle gidersek bize yetiyor.\nBunun d\u0131\u015f\u0131nda da kamp alan\u0131m\u0131z var.\nOrada da toplamda 25 \u00e7ad\u0131r al\u0131yoruz.\nBu da maksimum 50 ki\u015fi ediyor, ama alan olarak bakarsan\u0131z da oras\u0131 3 d\u00f6n\u00fcml\u00fck bir arazi i\u00e7inde ve \u00e7ok geni\u015f.\nBize ge\u00e7en seneye oranla bu sene de yine ayn\u0131 \u015fekilde talep var, \u00e7\u00fcnk\u00fc gelen misafirlerimiz eski misafirler ve buray\u0131 biliyorlar.\nBildikleri i\u00e7in \u00e7ok rahatl\u0131kla geliyorlar.\nAma sosyal mesafe kurallar\u0131 \u00e7ok \u00f6nemli.\nBiz onu \u00f6nceden kurdu\u011fumuz i\u00e7in bizim i\u00e7in bir s\u0131k\u0131nt\u0131 yok ama yap\u0131lmas\u0131 gerekende \u015fu anda o\" diye konu\u015ftu.",
    "article_html": "",
    "meta_description": "T\u00fcrk turizminin lokomotifi Antalya'da koronavir\u00fcs sonras\u0131na y\u00f6nelik haz\u0131rl\u0131klar s\u00fcrerken, \u00f6zellikle kamp, karavan ve bungalov tarz\u0131 alanlar\u0131n daha fazla tercih edilmesi bekleniyor. Kemer ve Manavgat'taki i\u015fletmeciler de yeni tatil trendinin b\u00fcy\u00fck otellerde de\u011fil, kamp, karavan ve bungalov tarz\u0131 tatil olaca\u011f\u0131n\u0131 s\u00f6yledi.",
    "meta_lang": "tr"
}