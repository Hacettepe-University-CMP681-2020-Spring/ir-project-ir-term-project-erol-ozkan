{
    "article_id": "2fd1fc6a2cdd203348e411dbaec13e31.1590265607.2691495",
    "title": "Annesini 50 b\u0131\u00e7ak darbesiyle \u00f6ld\u00fcren \u00fcniversite \u00f6\u011frencisi: Geceleri uyuyam\u0131yorum",
    "authors": [],
    "canonical_link": "https://www.cnnturk.com/turkiye/annesini-50-bicak-darbesiyle-olduren-universite-ogrencisi-geceleri-uyuyamiyorum",
    "url": "http://cnnturk.com/turkiye/annesini-50-bicak-darbesiyle-olduren-universite-ogrencisi-geceleri-uyuyamiyorum",
    "top_img": "https://i2.cnnturk.com/i/cnnturk/75/0x0/5ec8d34f2af1071550c5f3d6.jpg",
    "meta_img": "https://i2.cnnturk.com/i/cnnturk/75/0x0/5ec8d34f2af1071550c5f3d6.jpg",
    "movies": [],
    "text": "Gemlik il\u00e7esine ba\u011fl\u0131 K\u00fc\u00e7\u00fck Kumla Mahallesinde, ge\u00e7en y\u0131l eyl\u00fcl ay\u0131nda meydana gelen olayda, yaln\u0131z ya\u015fayan T\u00fclin Beygirci, i\u015fe gitmeyince, mesai arkada\u015flar\u0131 \u015f\u00fcpheye kap\u0131l\u0131p, polisi arad\u0131. Eve giden polis ekipleri, kap\u0131y\u0131 k\u0131r\u0131p i\u00e7eriye girdiklerinde v\u00fccudunun 50 yerinden b\u0131\u00e7aklanm\u0131\u015f Beygirci'nin cans\u0131z bedenini buldu.\n\nKAT\u0130L\u0130 O\u011eLU \u00c7IKTI\n\nCinayetin ard\u0131ndan Bursa \u0130l Emniyet M\u00fcd\u00fcrl\u00fc\u011f\u00fc Cinayet B\u00fcro Amirli\u011fi ve Gemlik \u0130l\u00e7e Emniyet M\u00fcd\u00fcrl\u00fc\u011f\u00fc taraf\u0131ndan olu\u015fturulan \u00f6zel ekip, g\u00fcvenlik kamera kay\u0131tlar\u0131 ile T\u00fclin Beygirci'nin son 3 aya ait telefon g\u00f6r\u00fc\u015fmelerini incelemeye ald\u0131. Polis, kamera kay\u0131tlar\u0131ndan, T\u00fclin Beygirci'nin i\u015fte oldu\u011fu s\u0131rada eve o\u011flu Berke Karasu'nun girdi\u011fini, 2 saat sonra da \u00e7\u0131kt\u0131\u011f\u0131n\u0131 belirledi.\n\nPolis, \u015f\u00fcphelerin yo\u011funla\u015ft\u0131\u011f\u0131 Denizli Pamukkale \u00dcniversitesi \u0130ktisadi ve \u0130dari Bilimler Fak\u00fcltesi son s\u0131n\u0131f \u00f6\u011frencisi Berke Karasu'yu telefonla arayarak, annesinin vefat etti\u011fini ve adli t\u0131p i\u015flemleri i\u00e7in imzas\u0131n\u0131n gerekti\u011fini s\u00f6yleyerek, Bursa'ya \u00e7a\u011f\u0131rd\u0131. Bursa'ya gelen Karasu, g\u00f6zalt\u0131na al\u0131nd\u0131.\n\nHEDEF \u015eA\u015eIRTMAK \u0130STED\u0130M\n\nPolisin g\u00fcvenlik kameras\u0131 g\u00f6r\u00fcnt\u00fclerini izletti\u011fi Berke Karasu, annesini kendisinin \u00f6ld\u00fcrd\u00fc\u011f\u00fcn\u00fc itiraf etti. Karasu, mezun olamad\u0131\u011f\u0131 i\u00e7in annesinin bask\u0131s\u0131ndan \u00e7ekindi\u011fini cinayeti de bu nedenle i\u015fledi\u011fini s\u00f6yledi. Hedef \u015fa\u015f\u0131rtmak ve cinayeti namus meselesi gibi g\u00f6stermek i\u00e7in elbise dolab\u0131na annesinin kan\u0131 ile \"Bu mahallenin onuru var\" diye yazd\u0131\u011f\u0131n\u0131 bildirdi. Tutuklanan Berke Karasu, Bursa E tipi Cezaevi\u2019ne koyuldu.\n\n'GECELER\u0130 UYUYAMIYORUM'\n\nBursa 14'\u00fcnc\u00fc A\u011f\u0131r Ceza Mahkemesi\u2019nde hakk\u0131nda 'Yak\u0131n akrabay\u0131 \u00f6ld\u00fcrmek' su\u00e7undan a\u011f\u0131rla\u015ft\u0131r\u0131lm\u0131\u015f m\u00fcebbet hapis cezas\u0131 istemiyle dava a\u00e7\u0131lan Berke Karasu\u2019nun yarg\u0131lanmas\u0131na ba\u015fland\u0131. Bursa E Tipi Cezaevi\u2019nden SEGB\u0130S'le ba\u011fland\u0131\u011f\u0131 duru\u015fmada Berke Karasu, \u201cHakim Bey, hala olaydan dolay\u0131 kendimi toparlayamad\u0131\u011f\u0131m gibi geceleri uyuyam\u0131yorum. Kendimi toparlad\u0131ktan sonra savunma yapaca\u011f\u0131m\u201d dedi. Karasu'nun avukat\u0131 da m\u00fcvekkilinin olay\u0131n etkisi alt\u0131nda oldu\u011funu, tan\u0131k olarak annesiyle aras\u0131ndaki diyalogu bilen okul arkada\u015flar\u0131n\u0131n, mahkemeye \u00e7a\u011f\u0131r\u0131larak dinlenmesini istedi.\n\nMahkeme heyeti, Karasu'nun tutukluluk halinin devam\u0131na karar vererek duru\u015fmay\u0131 erteledi.",
    "keywords": [
        "\u00f6\u011frencisi",
        "\u00f6ld\u00fcren",
        "t\u00fclin",
        "50",
        "karasunun",
        "beygircinin",
        "darbesiyle",
        "uyuyam\u0131yorum",
        "\u00fcniversite",
        "tipi",
        "b\u0131\u00e7ak",
        "berke",
        "karasu",
        "i\u00e7in",
        "ve",
        "annesinin",
        "bursa",
        "geceleri",
        "annesini"
    ],
    "meta_keywords": [
        "T\u00fclin Beygirci",
        "Bursa",
        "cinayet"
    ],
    "publish_date": null,
    "summary": "Gemlik il\u00e7esine ba\u011fl\u0131 K\u00fc\u00e7\u00fck Kumla Mahallesinde, ge\u00e7en y\u0131l eyl\u00fcl ay\u0131nda meydana gelen olayda, yaln\u0131z ya\u015fayan T\u00fclin Beygirci, i\u015fe gitmeyince, mesai arkada\u015flar\u0131 \u015f\u00fcpheye kap\u0131l\u0131p, polisi arad\u0131.\nEve giden polis ekipleri, kap\u0131y\u0131 k\u0131r\u0131p i\u00e7eriye girdiklerinde v\u00fccudunun 50 yerinden b\u0131\u00e7aklanm\u0131\u015f Beygirci'nin cans\u0131z bedenini buldu.\nKAT\u0130L\u0130 O\u011eLU \u00c7IKTICinayetin ard\u0131ndan Bursa \u0130l Emniyet M\u00fcd\u00fcrl\u00fc\u011f\u00fc Cinayet B\u00fcro Amirli\u011fi ve Gemlik \u0130l\u00e7e Emniyet M\u00fcd\u00fcrl\u00fc\u011f\u00fc taraf\u0131ndan olu\u015fturulan \u00f6zel ekip, g\u00fcvenlik kamera kay\u0131tlar\u0131 ile T\u00fclin Beygirci'nin son 3 aya ait telefon g\u00f6r\u00fc\u015fmelerini incelemeye ald\u0131.\nPolis, kamera kay\u0131tlar\u0131ndan, T\u00fclin Beygirci'nin i\u015fte oldu\u011fu s\u0131rada eve o\u011flu Berke Karasu'nun girdi\u011fini, 2 saat sonra da \u00e7\u0131kt\u0131\u011f\u0131n\u0131 belirledi.\nPolis, \u015f\u00fcphelerin yo\u011funla\u015ft\u0131\u011f\u0131 Denizli Pamukkale \u00dcniversitesi \u0130ktisadi ve \u0130dari Bilimler Fak\u00fcltesi son s\u0131n\u0131f \u00f6\u011frencisi Berke Karasu'yu telefonla arayarak, annesinin vefat etti\u011fini ve adli t\u0131p i\u015flemleri i\u00e7in imzas\u0131n\u0131n gerekti\u011fini s\u00f6yleyerek, Bursa'ya \u00e7a\u011f\u0131rd\u0131.\nBursa'ya gelen Karasu, g\u00f6zalt\u0131na al\u0131nd\u0131.\nHEDEF \u015eA\u015eIRTMAK \u0130STED\u0130MPolisin g\u00fcvenlik kameras\u0131 g\u00f6r\u00fcnt\u00fclerini izletti\u011fi Berke Karasu, annesini kendisinin \u00f6ld\u00fcrd\u00fc\u011f\u00fcn\u00fc itiraf etti.\nKarasu, mezun olamad\u0131\u011f\u0131 i\u00e7in annesinin bask\u0131s\u0131ndan \u00e7ekindi\u011fini cinayeti de bu nedenle i\u015fledi\u011fini s\u00f6yledi.\nHedef \u015fa\u015f\u0131rtmak ve cinayeti namus meselesi gibi g\u00f6stermek i\u00e7in elbise dolab\u0131na annesinin kan\u0131 ile \"Bu mahallenin onuru var\" diye yazd\u0131\u011f\u0131n\u0131 bildirdi.\nTutuklanan Berke Karasu, Bursa E tipi Cezaevi\u2019ne koyuldu.\n'GECELER\u0130 UYUYAMIYORUM'Bursa 14'\u00fcnc\u00fc A\u011f\u0131r Ceza Mahkemesi\u2019nde hakk\u0131nda 'Yak\u0131n akrabay\u0131 \u00f6ld\u00fcrmek' su\u00e7undan a\u011f\u0131rla\u015ft\u0131r\u0131lm\u0131\u015f m\u00fcebbet hapis cezas\u0131 istemiyle dava a\u00e7\u0131lan Berke Karasu\u2019nun yarg\u0131lanmas\u0131na ba\u015fland\u0131.\nBursa E Tipi Cezaevi\u2019nden SEGB\u0130S'le ba\u011fland\u0131\u011f\u0131 duru\u015fmada Berke Karasu, \u201cHakim Bey, hala olaydan dolay\u0131 kendimi toparlayamad\u0131\u011f\u0131m gibi geceleri uyuyam\u0131yorum.\nKendimi toparlad\u0131ktan sonra savunma yapaca\u011f\u0131m\u201d dedi.\nKarasu'nun avukat\u0131 da m\u00fcvekkilinin olay\u0131n etkisi alt\u0131nda oldu\u011funu, tan\u0131k olarak annesiyle aras\u0131ndaki diyalogu bilen okul arkada\u015flar\u0131n\u0131n, mahkemeye \u00e7a\u011f\u0131r\u0131larak dinlenmesini istedi.\nMahkeme heyeti, Karasu'nun tutukluluk halinin devam\u0131na karar vererek duru\u015fmay\u0131 erteledi.",
    "article_html": "",
    "meta_description": "Son Dakika Fla\u015f Haberler - Bursa'da, yaln\u0131z ya\u015fayan annesi T\u00fclin Beygirci'yi (48), 50 b\u0131\u00e7ak darbesiyle \u00f6ld\u00fcrd\u00fckten sonra onun kan\u0131yla elbise dolab\u0131na, 'Bu mahallenin onuru var' yazan \u00fcniversite \u00f6\u011frencisi Berke Karasu (27) ilk duru\u015fmada, \u201cHala kendimi toparlayamad\u0131m. Geceleri uyuyam\u0131yorum\" dedi.",
    "meta_lang": "tr"
}