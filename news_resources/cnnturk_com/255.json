{
    "article_id": "020ca9d6f98591a52c0ab79702b9d979.1590265913.5639894",
    "title": "Sorunsuz ba\u011flant\u0131 i\u00e7in be\u015f teknolojik \u00e7\u00f6z\u00fcm",
    "authors": [],
    "canonical_link": "https://www.cnnturk.com/teknoloji/sorunsuz-baglanti-icin-bes-teknolojik-cozum",
    "url": "http://cnnturk.com/teknoloji/sorunsuz-baglanti-icin-bes-teknolojik-cozum",
    "top_img": "https://i2.cnnturk.com/i/cnnturk/75/0x0/5e7897382af1070a1079c2ce.jpg",
    "meta_img": "https://i2.cnnturk.com/i/cnnturk/75/0x0/5e7897382af1070a1079c2ce.jpg",
    "movies": [],
    "text": "Tabii evden \u00e7al\u0131\u015fabilmek i\u00e7in \u00f6ncelikle rahat bir ortam, iyi gere\u00e7ler ve iyi bir internet alt yap\u0131s\u0131 gerekiyor. TP-Link, evden rahat \u00e7al\u0131\u015fabilmek i\u00e7in en iyi ba\u011flant\u0131y\u0131 sa\u011flayabilen be\u015f farkl\u0131 \u00fcr\u00fcn\u00fcn\u00fc a\u00e7\u0131klad\u0131.\n\nDeco ve Mesh WiFi A\u011f\u0131\n\nMesh teknolojisi, \u00e7ok geni\u015f alanlar\u0131 kapsama konusunda ideal bir \u00e7\u00f6z\u00fcm. Herhangi bir k\u00f6\u015fede en iyi kapsama alan\u0131, h\u0131z ve d\u00fczenli bir WiFi deneyimini 600 m2\u2019ye kadar sa\u011flayabilen bir teknoloji. Bu teknolojiye sahip cihazlar, ana y\u00f6nlendirici taraf\u0131ndan sunulan WiFi sinyalini alan boyunca kesintisiz olarak da\u011f\u0131t\u0131yor, b\u00f6ylece kullan\u0131c\u0131 bir odadan di\u011ferine ge\u00e7erken performans veya h\u0131zda bir d\u00fc\u015f\u00fc\u015f ya\u015fanm\u0131yor.\n\nElektrik Hatt\u0131n\u0131 \u0130nternet A\u011f\u0131na D\u00f6n\u00fc\u015ft\u00fcren Powerline Adapt\u00f6rler\n\nPowerline (PLC) teknolojisi, WiFi ba\u011flant\u0131s\u0131n\u0131n t\u00fcm odalara ula\u015fmad\u0131\u011f\u0131 ve evin bir ucundan di\u011ferine bir Ethernet kablosunun ta\u015f\u0131nmas\u0131n\u0131n m\u00fcmk\u00fcn olmad\u0131\u011f\u0131 evler i\u00e7in en ideal \u00e7\u00f6z\u00fcm. Bu teknoloji, interneti herhangi bir odaya g\u00f6t\u00fcrmek i\u00e7in evin elektrik tesisat\u0131n\u0131 kullanmaya izin veriyor. Y\u00f6nlendiricinin yan\u0131na bir PLC cihaz\u0131 ve istenen odaya ba\u015fka bir PLC cihaz\u0131 tak\u0131p e\u015fle\u015ftirildi\u011finde, elektrik prizi olan her odaya g\u00fc\u00e7l\u00fc bir internet ba\u011flant\u0131s\u0131 da g\u00f6t\u00fcr\u00fclm\u00fc\u015f oluyor. \u00dcstelik ister kablolu ister kablosuz ba\u011flant\u0131 se\u00e7ene\u011fi ile.\n\nWiFi Kapsama Alan\u0131n\u0131 Geni\u015fleten \u00dcr\u00fcnler\n\nE\u011fer evde WiFi sinyallerinin d\u00fczenli eri\u015femedi\u011fi yerler varsa ve bu b\u00f6lgelerde de \u00e7al\u0131\u015fmak gerekiyorsa, en basit \u00e7\u00f6z\u00fcm WiFi sinyal geni\u015fletici kullanmak. Wi-Fi kapsama alan\u0131 geni\u015fleten bu \u00fcr\u00fcnleri modem ile \u00f6l\u00fc b\u00f6lge aras\u0131nda en uygun yere yerle\u015ftirerek \u00f6l\u00fc b\u00f6lge sorunu \u00e7\u00f6z\u00fclebiliyor. \u00dcstelik \u2018ak\u0131ll\u0131 sinyal g\u00f6stergesi\u2019, \u00fcr\u00fcn\u00fc yerle\u015ftirmek i\u00e7in en uygun yeri bulmada kullan\u0131c\u0131lara yol g\u00f6steriyor. TP-Link\u2019in iOS ve Android destekli Tether uygulamas\u0131 ile bu cihazlar\u0131n kurulumu ve kullan\u0131m\u0131 da son derece kolay. TP-Link, bu \u00fcr\u00fcn grubunda da kullan\u0131c\u0131lara bol se\u00e7enek sunuyor. Mesh teknolojisini i\u00e7eren en son modellerden \u00e7ok ekonomik modellere, \u00e7ift bant deste\u011finden \u00fczerinde ek fi\u015f yer alan geni\u015fleticilere, MU-MIMO deste\u011finden h\u00fczmeleme (beamforming) teknolojisine kadar geni\u015f bir \u00fcr\u00fcn se\u00e7ene\u011fi i\u00e7in en uygun modeli se\u00e7mek m\u00fcmk\u00fcn.\n\nA\u011f Anahtarlar\u0131\n\nE\u011fer evdeki kablolu a\u011fa \u00e7ok say\u0131da cihaz\u0131n ba\u011flanmas\u0131 gerekiyorsa, a\u011f anahtar\u0131 (switch) kullanmak en m\u00fckemmel \u00e7\u00f6z\u00fcm. A\u011f anahtarlar\u0131, ayn\u0131 a\u011f i\u00e7indeki cihazlar\u0131n birbirine ba\u011flanmas\u0131n\u0131 sa\u011fl\u0131yor. Yani kablolu bir yerel alan a\u011f\u0131 (LAN) olu\u015fturuyorlar. Oyun konsollar\u0131, ak\u0131ll\u0131 TV\u2019ler, vb cihazlar\u0131n a\u011fa ba\u011flanmas\u0131n\u0131; di\u011fer cihazlar\u0131n bunlara eri\u015febilmesini; yaz\u0131c\u0131lar\u0131 payla\u015fabilmesini veya internet a\u011f\u0131 i\u00e7inde dosya payla\u015f\u0131m\u0131n\u0131 sa\u011fl\u0131yorlar.\n\n4G Mi-Fi Y\u00f6nlendiriciler\n\nUzaktan \u00e7al\u0131\u015fan ki\u015fi e\u011fer sabit bir mekanda durmuyorsa, s\u00fcrekli hareket halinde ve sabit internet olmayan yerlerde de \u00e7al\u0131\u015fmas\u0131 gerekiyorsa Mobil WiFi (MiFi) y\u00f6nlendirici kullanmas\u0131 en ideal \u00e7\u00f6z\u00fcm olacakt\u0131r. \u0130\u00e7ine bir SIM kart tak\u0131larak kullan\u0131lan bu \u00fcr\u00fcnler, her yerde g\u00fcvenli ve h\u0131zl\u0131 bir WiFi a\u011f\u0131 olu\u015fturuyorlar. 4G/4.5G destekli bu \u00fcr\u00fcnler, ak\u0131ll\u0131 telefonun pilini t\u00fcketmeden bir a\u011f olu\u015fturmay\u0131 sa\u011fl\u0131yor. Ayr\u0131ca USB \u015farj ba\u011flant\u0131 noktas\u0131na sahipler ve daha geni\u015f kapsama alan\u0131 sunuyorlar.",
    "keywords": [
        "teknolojik",
        "bu",
        "be\u015f",
        "iyi",
        "internet",
        "ba\u011flant\u0131",
        "\u00e7\u00f6z\u00fcm",
        "sorunsuz",
        "i\u00e7in",
        "kapsama",
        "ve",
        "bir",
        "wifi",
        "en"
    ],
    "meta_keywords": [
        "internet",
        "adapt\u00f6r",
        "teknoloji"
    ],
    "publish_date": null,
    "summary": "Tabii evden \u00e7al\u0131\u015fabilmek i\u00e7in \u00f6ncelikle rahat bir ortam, iyi gere\u00e7ler ve iyi bir internet alt yap\u0131s\u0131 gerekiyor.\nTP-Link, evden rahat \u00e7al\u0131\u015fabilmek i\u00e7in en iyi ba\u011flant\u0131y\u0131 sa\u011flayabilen be\u015f farkl\u0131 \u00fcr\u00fcn\u00fcn\u00fc a\u00e7\u0131klad\u0131.\nDeco ve Mesh WiFi A\u011f\u0131Mesh teknolojisi, \u00e7ok geni\u015f alanlar\u0131 kapsama konusunda ideal bir \u00e7\u00f6z\u00fcm.\nHerhangi bir k\u00f6\u015fede en iyi kapsama alan\u0131, h\u0131z ve d\u00fczenli bir WiFi deneyimini 600 m2\u2019ye kadar sa\u011flayabilen bir teknoloji.\nBu teknolojiye sahip cihazlar, ana y\u00f6nlendirici taraf\u0131ndan sunulan WiFi sinyalini alan boyunca kesintisiz olarak da\u011f\u0131t\u0131yor, b\u00f6ylece kullan\u0131c\u0131 bir odadan di\u011ferine ge\u00e7erken performans veya h\u0131zda bir d\u00fc\u015f\u00fc\u015f ya\u015fanm\u0131yor.\nElektrik Hatt\u0131n\u0131 \u0130nternet A\u011f\u0131na D\u00f6n\u00fc\u015ft\u00fcren Powerline Adapt\u00f6rlerPowerline (PLC) teknolojisi, WiFi ba\u011flant\u0131s\u0131n\u0131n t\u00fcm odalara ula\u015fmad\u0131\u011f\u0131 ve evin bir ucundan di\u011ferine bir Ethernet kablosunun ta\u015f\u0131nmas\u0131n\u0131n m\u00fcmk\u00fcn olmad\u0131\u011f\u0131 evler i\u00e7in en ideal \u00e7\u00f6z\u00fcm.\nBu teknoloji, interneti herhangi bir odaya g\u00f6t\u00fcrmek i\u00e7in evin elektrik tesisat\u0131n\u0131 kullanmaya izin veriyor.\nY\u00f6nlendiricinin yan\u0131na bir PLC cihaz\u0131 ve istenen odaya ba\u015fka bir PLC cihaz\u0131 tak\u0131p e\u015fle\u015ftirildi\u011finde, elektrik prizi olan her odaya g\u00fc\u00e7l\u00fc bir internet ba\u011flant\u0131s\u0131 da g\u00f6t\u00fcr\u00fclm\u00fc\u015f oluyor.\n\u00dcstelik ister kablolu ister kablosuz ba\u011flant\u0131 se\u00e7ene\u011fi ile.\nWiFi Kapsama Alan\u0131n\u0131 Geni\u015fleten \u00dcr\u00fcnlerE\u011fer evde WiFi sinyallerinin d\u00fczenli eri\u015femedi\u011fi yerler varsa ve bu b\u00f6lgelerde de \u00e7al\u0131\u015fmak gerekiyorsa, en basit \u00e7\u00f6z\u00fcm WiFi sinyal geni\u015fletici kullanmak.\nWi-Fi kapsama alan\u0131 geni\u015fleten bu \u00fcr\u00fcnleri modem ile \u00f6l\u00fc b\u00f6lge aras\u0131nda en uygun yere yerle\u015ftirerek \u00f6l\u00fc b\u00f6lge sorunu \u00e7\u00f6z\u00fclebiliyor.\n\u00dcstelik \u2018ak\u0131ll\u0131 sinyal g\u00f6stergesi\u2019, \u00fcr\u00fcn\u00fc yerle\u015ftirmek i\u00e7in en uygun yeri bulmada kullan\u0131c\u0131lara yol g\u00f6steriyor.\nTP-Link\u2019in iOS ve Android destekli Tether uygulamas\u0131 ile bu cihazlar\u0131n kurulumu ve kullan\u0131m\u0131 da son derece kolay.\nTP-Link, bu \u00fcr\u00fcn grubunda da kullan\u0131c\u0131lara bol se\u00e7enek sunuyor.\nMesh teknolojisini i\u00e7eren en son modellerden \u00e7ok ekonomik modellere, \u00e7ift bant deste\u011finden \u00fczerinde ek fi\u015f yer alan geni\u015fleticilere, MU-MIMO deste\u011finden h\u00fczmeleme (beamforming) teknolojisine kadar geni\u015f bir \u00fcr\u00fcn se\u00e7ene\u011fi i\u00e7in en uygun modeli se\u00e7mek m\u00fcmk\u00fcn.\nA\u011f Anahtarlar\u0131E\u011fer evdeki kablolu a\u011fa \u00e7ok say\u0131da cihaz\u0131n ba\u011flanmas\u0131 gerekiyorsa, a\u011f anahtar\u0131 (switch) kullanmak en m\u00fckemmel \u00e7\u00f6z\u00fcm.\nA\u011f anahtarlar\u0131, ayn\u0131 a\u011f i\u00e7indeki cihazlar\u0131n birbirine ba\u011flanmas\u0131n\u0131 sa\u011fl\u0131yor.\nYani kablolu bir yerel alan a\u011f\u0131 (LAN) olu\u015fturuyorlar.\nOyun konsollar\u0131, ak\u0131ll\u0131 TV\u2019ler, vb cihazlar\u0131n a\u011fa ba\u011flanmas\u0131n\u0131; di\u011fer cihazlar\u0131n bunlara eri\u015febilmesini; yaz\u0131c\u0131lar\u0131 payla\u015fabilmesini veya internet a\u011f\u0131 i\u00e7inde dosya payla\u015f\u0131m\u0131n\u0131 sa\u011fl\u0131yorlar.\n4G Mi-Fi Y\u00f6nlendiricilerUzaktan \u00e7al\u0131\u015fan ki\u015fi e\u011fer sabit bir mekanda durmuyorsa, s\u00fcrekli hareket halinde ve sabit internet olmayan yerlerde de \u00e7al\u0131\u015fmas\u0131 gerekiyorsa Mobil WiFi (MiFi) y\u00f6nlendirici kullanmas\u0131 en ideal \u00e7\u00f6z\u00fcm olacakt\u0131r.\n\u0130\u00e7ine bir SIM kart tak\u0131larak kullan\u0131lan bu \u00fcr\u00fcnler, her yerde g\u00fcvenli ve h\u0131zl\u0131 bir WiFi a\u011f\u0131 olu\u015fturuyorlar.\n4G/4.5G destekli bu \u00fcr\u00fcnler, ak\u0131ll\u0131 telefonun pilini t\u00fcketmeden bir a\u011f olu\u015fturmay\u0131 sa\u011fl\u0131yor.\nAyr\u0131ca USB \u015farj ba\u011flant\u0131 noktas\u0131na sahipler ve daha geni\u015f kapsama alan\u0131 sunuyorlar.",
    "article_html": "",
    "meta_description": "Asl\u0131nda \u201cuzaktan \u00e7al\u0131\u015fma\u201d kavram\u0131, pek \u00e7ok geli\u015fmi\u015f \u00fclkede uygulan\u0131yor. \u00dclkemizde de bu y\u00f6ntemi benimseyen \u015firketler var. Koronavir\u00fcs tehlikesi sebebiyle de bu kavram\u0131n yayg\u0131nla\u015fmas\u0131 g\u00fcndeme geldi. Bu sayede \u00e7al\u0131\u015fanlar hem evlerinde g\u00fcvende olabiliyor hem de i\u015flerini rahatl\u0131kla y\u00fcr\u00fctebiliyor.",
    "meta_lang": "tr"
}