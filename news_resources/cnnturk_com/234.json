{
    "article_id": "de2fc5c39746bd696c721c7f796a9691.1590265891.1872208",
    "title": "\u0130kiz yavrulayan lemur ve ailesine \u00f6zenle bak\u0131l\u0131yor",
    "authors": [],
    "canonical_link": "https://www.cnnturk.com/video/yasam/ikiz-yavrulayan-lemur-ve-ailesine-ozenle-bakiliyor",
    "url": "http://cnnturk.com/video/yasam/ikiz-yavrulayan-lemur-ve-ailesine-ozenle-bakiliyor",
    "top_img": "https://i2.cnnturk.com/i/cnnturk/75/0x0/5ea2d22dd265a2105cb8d891.jpg",
    "meta_img": "https://i2.cnnturk.com/i/cnnturk/75/0x0/5ea2d22dd265a2105cb8d891.jpg",
    "movies": [],
    "text": "Do\u011fa park\u0131n\u0131n en \u00e7ok ilgi g\u00f6ren \u00fcyelerinden iki yavru sahibi halka kuyruklu lemur, ender \u015fekilde ge\u00e7en ay ikiz yavrulad\u0131.\n\nYavrular\u0131n\u0131 s\u0131rt\u0131ndan ve kuca\u011f\u0131ndan g\u00fcn\u00fcn b\u00fcy\u00fck b\u00f6l\u00fcm\u00fcnde indirmeyen lemur ile ailesinin do\u011fa park\u0131nda beslenme ve bak\u0131mlar\u0131 ilgiyle yap\u0131l\u0131yor.\n\nDo\u011fa park\u0131n\u0131n veterinerlerinin kontrol\u00fcndeki lemur ailesinin \u00f6zel beslenme programlar\u0131na uymalar\u0131 sa\u011flan\u0131yor, en sevdikleri sebze meyveler yediriliyor.\n\nHareketli yap\u0131lar\u0131yla dikkati \u00e7eken lemur ailesi, kendileri i\u00e7in haz\u0131rlanan oyun alan\u0131ndaki ipler ve parkurlarda da vakit ge\u00e7iriyor.\n\n\"Profesyonel bak\u0131m devam edecek\"\n\nTarsus Do\u011fa Park\u0131\u2019n\u0131n uzman veterineri F\u0131rat Kabayel, AA muhabirine yapt\u0131\u011f\u0131 a\u00e7\u0131klamada, gebeli\u011fin anla\u015f\u0131lmas\u0131ndan itibaren annenin \u00f6zel bir alana al\u0131narak, yeni bir beslenme program\u0131 uyguland\u0131\u011f\u0131n\u0131 s\u00f6yledi.\n\nVitamin ve mineral takviyelerinin ard\u0131ndan do\u011fumun ger\u00e7ekle\u015fti\u011fini belirten Kabayel, \"Tek yavru bekliyorduk, ikiz olunca \u015fa\u015f\u0131rd\u0131k ve sevin\u00e7 ya\u015fad\u0131k. Halka kuyruklu lemurlarda ikiz do\u011fum ender g\u00f6r\u00fclen bir geli\u015fme.\" dedi.\n\nKabayel, yavrulara ve anneye \u00f6zenle bak\u0131ld\u0131\u011f\u0131n\u0131 vurgulayarak, \u015f\u00f6yle konu\u015ftu:\n\n\"Anne lemur, yavrular\u0131yla birlikte mutlu \u015fekilde ya\u015f\u0131yor. \u0130kiz olunca hem yavrular\u0131n geli\u015fimi hem de annenin g\u00fc\u00e7ten d\u00fc\u015fmemesi i\u00e7in \u00f6zel bir beslenme program\u0131na ba\u015fland\u0131. Yavrular belirli bir seviyeye gelene kadar profesyonel bak\u0131m devam edecek. Hem annenin hem yavrular\u0131n sa\u011fl\u0131k durumlar\u0131 gayet iyi.\"\n\nKabayel, yeni tip koronavir\u00fcs tedbirleri kapsam\u0131nda do\u011fa park\u0131na ziyaret\u00e7i kabul edilmedi\u011fini s\u00f6zlerine ekledi.",
    "keywords": [
        "beslenme",
        "ailesine",
        "\u00f6zenle",
        "do\u011fa",
        "park\u0131n\u0131n",
        "bak\u0131l\u0131yor",
        "hem",
        "ikiz",
        "ve",
        "i\u0307kiz",
        "bir",
        "annenin",
        "yavrulayan",
        "\u00f6zel",
        "lemur"
    ],
    "meta_keywords": [
        "Do\u011fa Park\u0131",
        "lemur",
        "mersin",
        "video haber",
        "haber",
        "haberler",
        "son dakika haberleri",
        "son dakika"
    ],
    "publish_date": null,
    "summary": "Do\u011fa park\u0131n\u0131n en \u00e7ok ilgi g\u00f6ren \u00fcyelerinden iki yavru sahibi halka kuyruklu lemur, ender \u015fekilde ge\u00e7en ay ikiz yavrulad\u0131.\nYavrular\u0131n\u0131 s\u0131rt\u0131ndan ve kuca\u011f\u0131ndan g\u00fcn\u00fcn b\u00fcy\u00fck b\u00f6l\u00fcm\u00fcnde indirmeyen lemur ile ailesinin do\u011fa park\u0131nda beslenme ve bak\u0131mlar\u0131 ilgiyle yap\u0131l\u0131yor.\nDo\u011fa park\u0131n\u0131n veterinerlerinin kontrol\u00fcndeki lemur ailesinin \u00f6zel beslenme programlar\u0131na uymalar\u0131 sa\u011flan\u0131yor, en sevdikleri sebze meyveler yediriliyor.\nHareketli yap\u0131lar\u0131yla dikkati \u00e7eken lemur ailesi, kendileri i\u00e7in haz\u0131rlanan oyun alan\u0131ndaki ipler ve parkurlarda da vakit ge\u00e7iriyor.\n\"Profesyonel bak\u0131m devam edecek\"Tarsus Do\u011fa Park\u0131\u2019n\u0131n uzman veterineri F\u0131rat Kabayel, AA muhabirine yapt\u0131\u011f\u0131 a\u00e7\u0131klamada, gebeli\u011fin anla\u015f\u0131lmas\u0131ndan itibaren annenin \u00f6zel bir alana al\u0131narak, yeni bir beslenme program\u0131 uyguland\u0131\u011f\u0131n\u0131 s\u00f6yledi.\nVitamin ve mineral takviyelerinin ard\u0131ndan do\u011fumun ger\u00e7ekle\u015fti\u011fini belirten Kabayel, \"Tek yavru bekliyorduk, ikiz olunca \u015fa\u015f\u0131rd\u0131k ve sevin\u00e7 ya\u015fad\u0131k.\nHalka kuyruklu lemurlarda ikiz do\u011fum ender g\u00f6r\u00fclen bir geli\u015fme.\"\nKabayel, yavrulara ve anneye \u00f6zenle bak\u0131ld\u0131\u011f\u0131n\u0131 vurgulayarak, \u015f\u00f6yle konu\u015ftu:\"Anne lemur, yavrular\u0131yla birlikte mutlu \u015fekilde ya\u015f\u0131yor.\n\u0130kiz olunca hem yavrular\u0131n geli\u015fimi hem de annenin g\u00fc\u00e7ten d\u00fc\u015fmemesi i\u00e7in \u00f6zel bir beslenme program\u0131na ba\u015fland\u0131.\nYavrular belirli bir seviyeye gelene kadar profesyonel bak\u0131m devam edecek.\nHem annenin hem yavrular\u0131n sa\u011fl\u0131k durumlar\u0131 gayet iyi.\"\nKabayel, yeni tip koronavir\u00fcs tedbirleri kapsam\u0131nda do\u011fa park\u0131na ziyaret\u00e7i kabul edilmedi\u011fini s\u00f6zlerine ekledi.",
    "article_html": "",
    "meta_description": "Mersin B\u00fcy\u00fck\u015fehir Belediyesi Tarsus Do\u011fa Park\u0131'n\u0131n sevilen sakinlerinden anne lemur ve nadir g\u00f6r\u00fclen \u015fekilde yavrulad\u0131\u011f\u0131 \"ikiz\"leri park\u0131n g\u00f6z bebe\u011fi oldu. Bak\u0131c\u0131lar seferber oldu, onlarla \u00f6zel olarak ilgileniyorlar.",
    "meta_lang": "tr"
}