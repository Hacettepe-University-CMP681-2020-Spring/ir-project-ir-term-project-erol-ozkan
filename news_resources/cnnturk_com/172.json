{
    "article_id": "5085cffa2e21b37630a89bfdac036f2b.1590265817.1425738",
    "title": "Fransa'da restoranlarda salg\u0131n \u00f6nlemleri",
    "authors": [],
    "canonical_link": "https://www.cnnturk.com/video/dunya/fransada-restoranlarda-salgin-onlemleri",
    "url": "http://cnnturk.com/video/dunya/fransada-restoranlarda-salgin-onlemleri",
    "top_img": "https://i2.cnnturk.com/i/cnnturk/75/0x0/5ec8112cd265a21ab8e8fac8.jpg",
    "meta_img": "https://i2.cnnturk.com/i/cnnturk/75/0x0/5ec8112cd265a21ab8e8fac8.jpg",
    "movies": [],
    "text": "Soru basit gibi g\u00f6r\u00fcnse de i\u015fin i\u00e7inden \u00e7\u0131kmak zor. Bir yanda m\u00fc\u015fterilerin g\u00fcvenli\u011fi, di\u011fer yanda bunca zamanki kayb\u0131n telafisi ve kazan\u00e7 var. Restoran kafe bar sahipleri kara kara bu dengeyi nas\u0131l sa\u011flayacaklar\u0131n\u0131 d\u00fc\u015f\u00fcn\u00fcyor.\n\nFransa'n\u0131n ba\u015fkenti Paris'te turistik bir b\u00f6lgede restoran i\u015fleten Mathieu Manzoni'nin imdad\u0131na, \"Dev siperlik\" fikri ile bir tasar\u0131mc\u0131 yeti\u015fti.\n\nTasar\u0131mc\u0131 Christophe Gernigon'\u0131n \"Plex'eat\" ad\u0131n\u0131 verdi\u011fi bu dev siperlik tavana as\u0131l\u0131yor. M\u00fc\u015fteri etraf\u0131nda adeta bir kalkan olu\u015fturuyor. Ancak arkas\u0131 a\u00e7\u0131k oldu\u011fu i\u00e7in m\u00fc\u015fterinin sandalyesine yaslanmas\u0131n\u0131 ve rahat yemek yemesini engellemiyor.\n\nManzoni hen\u00fcz \u00fcretim a\u015famas\u0131ndaki bu \u00fcr\u00fcnden sipari\u015f verdi. Heyecanla Fransa'da restoranlar\u0131n paket servis d\u0131\u015f\u0131nda da hizmete a\u00e7\u0131laca\u011f\u0131 tarihe karar verilecek g\u00fcn\u00fc, 2 Haziran'\u0131 bekliyor.\n\nTasar\u0131mc\u0131 Gernigon ise prototipi haz\u0131r olan ve haftal\u0131k 10 bin adet \u00fcretip 150 Eurodan satmay\u0131 planlad\u0131\u011f\u0131 \u00fcr\u00fcne g\u00f6sterilen ilgiden memnun.",
    "keywords": [
        "salg\u0131n",
        "bu",
        "yanda",
        "siperlik",
        "dev",
        "restoran",
        "\u00fcr\u00fcnden",
        "\u00f6nlemleri",
        "restoranlarda",
        "ve",
        "bir",
        "fransada",
        "kara",
        "\u00fcr\u00fcne"
    ],
    "meta_keywords": [
        "Fransa",
        "Paris",
        "restoran",
        "koronavir\u00fcs",
        "\u00e7\u00f6z\u00fcm",
        "haber",
        "haberler",
        "video",
        "son dakika"
    ],
    "publish_date": null,
    "summary": "Soru basit gibi g\u00f6r\u00fcnse de i\u015fin i\u00e7inden \u00e7\u0131kmak zor.\nBir yanda m\u00fc\u015fterilerin g\u00fcvenli\u011fi, di\u011fer yanda bunca zamanki kayb\u0131n telafisi ve kazan\u00e7 var.\nRestoran kafe bar sahipleri kara kara bu dengeyi nas\u0131l sa\u011flayacaklar\u0131n\u0131 d\u00fc\u015f\u00fcn\u00fcyor.\nFransa'n\u0131n ba\u015fkenti Paris'te turistik bir b\u00f6lgede restoran i\u015fleten Mathieu Manzoni'nin imdad\u0131na, \"Dev siperlik\" fikri ile bir tasar\u0131mc\u0131 yeti\u015fti.\nTasar\u0131mc\u0131 Christophe Gernigon'\u0131n \"Plex'eat\" ad\u0131n\u0131 verdi\u011fi bu dev siperlik tavana as\u0131l\u0131yor.\nM\u00fc\u015fteri etraf\u0131nda adeta bir kalkan olu\u015fturuyor.\nAncak arkas\u0131 a\u00e7\u0131k oldu\u011fu i\u00e7in m\u00fc\u015fterinin sandalyesine yaslanmas\u0131n\u0131 ve rahat yemek yemesini engellemiyor.\nManzoni hen\u00fcz \u00fcretim a\u015famas\u0131ndaki bu \u00fcr\u00fcnden sipari\u015f verdi.\nHeyecanla Fransa'da restoranlar\u0131n paket servis d\u0131\u015f\u0131nda da hizmete a\u00e7\u0131laca\u011f\u0131 tarihe karar verilecek g\u00fcn\u00fc, 2 Haziran'\u0131 bekliyor.\nTasar\u0131mc\u0131 Gernigon ise prototipi haz\u0131r olan ve haftal\u0131k 10 bin adet \u00fcretip 150 Eurodan satmay\u0131 planlad\u0131\u011f\u0131 \u00fcr\u00fcne g\u00f6sterilen ilgiden memnun.",
    "article_html": "",
    "meta_description": "Koronavir\u00fcs salg\u0131n\u0131 d\u00fcnya genelinde, restoran kafe bar i\u015fletenleri de olumsuz etkiledi. Mekanlar\u0131 haftalarca kapal\u0131 kald\u0131. \u015eimdi bir bir a\u00e7\u0131yorlar. Ama bu kez de yeni kurallara uyum sa\u011flamak zorundalar. Kimi cam odalar yapt\u0131r\u0131yor, kimi giri\u015fe dezenfektan makinesi koyuyor. Frans\u0131z bir tasar\u0131mc\u0131 ise daha pratik bir...",
    "meta_lang": "tr"
}