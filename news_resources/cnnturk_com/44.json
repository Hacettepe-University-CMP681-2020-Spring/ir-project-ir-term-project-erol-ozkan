{
    "article_id": "350e39b03d41abe9ec87a3a538c779b3.1590265611.2407963",
    "title": "Mafia: Definitive Edition 28 A\u011fustos 2020 olarak do\u011fruland\u0131",
    "authors": [],
    "canonical_link": "https://www.cnnturk.com/teknoloji/mafia-definitive-edition-28-agustos-2020-olarak-dogrulandi",
    "url": "http://cnnturk.com/teknoloji/mafia-definitive-edition-28-agustos-2020-olarak-dogrulandi",
    "top_img": "https://i2.cnnturk.com/i/cnnturk/75/0x0/5ec8dac3c8c3730fcc93ce87.jpg",
    "meta_img": "https://i2.cnnturk.com/i/cnnturk/75/0x0/5ec8dac3c8c3730fcc93ce87.jpg",
    "movies": [],
    "text": "\u00dc\u00e7lemenin ne zaman \u00e7\u0131kaca\u011f\u0131 hakk\u0131nda daha \u00f6nce bir tahmin yap\u0131lm\u0131\u015ft\u0131. 2K Games\u2019in yay\u0131nlad\u0131\u011f\u0131 Mafia: Definitive Edition tan\u0131t\u0131m videosu da \u00e7\u0131k\u0131\u015f tarihini 28 A\u011fustos 2020 olarak a\u00e7\u0131klayarak bu tahmini do\u011frulad\u0131.\n\nTan\u0131t\u0131m videosunda karakterimizi Sal\u0131er\u2019\u0131s Bar\u2019\u0131n \u00f6n\u00fcnde silah\u0131n\u0131n a\u011fz\u0131na mermi verirken g\u00f6r\u00fcyoruz. A\u011fz\u0131ndan \u201c\u015eu ana kadar yapt\u0131\u011f\u0131m her \u015feyi ailem i\u00e7in yapt\u0131m; iyi ya da k\u00f6t\u00fc.\u201d c\u00fcmlesi d\u00f6k\u00fcl\u00fcyor. Videoda oyunun \u00e7\u0131k\u0131\u015f tarihi d\u0131\u015f\u0131nda \u00e7ok fazla ek bilgi yer alm\u0131yor. En alt k\u0131s\u0131mdan oyunun Steam, PS4, Xbox One, Google Stadia ve Epic Games Store i\u00e7in servis edilece\u011fini anl\u0131yoruz. Ayr\u0131ca oyun \u015fimdiden \u00f6n sipari\u015fe a\u00e7\u0131lm\u0131\u015f durumda.\n\nS\u0131zd\u0131r\u0131lan \u00e7\u0131k\u0131\u015f tarihinin do\u011fru olmas\u0131 di\u011fer bilgilerin de do\u011fru olaca\u011f\u0131 ihtimalini kuvvetlendiriyor. Gelen bilgilere g\u00f6re Mafia: Definitive Edition sadece 3 oyunun yenilenmi\u015f versiyonu olmayacak. Ayn\u0131 zamanda oyunda yeni karakterler, yeni g\u00f6revler ve yeni mini hikayeler g\u00f6rece\u011fiz.\n\n\u00d6n sipari\u015f i\u00e7in detayl\u0131 bilgiyi buradaki Mafia Games \u00fczerinden verebiliyorsunuz. \u0130lgin\u00e7 olan bir durum ise \u00f6n sipari\u015f k\u0131sm\u0131nda Mafia: Trilogy\u2019i T\u00fcrkiye\u2019den sat\u0131n alamayacak olmam\u0131z. Oyunlar\u0131 \u00fc\u00e7l\u00fc olarak alman\u0131n tek yolu Microsoft\u2019un sitesinden Xbox i\u00e7in sipari\u015f vermek. Ancak oyunlar\u0131 tek tek sat\u0131n alma \u015fans\u0131n\u0131z mevcut. Tabi bu da do\u011fal olarak daha pahal\u0131ya gelecek. Steam \u00fczerinden Mafia II\u2019ye sahip olanlar Mafia II: Definitive Edition\u2019\u0131 \u00fccretsiz olarak alacak. PlayStation 4, Xbox One ve Steam\u2019deki mevcut t\u00fcm Mafia III sahiplerinin, ek bir \u00fccret \u00f6demeden Mafia III: Definitive Edition\u2019a sahip olabilece\u011fi de sitede yer alan bilgiler aras\u0131nda. Ayr\u0131ca Trilogy\u2019i sat\u0131n almak isteyen Mafia II ve Mafia III sahipleri i\u00e7in ekstra indirimler yer alacak.",
    "keywords": [
        "2020",
        "\u00e7\u0131k\u0131\u015f",
        "tek",
        "mafia",
        "yeni",
        "edition",
        "do\u011fruland\u0131",
        "a\u011fustos",
        "olarak",
        "i\u00e7in",
        "ve",
        "yer",
        "28",
        "definitive",
        "xbox"
    ],
    "meta_keywords": [
        "Mafia: Definitive Edition",
        "oyun",
        "teknoloji"
    ],
    "publish_date": null,
    "summary": "\u00dc\u00e7lemenin ne zaman \u00e7\u0131kaca\u011f\u0131 hakk\u0131nda daha \u00f6nce bir tahmin yap\u0131lm\u0131\u015ft\u0131.\n2K Games\u2019in yay\u0131nlad\u0131\u011f\u0131 Mafia: Definitive Edition tan\u0131t\u0131m videosu da \u00e7\u0131k\u0131\u015f tarihini 28 A\u011fustos 2020 olarak a\u00e7\u0131klayarak bu tahmini do\u011frulad\u0131.\nTan\u0131t\u0131m videosunda karakterimizi Sal\u0131er\u2019\u0131s Bar\u2019\u0131n \u00f6n\u00fcnde silah\u0131n\u0131n a\u011fz\u0131na mermi verirken g\u00f6r\u00fcyoruz.\nA\u011fz\u0131ndan \u201c\u015eu ana kadar yapt\u0131\u011f\u0131m her \u015feyi ailem i\u00e7in yapt\u0131m; iyi ya da k\u00f6t\u00fc.\u201d c\u00fcmlesi d\u00f6k\u00fcl\u00fcyor.\nVideoda oyunun \u00e7\u0131k\u0131\u015f tarihi d\u0131\u015f\u0131nda \u00e7ok fazla ek bilgi yer alm\u0131yor.\nEn alt k\u0131s\u0131mdan oyunun Steam, PS4, Xbox One, Google Stadia ve Epic Games Store i\u00e7in servis edilece\u011fini anl\u0131yoruz.\nAyr\u0131ca oyun \u015fimdiden \u00f6n sipari\u015fe a\u00e7\u0131lm\u0131\u015f durumda.\nS\u0131zd\u0131r\u0131lan \u00e7\u0131k\u0131\u015f tarihinin do\u011fru olmas\u0131 di\u011fer bilgilerin de do\u011fru olaca\u011f\u0131 ihtimalini kuvvetlendiriyor.\nGelen bilgilere g\u00f6re Mafia: Definitive Edition sadece 3 oyunun yenilenmi\u015f versiyonu olmayacak.\nAyn\u0131 zamanda oyunda yeni karakterler, yeni g\u00f6revler ve yeni mini hikayeler g\u00f6rece\u011fiz.\n\u00d6n sipari\u015f i\u00e7in detayl\u0131 bilgiyi buradaki Mafia Games \u00fczerinden verebiliyorsunuz.\n\u0130lgin\u00e7 olan bir durum ise \u00f6n sipari\u015f k\u0131sm\u0131nda Mafia: Trilogy\u2019i T\u00fcrkiye\u2019den sat\u0131n alamayacak olmam\u0131z.\nOyunlar\u0131 \u00fc\u00e7l\u00fc olarak alman\u0131n tek yolu Microsoft\u2019un sitesinden Xbox i\u00e7in sipari\u015f vermek.\nAncak oyunlar\u0131 tek tek sat\u0131n alma \u015fans\u0131n\u0131z mevcut.\nTabi bu da do\u011fal olarak daha pahal\u0131ya gelecek.\nSteam \u00fczerinden Mafia II\u2019ye sahip olanlar Mafia II: Definitive Edition\u2019\u0131 \u00fccretsiz olarak alacak.\nPlayStation 4, Xbox One ve Steam\u2019deki mevcut t\u00fcm Mafia III sahiplerinin, ek bir \u00fccret \u00f6demeden Mafia III: Definitive Edition\u2019a sahip olabilece\u011fi de sitede yer alan bilgiler aras\u0131nda.\nAyr\u0131ca Trilogy\u2019i sat\u0131n almak isteyen Mafia II ve Mafia III sahipleri i\u00e7in ekstra indirimler yer alacak.",
    "article_html": "",
    "meta_description": "Mafia: The City of Lost Heaven ,Mafia: II ve Mafia III oyunlar\u0131n\u0131 oynamayan aram\u0131zda yok denecek kadar azd\u0131r. 2K Games \u015fimdi bu \u00fc\u00e7 oyunu Mafia Trilogy ad\u0131 alt\u0131nda toplad\u0131 ve bu isimle sat\u0131\u015fa sunulacak.",
    "meta_lang": "tr"
}