{
    "article_id": "f99d5c5fb4d5ff54df51d869ea88041f.1590265889.7244365",
    "title": "Balkonlar tar\u0131m alan\u0131 oldu",
    "authors": [],
    "canonical_link": "https://www.cnnturk.com/video/yasam/balkonlar-tarim-alani-oldu",
    "url": "http://cnnturk.com/video/yasam/balkonlar-tarim-alani-oldu",
    "top_img": "https://i2.cnnturk.com/i/cnnturk/75/0x0/5ea57502d265a21130a01172.jpg",
    "meta_img": "https://i2.cnnturk.com/i/cnnturk/75/0x0/5ea57502d265a21130a01172.jpg",
    "movies": [],
    "text": "D\u00fcnyay\u0131 etkisi alt\u0131na alan koronavir\u00fcs salg\u0131n\u0131yla birlikte evlerine kapanan \u0130zmirliler, balkonlarda ya da teraslarda, patl\u0131can, biber, domates,salatal\u0131k, maydanoz, so\u011fan, sar\u0131msak, \u00e7ilek yeti\u015ftiriyor. Vatanda\u015flar, b\u00f6ylelikle hem organik \u00fcr\u00fcn yeti\u015ftiriyor hem de pandemi g\u00fcnlerinde moral buluyor.\n\n\"HERKESE TAVS\u0130YE EDER\u0130M\"\n\nElinde olan \u00e7ekmeceleri atmak yerine de\u011ferlendirmeyi tercih etti\u011fini s\u00f6yleyen Emel Yava\u015f (45), balkonda organik tar\u0131m yapmaktan \u00e7ok mutlu oldu\u011funu belirterek, \"Ben evde tar\u0131m yapmak i\u00e7in teras\u0131 de\u011ferlendiriyorum. Koronavir\u00fcs nedeniyle evimizdeyiz. D\u0131\u015far\u0131 \u00e7\u0131km\u0131yoruz. Hem evde oldu\u011fumuz g\u00fcnleri de\u011ferlendirmek hem de s\u0131k yedi\u011fimiz \u00fcr\u00fcnleri organik olarak t\u00fcketmek i\u00e7in b\u00f6yle bir karar ald\u0131k. Bah\u00e7eme biber, domatesin yan\u0131 s\u0131ra \u00e7ilek ektim. Kaliteli vakit ge\u00e7irmenin yan\u0131 s\u0131ra ev halk\u0131 da tabiatla bulu\u015ftu. Vir\u00fcs\u00fc sevgimizle yenece\u011fimize inan\u0131yorum. Evinde tar\u0131m \u00fcretimi yapmaya uygun olan herkese tavsiye ederim\" dedi.\n\n\"\u00c7OK DAHA \u0130Y\u0130 H\u0130SSED\u0130YORUM\"\n\nFatma Ejder (58) de balkonunda olu\u015fturdu\u011fu alana domates, biber, patl\u0131can ve patates, so\u011fan ve bamya ekti\u011fini s\u00f6yleyerek, \"Koronavir\u00fcs var. 'Evde kal' \u00e7a\u011fr\u0131lar\u0131na uyuyoruz. Hem hobi olsun hem de organik ve g\u0131da g\u00fcvenli\u011fimden emin oldu\u011fum \u00fcr\u00fcnleri t\u00fcketmek istedim. Bu nedenle balkonumu de\u011ferlendirmeye karar verdim. Ba\u015flarda evde oldu\u011fum i\u00e7in s\u0131k\u0131l\u0131yordum ancak fide ekmeye ba\u015flad\u0131\u011f\u0131mdan beri, olu\u015fturdu\u011fum k\u00fc\u00e7\u00fck bah\u00e7eyle vakit ge\u00e7iriyorum. Psikolojik olarak da daha iyi hissetmemi sa\u011flad\u0131. Bah\u00e7eme ekim yapmadan \u00f6nce g\u00fcbreleme de yapt\u0131m. Bitkileri besledi\u011fi i\u00e7in yumurta kabuklar\u0131n\u0131 atm\u0131yorum, topra\u011fa g\u00f6m\u00fcyorum. \u015eu an ekim zaman\u0131, birka\u00e7 ay i\u00e7inde sebze ve meyve fideleri \u00fcr\u00fcn vermeye ba\u015flar\" ifadelerini kulland\u0131.",
    "keywords": [
        "oldu",
        "biber",
        "alan\u0131",
        "balkonlar",
        "tar\u0131m",
        "evde",
        "\u00fcr\u00fcnleri",
        "koronavir\u00fcs",
        "organik",
        "hem",
        "i\u00e7in",
        "ve",
        "da"
    ],
    "meta_keywords": [
        "balkon",
        "koronavir\u00fcs",
        "evde kal",
        "evde kal t\u00fcrkiye",
        "tar\u0131m",
        "video haber",
        "haber"
    ],
    "publish_date": null,
    "summary": "D\u00fcnyay\u0131 etkisi alt\u0131na alan koronavir\u00fcs salg\u0131n\u0131yla birlikte evlerine kapanan \u0130zmirliler, balkonlarda ya da teraslarda, patl\u0131can, biber, domates,salatal\u0131k, maydanoz, so\u011fan, sar\u0131msak, \u00e7ilek yeti\u015ftiriyor.\nVatanda\u015flar, b\u00f6ylelikle hem organik \u00fcr\u00fcn yeti\u015ftiriyor hem de pandemi g\u00fcnlerinde moral buluyor.\n\"HERKESE TAVS\u0130YE EDER\u0130M\"Elinde olan \u00e7ekmeceleri atmak yerine de\u011ferlendirmeyi tercih etti\u011fini s\u00f6yleyen Emel Yava\u015f (45), balkonda organik tar\u0131m yapmaktan \u00e7ok mutlu oldu\u011funu belirterek, \"Ben evde tar\u0131m yapmak i\u00e7in teras\u0131 de\u011ferlendiriyorum.\nKoronavir\u00fcs nedeniyle evimizdeyiz.\nD\u0131\u015far\u0131 \u00e7\u0131km\u0131yoruz.\nHem evde oldu\u011fumuz g\u00fcnleri de\u011ferlendirmek hem de s\u0131k yedi\u011fimiz \u00fcr\u00fcnleri organik olarak t\u00fcketmek i\u00e7in b\u00f6yle bir karar ald\u0131k.\nBah\u00e7eme biber, domatesin yan\u0131 s\u0131ra \u00e7ilek ektim.\nKaliteli vakit ge\u00e7irmenin yan\u0131 s\u0131ra ev halk\u0131 da tabiatla bulu\u015ftu.\nVir\u00fcs\u00fc sevgimizle yenece\u011fimize inan\u0131yorum.\nEvinde tar\u0131m \u00fcretimi yapmaya uygun olan herkese tavsiye ederim\" dedi.\n\"\u00c7OK DAHA \u0130Y\u0130 H\u0130SSED\u0130YORUM\"Fatma Ejder (58) de balkonunda olu\u015fturdu\u011fu alana domates, biber, patl\u0131can ve patates, so\u011fan ve bamya ekti\u011fini s\u00f6yleyerek, \"Koronavir\u00fcs var.\n'Evde kal' \u00e7a\u011fr\u0131lar\u0131na uyuyoruz.\nHem hobi olsun hem de organik ve g\u0131da g\u00fcvenli\u011fimden emin oldu\u011fum \u00fcr\u00fcnleri t\u00fcketmek istedim.\nBu nedenle balkonumu de\u011ferlendirmeye karar verdim.\nBa\u015flarda evde oldu\u011fum i\u00e7in s\u0131k\u0131l\u0131yordum ancak fide ekmeye ba\u015flad\u0131\u011f\u0131mdan beri, olu\u015fturdu\u011fum k\u00fc\u00e7\u00fck bah\u00e7eyle vakit ge\u00e7iriyorum.\nPsikolojik olarak da daha iyi hissetmemi sa\u011flad\u0131.\nBah\u00e7eme ekim yapmadan \u00f6nce g\u00fcbreleme de yapt\u0131m.\nBitkileri besledi\u011fi i\u00e7in yumurta kabuklar\u0131n\u0131 atm\u0131yorum, topra\u011fa g\u00f6m\u00fcyorum.\n\u015eu an ekim zaman\u0131, birka\u00e7 ay i\u00e7inde sebze ve meyve fideleri \u00fcr\u00fcn vermeye ba\u015flar\" ifadelerini kulland\u0131.",
    "article_html": "",
    "meta_description": "Koronavir\u00fcs nedeniyle \"evde kal\" \u00e7a\u011fr\u0131lar\u0131na uyanlar, evlerinde sebze ve meyve yeti\u015ftirmeye ba\u015flad\u0131. Kimi balkonunda, kimi teras\u0131nda \u00e7e\u015fit \u00e7e\u015fit sebzeler ekiyor.",
    "meta_lang": "tr"
}