{
    "article_id": "1434ee2eee20fd8ebcc6e38fd5918b42.1590265836.5828302",
    "title": "Rasim \u00d6ztekin, \u0130smail D\u00fcmb\u00fcll\u00fc'n\u00fcn kavu\u011funu bu y\u0131l devredecek",
    "authors": [],
    "canonical_link": "https://www.cnnturk.com/kultur-sanat/rasim-oztekin-ismail-dumbullunun-kavugunu-bu-yil-devredecek",
    "url": "http://cnnturk.com/kultur-sanat/rasim-oztekin-ismail-dumbullunun-kavugunu-bu-yil-devredecek",
    "top_img": "https://i2.cnnturk.com/i/cnnturk/75/0x0/5ea4157a79da3e274024c79e.jpg",
    "meta_img": "https://i2.cnnturk.com/i/cnnturk/75/0x0/5ea4157a79da3e274024c79e.jpg",
    "movies": [],
    "text": "Tiyatro, sinema ve dizi oyuncusu \u00d6ztekin'in bir\u00e7ok konuda a\u00e7\u0131klama yapt\u0131\u011f\u0131 program, yar\u0131n 12.00'de izleyiciyle bulu\u015facak.\n\nHer pazar farkl\u0131 bir ki\u015finin konuk edildi\u011fi programa ili\u015fkin a\u00e7\u0131klamaya g\u00f6re, i\u015fini severek yapman\u0131n \u00f6neminden bahseden Rasim \u00d6ztekin, \"Ben i\u015fime meslek olarak de\u011fil, hobi olarak bak\u0131yorum. Hep oyun oynuyorum. Benim en b\u00fcy\u00fck \u015fans\u0131m hobimle para kazan\u0131yorum.\" ifadesini kulland\u0131.\n\nGeleneksel T\u00fcrk tiyatrosunun son temsilcisi \u0130smail Hakk\u0131 D\u00fcmb\u00fcll\u00fc'n\u00fcn kavu\u011funu, daha \u00f6nce Ferhan \u015eensoy'dan devralan \u00d6ztekin, \u015funlar\u0131 kaydetti:\n\n\"Onur verici bir \u015fey ama buruklu\u011fu var bende. Kavu\u011fu ald\u0131m ama kalbimdeki rahats\u0131zl\u0131\u011f\u0131mdan dolay\u0131, doktorlar canl\u0131 performans\u0131 yasaklad\u0131 bana. Sinema veya dizi de\u011fil canl\u0131 performans aritmiyi tetikleyen bir \u015fey. Herkes iyi niyetli de\u011fil, 'Kavu\u011fu ald\u0131n madem niye oynam\u0131yorsun?' diyorlar. Orta oyuncularda '\u015eahlar\u0131 da Vururlar' i\u00e7in Ferhan da teklif etti ama oynayam\u0131yorum, sa\u011fl\u0131\u011f\u0131m el vermiyor, hatta oyunu izlemeye bile gidemeyebilirim. Bu nedenledir ki kavu\u011fu bu sene gen\u00e7 bir arkada\u015fa devredece\u011fim. \u0130simler var, yak\u0131n zamanda olacak.\"\n\nRasim \u00d6ztekin, programda ge\u00e7mi\u015f g\u00fcnlere de de\u011finerek, Erol G\u00fcnayd\u0131n'la baba o\u011ful gibi olduklar\u0131n\u0131 ve ya\u015fland\u0131k\u00e7a kendisini Erol G\u00fcnayd\u0131n'a benzetmeye ba\u015flad\u0131\u011f\u0131n\u0131 aktard\u0131.",
    "keywords": [
        "kavu\u011fu",
        "\u015fey",
        "d\u00fcmb\u00fcll\u00fcn\u00fcn",
        "kavu\u011funu",
        "rasim",
        "bu",
        "var",
        "sinema",
        "\u00f6ztekin",
        "devredecek",
        "olarak",
        "y\u0131l",
        "i\u0307smail",
        "bir",
        "ve",
        "de\u011fil",
        "ama"
    ],
    "meta_keywords": [
        "Rasim \u00d6ztekin",
        "\u0130smail Hakk\u0131 D\u00fcmb\u00fcll\u00fc",
        "k\u00fclt\u00fcr",
        "sanat"
    ],
    "publish_date": null,
    "summary": "Tiyatro, sinema ve dizi oyuncusu \u00d6ztekin'in bir\u00e7ok konuda a\u00e7\u0131klama yapt\u0131\u011f\u0131 program, yar\u0131n 12.00'de izleyiciyle bulu\u015facak.\nHer pazar farkl\u0131 bir ki\u015finin konuk edildi\u011fi programa ili\u015fkin a\u00e7\u0131klamaya g\u00f6re, i\u015fini severek yapman\u0131n \u00f6neminden bahseden Rasim \u00d6ztekin, \"Ben i\u015fime meslek olarak de\u011fil, hobi olarak bak\u0131yorum.\nHep oyun oynuyorum.\nBenim en b\u00fcy\u00fck \u015fans\u0131m hobimle para kazan\u0131yorum.\"\nifadesini kulland\u0131.\nGeleneksel T\u00fcrk tiyatrosunun son temsilcisi \u0130smail Hakk\u0131 D\u00fcmb\u00fcll\u00fc'n\u00fcn kavu\u011funu, daha \u00f6nce Ferhan \u015eensoy'dan devralan \u00d6ztekin, \u015funlar\u0131 kaydetti:\"Onur verici bir \u015fey ama buruklu\u011fu var bende.\nKavu\u011fu ald\u0131m ama kalbimdeki rahats\u0131zl\u0131\u011f\u0131mdan dolay\u0131, doktorlar canl\u0131 performans\u0131 yasaklad\u0131 bana.\nSinema veya dizi de\u011fil canl\u0131 performans aritmiyi tetikleyen bir \u015fey.\nHerkes iyi niyetli de\u011fil, 'Kavu\u011fu ald\u0131n madem niye oynam\u0131yorsun?'\nOrta oyuncularda '\u015eahlar\u0131 da Vururlar' i\u00e7in Ferhan da teklif etti ama oynayam\u0131yorum, sa\u011fl\u0131\u011f\u0131m el vermiyor, hatta oyunu izlemeye bile gidemeyebilirim.\nBu nedenledir ki kavu\u011fu bu sene gen\u00e7 bir arkada\u015fa devredece\u011fim.\n\u0130simler var, yak\u0131n zamanda olacak.\"\nRasim \u00d6ztekin, programda ge\u00e7mi\u015f g\u00fcnlere de de\u011finerek, Erol G\u00fcnayd\u0131n'la baba o\u011ful gibi olduklar\u0131n\u0131 ve ya\u015fland\u0131k\u00e7a kendisini Erol G\u00fcnayd\u0131n'a benzetmeye ba\u015flad\u0131\u011f\u0131n\u0131 aktard\u0131.",
    "article_html": "",
    "meta_description": "T\u00fcrk sinemas\u0131n\u0131n efsane isimlerinden H\u00fclya Ko\u00e7yi\u011fit, TRT 2 ekranlar\u0131nda yay\u0131nlanan \"Film Gibi Hayatlar\" program\u0131nda bu hafta Rasim \u00d6ztekin'i konuk edecek.",
    "meta_lang": "tr"
}