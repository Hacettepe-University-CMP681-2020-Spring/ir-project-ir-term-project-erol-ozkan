{
    "article_id": "f2e6e6838872834815c7bec81b529f80.1590265569.8824954",
    "title": "Erzurum'un il\u00e7elerinde de maskesiz d\u0131\u015far\u0131 \u00e7\u0131k\u0131lmayacak",
    "authors": [],
    "canonical_link": "https://www.cnnturk.com/turkiye/erzurumun-ilcelerinde-de-maskesiz-disari-cikilmayacak",
    "url": "http://cnnturk.com/turkiye/erzurumun-ilcelerinde-de-maskesiz-disari-cikilmayacak",
    "top_img": "https://i2.cnnturk.com/i/cnnturk/75/0x0/5ec91dec2af1071550c5f675.jpg",
    "meta_img": "https://i2.cnnturk.com/i/cnnturk/75/0x0/5ec91dec2af1071550c5f675.jpg",
    "movies": [],
    "text": "Memi\u015f, valili\u011fin sosyal medya hesab\u0131ndan yay\u0131mlanan videoda Erzurumlulara seslenerek baz\u0131 uyar\u0131larda bulundu.\n\nKoronavir\u00fcsle m\u00fccadele \u00e7er\u00e7evesinde son derece yo\u011fun tedbirlerle ramazan ay\u0131n\u0131 ge\u00e7irdiklerini belirten Memi\u015f, Ramazan Bayram\u0131'nda ise 81 ilde soka\u011fa \u00e7\u0131kma k\u0131s\u0131tlamas\u0131n\u0131n getirildi\u011fini an\u0131msatt\u0131.\n\nT\u00fcm vatanda\u015flardan soka\u011fa \u00e7\u0131kma yasa\u011f\u0131na uymas\u0131n\u0131 isteyen Memi\u015f, \"Kovid-19 \u00fclkemizde \u00e7\u0131kt\u0131\u011f\u0131nda ba\u015fta say\u0131n Cumhurba\u015fkan\u0131m\u0131z olmak \u00fczere devletimizin b\u00fct\u00fcn payda\u015flar\u0131 tedbirleri ald\u0131 ve \u00e7ok erken davrand\u0131k. Bu sayede t\u00fcm T\u00fcrkiye'de oldu\u011fu gibi Erzurum'da da bu m\u00fccadelede ba\u015far\u0131l\u0131 oldu\u011fumuzu de\u011ferlendiriyorum.\" ifadelerini kulland\u0131.\n\nErzurum'da vaka say\u0131lar\u0131nda azalma oldu\u011funu vurgulayan Memi\u015f, \u015funlar\u0131 kaydetti:\n\n\"Erzurum'da maskesiz soka\u011fa \u00e7\u0131kmay\u0131 yasaklad\u0131k. Otomobilde tek ki\u015fi bile olsan\u0131z mutlaka maskeyle seyahat etmek zorundas\u0131n\u0131z. Bu saatten sonra Erzurum'un b\u00fct\u00fcn il\u00e7eleri ve merkezde maskesiz soka\u011fa \u00e7\u0131kmak yasak. Bu kurala uyman\u0131z\u0131 rica ediyoruz. Salg\u0131n\u0131n \u00e7aresi belli, maskesiz soka\u011fa \u00e7\u0131kmamak ve sosyal mesafeye uymak. Sizlerden ricam bu kurallara uyal\u0131m. Bundan sonra polisimiz, jandarmam\u0131z, zab\u0131ta ekibimiz, maskesiz olan vatanda\u015flar\u0131m\u0131z\u0131 uyaracak, istemiyoruz ama cezai i\u015flem de uygulamak zorunda kalaca\u011f\u0131z. B\u00fct\u00fcn vatanda\u015flar\u0131m\u0131n Ramazan Bayram\u0131'n\u0131 kutluyorum.\"\n\nHANG\u0130 \u0130LLERDE YASAK VAR?\n\nB\u00fcy\u00fck\u015fehirler Ayd\u0131n, Bal\u0131kesir, Denizli, Eski\u015fehir, Kahramanmara\u015f, Kocaeli, Konya, Erzurum, Mu\u011fla, Sakarya ve \u015eanl\u0131urfa'n\u0131n yan\u0131 s\u0131ra Ad\u0131yaman, Afyonkarahisar, Amasya, Bolu, Bart\u0131n, Burdur, D\u00fczce, Isparta, G\u00fcm\u00fc\u015fhane, Karab\u00fck, Kastamonu, K\u0131rklareli, Rize, Siirt, I\u011fd\u0131r ve U\u015fak'ta soka\u011fa \u00e7\u0131kanlar maske takmak zorunda.\n\nMaskesiz soka\u011fa \u00e7\u0131kman\u0131n yasakland\u0131\u011f\u0131 26 ilin yan\u0131 s\u0131ra \u0130zmir, Gaziantep, Zonguldak, Bursa, Giresun, Karaman, Kayseri, Ordu, Trabzon, Tunceli, Van, K\u0131r\u0131kkale ve Manisa'n\u0131n merkez ve baz\u0131 il\u00e7elerindeki bir k\u0131s\u0131m cadde ve sokaklarda, ayr\u0131ca Bitlis'in Tatvan il\u00e7esi ile \u00c7anakkale'nin Bozcaada ve G\u00f6k\u00e7eada il\u00e7elerinde maske kullan\u0131m\u0131 zorunlu hale getirildi.",
    "keywords": [
        "\u00e7\u0131k\u0131lmayacak",
        "erzurumun",
        "d\u0131\u015far\u0131",
        "bu",
        "memi\u015f",
        "yan\u0131",
        "ramazan",
        "b\u00fct\u00fcn",
        "ve",
        "soka\u011fa",
        "yasak",
        "maskesiz",
        "il\u00e7elerinde",
        "\u00e7\u0131kma"
    ],
    "meta_keywords": [
        "Okay Memi\u015f",
        "koronavir\u00fcs",
        "Erzurum",
        "haber",
        "maske"
    ],
    "publish_date": null,
    "summary": "Memi\u015f, valili\u011fin sosyal medya hesab\u0131ndan yay\u0131mlanan videoda Erzurumlulara seslenerek baz\u0131 uyar\u0131larda bulundu.\nKoronavir\u00fcsle m\u00fccadele \u00e7er\u00e7evesinde son derece yo\u011fun tedbirlerle ramazan ay\u0131n\u0131 ge\u00e7irdiklerini belirten Memi\u015f, Ramazan Bayram\u0131'nda ise 81 ilde soka\u011fa \u00e7\u0131kma k\u0131s\u0131tlamas\u0131n\u0131n getirildi\u011fini an\u0131msatt\u0131.\nT\u00fcm vatanda\u015flardan soka\u011fa \u00e7\u0131kma yasa\u011f\u0131na uymas\u0131n\u0131 isteyen Memi\u015f, \"Kovid-19 \u00fclkemizde \u00e7\u0131kt\u0131\u011f\u0131nda ba\u015fta say\u0131n Cumhurba\u015fkan\u0131m\u0131z olmak \u00fczere devletimizin b\u00fct\u00fcn payda\u015flar\u0131 tedbirleri ald\u0131 ve \u00e7ok erken davrand\u0131k.\nBu sayede t\u00fcm T\u00fcrkiye'de oldu\u011fu gibi Erzurum'da da bu m\u00fccadelede ba\u015far\u0131l\u0131 oldu\u011fumuzu de\u011ferlendiriyorum.\"\nifadelerini kulland\u0131.\nErzurum'da vaka say\u0131lar\u0131nda azalma oldu\u011funu vurgulayan Memi\u015f, \u015funlar\u0131 kaydetti:\"Erzurum'da maskesiz soka\u011fa \u00e7\u0131kmay\u0131 yasaklad\u0131k.\nOtomobilde tek ki\u015fi bile olsan\u0131z mutlaka maskeyle seyahat etmek zorundas\u0131n\u0131z.\nBu saatten sonra Erzurum'un b\u00fct\u00fcn il\u00e7eleri ve merkezde maskesiz soka\u011fa \u00e7\u0131kmak yasak.\nBu kurala uyman\u0131z\u0131 rica ediyoruz.\nSalg\u0131n\u0131n \u00e7aresi belli, maskesiz soka\u011fa \u00e7\u0131kmamak ve sosyal mesafeye uymak.\nSizlerden ricam bu kurallara uyal\u0131m.\nBundan sonra polisimiz, jandarmam\u0131z, zab\u0131ta ekibimiz, maskesiz olan vatanda\u015flar\u0131m\u0131z\u0131 uyaracak, istemiyoruz ama cezai i\u015flem de uygulamak zorunda kalaca\u011f\u0131z.\nB\u00fct\u00fcn vatanda\u015flar\u0131m\u0131n Ramazan Bayram\u0131'n\u0131 kutluyorum.\"\nHANG\u0130 \u0130LLERDE YASAK VAR?\nB\u00fcy\u00fck\u015fehirler Ayd\u0131n, Bal\u0131kesir, Denizli, Eski\u015fehir, Kahramanmara\u015f, Kocaeli, Konya, Erzurum, Mu\u011fla, Sakarya ve \u015eanl\u0131urfa'n\u0131n yan\u0131 s\u0131ra Ad\u0131yaman, Afyonkarahisar, Amasya, Bolu, Bart\u0131n, Burdur, D\u00fczce, Isparta, G\u00fcm\u00fc\u015fhane, Karab\u00fck, Kastamonu, K\u0131rklareli, Rize, Siirt, I\u011fd\u0131r ve U\u015fak'ta soka\u011fa \u00e7\u0131kanlar maske takmak zorunda.\nMaskesiz soka\u011fa \u00e7\u0131kman\u0131n yasakland\u0131\u011f\u0131 26 ilin yan\u0131 s\u0131ra \u0130zmir, Gaziantep, Zonguldak, Bursa, Giresun, Karaman, Kayseri, Ordu, Trabzon, Tunceli, Van, K\u0131r\u0131kkale ve Manisa'n\u0131n merkez ve baz\u0131 il\u00e7elerindeki bir k\u0131s\u0131m cadde ve sokaklarda, ayr\u0131ca Bitlis'in Tatvan il\u00e7esi ile \u00c7anakkale'nin Bozcaada ve G\u00f6k\u00e7eada il\u00e7elerinde maske kullan\u0131m\u0131 zorunlu hale getirildi.",
    "article_html": "",
    "meta_description": "Son Dakika Fla\u015f Haberler - Erzurum Valisi Okay Memi\u015f, kent merkezinin ard\u0131ndan t\u00fcm il\u00e7elerde de maskesiz d\u0131\u015far\u0131 \u00e7\u0131k\u0131lamayaca\u011f\u0131n\u0131 bildirdi.",
    "meta_lang": "tr"
}