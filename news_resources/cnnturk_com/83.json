{
    "article_id": "f58a245c9f2575d2d19a378351a426e1.1590265704.6840587",
    "title": "Kendini kabul etmenin \u00f6nemi ve yollar\u0131",
    "authors": [],
    "canonical_link": "https://www.cnnturk.com/iyilik-saglik/mutluluk/kendini-kabul-etmenin-onemi-ve-yollari",
    "url": "http://cnnturk.com/iyilik-saglik/mutluluk/kendini-kabul-etmenin-onemi-ve-yollari",
    "top_img": "https://i2.cnnturk.com/i/cnnturk/75/0x0/5742f6c5e50aaa4d08649628.jpg",
    "meta_img": "https://i2.cnnturk.com/i/cnnturk/75/0x0/5742f6c5e50aaa4d08649628.jpg",
    "movies": [],
    "text": "Kendini oldu\u011fu gibi kabul etmek hi\u00e7 kolay bir \u015fey de\u011fildir. Asl\u0131nda \u00e7o\u011fu insan kendini tamam\u0131yla kabullenemez. Bunun pek \u00e7ok sebebi olabilir...Harvard Sa\u011fl\u0131k\u2019\u0131n kendini kabullenmenin sa\u011fl\u0131k i\u00e7in \u00f6nemini ve yollar\u0131n\u0131 a\u00e7\u0131klayan bir yay\u0131n\u0131ndan derledi\u011fimiz bilgileri bu yaz\u0131da bulabilirsiniz. Haz\u0131rlayan: \u0130yilik Sa\u011fl\u0131k Haber\n\n\n\n\n\nKendini oldu\u011fu gibi kabullenmek hi\u00e7 kolay bir \u015fey de\u011fildir. Asl\u0131nda \u00e7o\u011fu insan kendini tamam\u0131yla kabullenemez. Bunun bir\u00e7ok sebebi olabilir ama en yayg\u0131n sebep kendi \u00f6zg\u00fcvenimizi ba\u015fkalar\u0131n\u0131n takdiri \u00fczerine in\u015fa etmemizdir. Kendini kabullenemeyen insanlar, \u00e7ocukluklar\u0131nda ebeveynlerinden yeterince sevgi ve anlay\u0131\u015f g\u00f6rmemi\u015f olabilirler. Sonu\u00e7 olarak da yeti\u015fkin hayatlar\u0131nda \u00e7ok daha fazla ilgiye ve takdire ihtiya\u00e7 duyarlar, normal seviyede ilgi ve takdir onlar i\u00e7in yeterli olmayabilir.\n\n\n\nKendini kabullenemeyen insanlar, bu eksikliklerini ba\u015far\u0131l\u0131 olarak kapamaya \u00e7al\u0131\u015fabilirler. Ancak bu, ne yaz\u0131k ki ge\u00e7ici bir \u00e7\u00f6z\u00fcmd\u00fcr. \u00c7\u00fcnk\u00fc ba\u015far\u0131, samimiyetin yerini tutamaz. Bu insanlar, ayn\u0131 zamanda ac\u0131ya dayanabilmelerinin sahip olduklar\u0131 en b\u00fcy\u00fck \u00f6zellik oldu\u011funu d\u00fc\u015f\u00fcn\u00fcrler. Ger\u00e7ek ilgiye inanmalar\u0131 zordur, ve biri onlara samimi bir \u015fekilde ilgi duydu\u011funda, bu duruma \u015f\u00fcpheli yakla\u015f\u0131rlar.\n\n\n\nKendini kabullenmemi\u015f olman\u0131n, fiziksel ve psikolojik sa\u011fl\u0131k \u00fczerinde bir\u00e7ok olumsuz etkisi vard\u0131r. Bu y\u00fczden, bu etkileri anlamak \u00f6nemlidir.\n\n\n\nKendini kabullenememenin duygusal ve fiziksel etkileri Kendinizi oldu\u011fu gibi kabul etmek yerine s\u00fcrekli ele\u015ftiriyor ve yarg\u0131l\u0131yorsan\u0131z, beyninizin duygu ve stresi kontrol eden b\u00f6l\u00fcm\u00fc k\u00fc\u00e7\u00fclebilir ve \u00e7al\u0131\u015fmas\u0131 zorla\u015f\u0131r. Bu k\u00fc\u00e7\u00fclme ayn\u0131 zamanda beyin sap\u0131n\u0131n stresi i\u015fleyen b\u00f6l\u00fcm\u00fcnde de ger\u00e7ekle\u015febilir. Bu b\u00f6lgelerden gelen stres sinyalleri de, duygusal kontrol b\u00f6l\u00fcm\u00fcn\u00fcn i\u015fleyi\u015fini bozabilir. B\u00f6ylece kendini kabullenememek hem direkt olarak duygusal kontrol\u00fc bozarken, hem de dolayl\u0131 yoldan, stresi artt\u0131rarak sa\u011fl\u0131\u011f\u0131n\u0131z\u0131 k\u00f6t\u00fc etkiler.\n\n\n\nKendini kabullenmenin yollar\u0131 Kendini kabullenmenin 3 a\u015famas\u0131 vard\u0131r\n\n1. \u00d6z-fark\u0131ndal\u0131k\n\n2. \u00d6z-d\u00fczenleme\n\n3. \u00d6z-a\u015fk\u0131nl\u0131k\n\n\n\n\u00d6z-fark\u0131ndal\u0131k ki\u015finin kendi duygu, d\u00fc\u015f\u00fcnce ve davran\u0131\u015flar\u0131n\u0131n fark\u0131nda olmas\u0131 durumudur. \u00d6z-fark\u0131ndal\u0131\u011f\u0131n \u00fcnl\u00fc psikolog ve yazar Daniel Coleman taraf\u0131ndan tan\u0131mlanan \u00fc\u00e7 \u00f6nemli birle\u015feni duygular\u0131 ve bunlar\u0131n kendi \u00fczerindeki etkilerini fark etmek, kendi g\u00fc\u00e7l\u00fc ve zay\u0131f taraflar\u0131n\u0131 g\u00f6rmek ve kendi de\u011ferinin fark\u0131nda olmakt\u0131r.\n\n\n\n\u00d6z-d\u00fczenleme duygular\u0131m\u0131z\u0131, d\u00fc\u015f\u00fcncelerimizi ve davran\u0131\u015flar\u0131m\u0131z\u0131 kontrol edebilme yetene\u011fidir. Kendini kabullenebilmek i\u00e7in dikkatinizi kendinize duydu\u011funuz ho\u015fnutsuzlu\u011fa de\u011fil pozitif y\u00f6nlerinize odaklayabilirsiniz. Ayn\u0131 zamanda negatif olaylara da farkl\u0131 bir bak\u0131\u015f a\u00e7\u0131s\u0131ndan bak\u0131p, bu olaylardan do\u011fan f\u0131rsatlar\u0131 g\u00f6rebilirsiniz. \u00d6rne\u011fin, ya\u015fad\u0131\u011f\u0131n\u0131z zorluklara isyan etmek kendinizi veya ba\u015fkalar\u0131n\u0131 su\u00e7lamak yerine b\u00fcy\u00fcmenize yard\u0131mc\u0131 olaca\u011f\u0131n\u0131 fark etmek, bu farkl\u0131 bak\u0131\u015f a\u00e7\u0131s\u0131na \u00f6rnek olabilir.\n\n\n\nAncak, kendini kabullenmemek, bilin\u00e7alt\u0131nda ger\u00e7ekle\u015fiyor olabilir. Dolay\u0131s\u0131yla bunu sadece \u00f6z-d\u00fczenleme ile \u00e7\u00f6zmek m\u00fcmk\u00fcn olmayabilir. Ayr\u0131ca, kendinizi kabullenmek ve affetmek sizi -affetmesi gereken ve affedilmesi gereken- olarak ikiye ay\u0131r\u0131r, bu iki par\u00e7a birbirlerine kar\u015f\u0131 olurlar. Asl\u0131nda kabullenmenin kendinizi iyisiyle k\u00f6t\u00fcs\u00fcyle b\u00fct\u00fcn olarak g\u00f6rmek oldu\u011fu d\u00fc\u015f\u00fcn\u00fcl\u00fcrse, daha derin bir kabullenmeye \u00f6z-denetim yerine \u00f6z-a\u015fk\u0131nl\u0131k yard\u0131mc\u0131 olabilir.\n\n\n\n\u00d6z-a\u015fk\u0131nl\u0131k ki\u015finin kendiyle me\u015fgul olmay\u0131 b\u0131rak\u0131p kendini ba\u015fkalar\u0131na, i\u015fine, bir davaya veya ba\u015fka bir etkinli\u011fe adayabilme yetisidir. \u00d6z-a\u015fk\u0131n\u0131k ya\u015fad\u0131\u011f\u0131n\u0131zda, kendinizi tan\u0131mlamak i\u00e7in kendiniz d\u0131\u015f\u0131ndaki \u015feyleri kullanmay\u0131 b\u0131rak\u0131rs\u0131n\u0131z. Bunun yerine, d\u00fcnyayla zorlama olmayan bir ba\u011f kurars\u0131n\u0131z. Bunu da i\u015finize, ailenize, veya genel olarak topluma vakit ay\u0131r\u0131p, yard\u0131mc\u0131 olarak sa\u011flayabilirsiniz. Burada iyile\u015ftirici olan, kendinizi a\u015fan bir amaca g\u00f6n\u00fclden ba\u011f hissetmektir.\n\n\n\n\u00d6z-fark\u0131ndal\u0131k, \u00f6z-denetim ve \u00f6z-y\u00fckseli\u015f beyinde kal\u0131c\u0131 pozitif de\u011fi\u015fiklikler yaratma g\u00fcc\u00fcne sahiptir.\n\n\n\nKendini kabullenmek i\u00e7in meditasyon Kendinizi kabullenmek i\u00e7in yapabilece\u011finiz iki meditasyon t\u00fcr\u00fc var: fark\u0131ndal\u0131k meditasyonu ve \u015fefkat (loving kindness veya metta) meditasyonu.\n\n\n\nFark\u0131ndal\u0131k meditasyonu, kendi duygular\u0131n\u0131z\u0131n fark\u0131nda olmak ancak yarg\u0131lamamak, duygular\u0131n geli\u015flerini ve gidi\u015flerini g\u00f6zlemlemek olarak anlat\u0131labilir. Bunu yapmak, beyninizin strese dayan\u0131kl\u0131l\u0131\u011f\u0131n\u0131 artt\u0131rabilir, ve sizi sakinle\u015ftirir.\n\n\n\nKendinize \u015fefkat g\u00f6stermek ise, kendinizi kabullenmenizi kolayla\u015ft\u0131r\u0131r. \u015eefkat meditasyonu, beynin duygular\u0131 g\u00f6zlemleyen ve i\u015fleyen b\u00f6l\u00fcm\u00fcn\u00fcn \u00e7al\u0131\u015fmas\u0131n\u0131 de\u011fi\u015ftirerek bunu ba\u015farman\u0131z\u0131 sa\u011flayabilir.\n\n",
    "keywords": [
        "bu",
        "yerine",
        "yollar\u0131",
        "kabul",
        "kendinizi",
        "kendini",
        "kendi",
        "etmek",
        "\u00f6nemi",
        "olarak",
        "i\u00e7in",
        "ve",
        "bir",
        "etmenin"
    ],
    "meta_keywords": [
        "Mutluluk",
        "kendine g\u00fcven",
        "kendini sevmek",
        "kendini kabul etmek"
    ],
    "publish_date": null,
    "summary": "Kendini oldu\u011fu gibi kabul etmek hi\u00e7 kolay bir \u015fey de\u011fildir.\nAsl\u0131nda \u00e7o\u011fu insan kendini tamam\u0131yla kabullenemez.\nBunun pek \u00e7ok sebebi olabilir...Harvard Sa\u011fl\u0131k\u2019\u0131n kendini kabullenmenin sa\u011fl\u0131k i\u00e7in \u00f6nemini ve yollar\u0131n\u0131 a\u00e7\u0131klayan bir yay\u0131n\u0131ndan derledi\u011fimiz bilgileri bu yaz\u0131da bulabilirsiniz.\nHaz\u0131rlayan: \u0130yilik Sa\u011fl\u0131k HaberKendini oldu\u011fu gibi kabullenmek hi\u00e7 kolay bir \u015fey de\u011fildir.\nAsl\u0131nda \u00e7o\u011fu insan kendini tamam\u0131yla kabullenemez.\nBunun bir\u00e7ok sebebi olabilir ama en yayg\u0131n sebep kendi \u00f6zg\u00fcvenimizi ba\u015fkalar\u0131n\u0131n takdiri \u00fczerine in\u015fa etmemizdir.\nKendini kabullenemeyen insanlar, \u00e7ocukluklar\u0131nda ebeveynlerinden yeterince sevgi ve anlay\u0131\u015f g\u00f6rmemi\u015f olabilirler.\nSonu\u00e7 olarak da yeti\u015fkin hayatlar\u0131nda \u00e7ok daha fazla ilgiye ve takdire ihtiya\u00e7 duyarlar, normal seviyede ilgi ve takdir onlar i\u00e7in yeterli olmayabilir.\nKendini kabullenemeyen insanlar, bu eksikliklerini ba\u015far\u0131l\u0131 olarak kapamaya \u00e7al\u0131\u015fabilirler.\nAncak bu, ne yaz\u0131k ki ge\u00e7ici bir \u00e7\u00f6z\u00fcmd\u00fcr.\n\u00c7\u00fcnk\u00fc ba\u015far\u0131, samimiyetin yerini tutamaz.\nBu insanlar, ayn\u0131 zamanda ac\u0131ya dayanabilmelerinin sahip olduklar\u0131 en b\u00fcy\u00fck \u00f6zellik oldu\u011funu d\u00fc\u015f\u00fcn\u00fcrler.\nGer\u00e7ek ilgiye inanmalar\u0131 zordur, ve biri onlara samimi bir \u015fekilde ilgi duydu\u011funda, bu duruma \u015f\u00fcpheli yakla\u015f\u0131rlar.\nKendini kabullenmemi\u015f olman\u0131n, fiziksel ve psikolojik sa\u011fl\u0131k \u00fczerinde bir\u00e7ok olumsuz etkisi vard\u0131r.\nBu y\u00fczden, bu etkileri anlamak \u00f6nemlidir.\nKendini kabullenememenin duygusal ve fiziksel etkileri Kendinizi oldu\u011fu gibi kabul etmek yerine s\u00fcrekli ele\u015ftiriyor ve yarg\u0131l\u0131yorsan\u0131z, beyninizin duygu ve stresi kontrol eden b\u00f6l\u00fcm\u00fc k\u00fc\u00e7\u00fclebilir ve \u00e7al\u0131\u015fmas\u0131 zorla\u015f\u0131r.\nBu k\u00fc\u00e7\u00fclme ayn\u0131 zamanda beyin sap\u0131n\u0131n stresi i\u015fleyen b\u00f6l\u00fcm\u00fcnde de ger\u00e7ekle\u015febilir.\nBu b\u00f6lgelerden gelen stres sinyalleri de, duygusal kontrol b\u00f6l\u00fcm\u00fcn\u00fcn i\u015fleyi\u015fini bozabilir.\nB\u00f6ylece kendini kabullenememek hem direkt olarak duygusal kontrol\u00fc bozarken, hem de dolayl\u0131 yoldan, stresi artt\u0131rarak sa\u011fl\u0131\u011f\u0131n\u0131z\u0131 k\u00f6t\u00fc etkiler.\nKendini kabullenmenin yollar\u0131 Kendini kabullenmenin 3 a\u015famas\u0131 vard\u0131r1.\n\u00d6z-fark\u0131ndal\u0131k2.\n\u00d6z-d\u00fczenleme3.\n\u00d6z-a\u015fk\u0131nl\u0131k\u00d6z-fark\u0131ndal\u0131k ki\u015finin kendi duygu, d\u00fc\u015f\u00fcnce ve davran\u0131\u015flar\u0131n\u0131n fark\u0131nda olmas\u0131 durumudur.\n\u00d6z-fark\u0131ndal\u0131\u011f\u0131n \u00fcnl\u00fc psikolog ve yazar Daniel Coleman taraf\u0131ndan tan\u0131mlanan \u00fc\u00e7 \u00f6nemli birle\u015feni duygular\u0131 ve bunlar\u0131n kendi \u00fczerindeki etkilerini fark etmek, kendi g\u00fc\u00e7l\u00fc ve zay\u0131f taraflar\u0131n\u0131 g\u00f6rmek ve kendi de\u011ferinin fark\u0131nda olmakt\u0131r.\n\u00d6z-d\u00fczenleme duygular\u0131m\u0131z\u0131, d\u00fc\u015f\u00fcncelerimizi ve davran\u0131\u015flar\u0131m\u0131z\u0131 kontrol edebilme yetene\u011fidir.\nKendini kabullenebilmek i\u00e7in dikkatinizi kendinize duydu\u011funuz ho\u015fnutsuzlu\u011fa de\u011fil pozitif y\u00f6nlerinize odaklayabilirsiniz.\nAyn\u0131 zamanda negatif olaylara da farkl\u0131 bir bak\u0131\u015f a\u00e7\u0131s\u0131ndan bak\u0131p, bu olaylardan do\u011fan f\u0131rsatlar\u0131 g\u00f6rebilirsiniz.\n\u00d6rne\u011fin, ya\u015fad\u0131\u011f\u0131n\u0131z zorluklara isyan etmek kendinizi veya ba\u015fkalar\u0131n\u0131 su\u00e7lamak yerine b\u00fcy\u00fcmenize yard\u0131mc\u0131 olaca\u011f\u0131n\u0131 fark etmek, bu farkl\u0131 bak\u0131\u015f a\u00e7\u0131s\u0131na \u00f6rnek olabilir.\nAncak, kendini kabullenmemek, bilin\u00e7alt\u0131nda ger\u00e7ekle\u015fiyor olabilir.\nDolay\u0131s\u0131yla bunu sadece \u00f6z-d\u00fczenleme ile \u00e7\u00f6zmek m\u00fcmk\u00fcn olmayabilir.\nAyr\u0131ca, kendinizi kabullenmek ve affetmek sizi -affetmesi gereken ve affedilmesi gereken- olarak ikiye ay\u0131r\u0131r, bu iki par\u00e7a birbirlerine kar\u015f\u0131 olurlar.\nAsl\u0131nda kabullenmenin kendinizi iyisiyle k\u00f6t\u00fcs\u00fcyle b\u00fct\u00fcn olarak g\u00f6rmek oldu\u011fu d\u00fc\u015f\u00fcn\u00fcl\u00fcrse, daha derin bir kabullenmeye \u00f6z-denetim yerine \u00f6z-a\u015fk\u0131nl\u0131k yard\u0131mc\u0131 olabilir.\n\u00d6z-a\u015fk\u0131nl\u0131k ki\u015finin kendiyle me\u015fgul olmay\u0131 b\u0131rak\u0131p kendini ba\u015fkalar\u0131na, i\u015fine, bir davaya veya ba\u015fka bir etkinli\u011fe adayabilme yetisidir.\n\u00d6z-a\u015fk\u0131n\u0131k ya\u015fad\u0131\u011f\u0131n\u0131zda, kendinizi tan\u0131mlamak i\u00e7in kendiniz d\u0131\u015f\u0131ndaki \u015feyleri kullanmay\u0131 b\u0131rak\u0131rs\u0131n\u0131z.\nBunun yerine, d\u00fcnyayla zorlama olmayan bir ba\u011f kurars\u0131n\u0131z.\nBunu da i\u015finize, ailenize, veya genel olarak topluma vakit ay\u0131r\u0131p, yard\u0131mc\u0131 olarak sa\u011flayabilirsiniz.\nBurada iyile\u015ftirici olan, kendinizi a\u015fan bir amaca g\u00f6n\u00fclden ba\u011f hissetmektir.\n\u00d6z-fark\u0131ndal\u0131k, \u00f6z-denetim ve \u00f6z-y\u00fckseli\u015f beyinde kal\u0131c\u0131 pozitif de\u011fi\u015fiklikler yaratma g\u00fcc\u00fcne sahiptir.\nKendini kabullenmek i\u00e7in meditasyon Kendinizi kabullenmek i\u00e7in yapabilece\u011finiz iki meditasyon t\u00fcr\u00fc var: fark\u0131ndal\u0131k meditasyonu ve \u015fefkat (loving kindness veya metta) meditasyonu.\nFark\u0131ndal\u0131k meditasyonu, kendi duygular\u0131n\u0131z\u0131n fark\u0131nda olmak ancak yarg\u0131lamamak, duygular\u0131n geli\u015flerini ve gidi\u015flerini g\u00f6zlemlemek olarak anlat\u0131labilir.\nBunu yapmak, beyninizin strese dayan\u0131kl\u0131l\u0131\u011f\u0131n\u0131 artt\u0131rabilir, ve sizi sakinle\u015ftirir.\nKendinize \u015fefkat g\u00f6stermek ise, kendinizi kabullenmenizi kolayla\u015ft\u0131r\u0131r.\n\u015eefkat meditasyonu, beynin duygular\u0131 g\u00f6zlemleyen ve i\u015fleyen b\u00f6l\u00fcm\u00fcn\u00fcn \u00e7al\u0131\u015fmas\u0131n\u0131 de\u011fi\u015ftirerek bunu ba\u015farman\u0131z\u0131 sa\u011flayabilir.",
    "article_html": "",
    "meta_description": "Kendini oldu\u011fu gibi kabul etmek hi\u00e7 kolay bir \u015fey de\u011fildir. Asl\u0131nda \u00e7o\u011fu insan kendini tamam\u0131yla kabullenemez. Bunun pek \u00e7ok sebebi olabilir...Harvard Sa\u011fl\u0131k\u2019\u0131n kendini kabullenmenin sa\u011fl\u0131k i\u00e7in \u00f6nemini ve yollar\u0131n\u0131 a\u00e7\u0131klayan bir yay\u0131n\u0131ndan derledi\u011fimiz bilgileri bu yaz\u0131da bulabilirsiniz. Haz\u0131rlayan: \u0130yilik Sa\u011fl\u0131k...",
    "meta_lang": "tr"
}