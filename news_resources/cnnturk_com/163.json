{
    "article_id": "87ebc6d56e20705ea92384cbc2296152.1590265799.812997",
    "title": "TFF Ba\u015fkan\u0131 Nihat \u00d6zdemir, Hakan \u00c7elik'in sorular\u0131n\u0131 yan\u0131tlad\u0131",
    "authors": [],
    "canonical_link": "https://www.cnnturk.com/spor/futbol/tff-baskani-nihat-ozdemir-hakan-celikin-sorularini-yanitliyor",
    "url": "http://cnnturk.com/spor/futbol/tff-baskani-nihat-ozdemir-hakan-celikin-sorularini-yanitliyor",
    "top_img": "https://i2.cnnturk.com/i/cnnturk/75/0x0/5ebf8f335cf3b01ac41d7ade.jpg",
    "meta_img": "https://i2.cnnturk.com/i/cnnturk/75/0x0/5ebf8f335cf3b01ac41d7ade.jpg",
    "movies": [],
    "text": "T\u00fcrkiye Futbol Federasyonu Ba\u015fkan\u0131 Nihat \u00d6zdemir, koronavir\u00fcs\u00fcn ekonomideki ve futboldaki yans\u0131malar\u0131n\u0131 Hafta Sonu'nda de\u011ferlendirdi. \u0130\u015fte \u00d6zdemir'in a\u00e7\u0131klamalar\u0131:\n\n\"UEFA'DAN AYRI HAREKET EDEMEY\u0130Z\"\n\nLigin ba\u015flamas\u0131 bizim kendi ba\u015f\u0131m\u0131za ald\u0131\u011f\u0131m\u0131z bir karar de\u011fil. Bizim hi\u00e7bir zaman Avrupa'dan futbol olarak kopmam\u0131z m\u00fcmk\u00fcn de\u011fil. 55 \u00fclkenin \u00fcye oldu\u011fu UEFA'n\u0131n biz de bir \u00fcyesiyiz. Dolay\u0131s\u0131yla b\u00fct\u00fcn \u00e7al\u0131\u015fmalar\u0131m\u0131z\u0131 UEFA ile dan\u0131\u015farak yap\u0131yoruz. Ayr\u0131ca TFF'nin Ba\u015fkanvekili Say\u0131n Servet Yard\u0131mc\u0131, ayn\u0131 zamanda UEFA'n\u0131n y\u00f6netim kurulu \u00fcyesi. Bir\u00e7ok profesyonel arkada\u015f\u0131m da UEFA'n\u0131n \u00e7e\u015fitli kurumlar\u0131nda g\u00f6rev al\u0131yorlar. Biz UEFA'n\u0131n bir par\u00e7as\u0131y\u0131z. UEFA'n\u0131n da g\u00f6r\u00fc\u015fleri bizim i\u00e7in \u00e7ok \u00f6nemlidir. UEFA diyor ki bize; \"Yap\u0131labilirse, futbolcu ve insan sa\u011fl\u0131\u011f\u0131 \u00f6nde olmak \u00fczere bu ma\u00e7lar\u0131 oynayabilirseniz, temmuz sonuna kadar tamamlay\u0131n. Ben de \u015eampiyonlar Ligi ve Avrupa Ligi ma\u00e7lar\u0131n\u0131 a\u011fustos ay\u0131nda oynayay\u0131m ve bunun finallerini a\u011fustos ay\u0131 sonunda yapal\u0131m.\"\n\nBu bizi niye ilgilendiriyor? \u00c7\u00fcnk\u00fc a\u011fustos ay\u0131 sonunda yap\u0131lacak olan \u015eampiyonlar Ligi finali, \u0130stanbul Atat\u00fcrk Olimpiyat Stad\u0131'nda oynanacak. Bu bizim i\u00e7in \u00f6nemli.\n\n\"10 ALTERNAT\u0130F SENARYOMUZ MEVCUT\"\n\n\u0130kinci taraf; Say\u0131n Bakan Mehmet Kasapo\u011flu, Kul\u00fcpler Birli\u011fi Ba\u015fkan\u0131 Say\u0131n Mehmet Sepil'in de oldu\u011fu telekonferans yapt\u0131k. Acaba haziran ay\u0131nda ba\u015flanabilir mi? B\u00fct\u00fcn bunlar\u0131 de\u011ferlendirdik ve 7 tane \u00fcst, 3 de alt olmak \u00fczere 10 senaryo haz\u0131rlad\u0131k. Say\u0131n Bakan'\u0131n da g\u00f6r\u00fc\u015f\u00fc bu. Karar bir isti\u015fareyle al\u0131nd\u0131 ama alternatiflerimiz var. Ben diyorum ki; Ligler \u015fimdilik haziranda ba\u015flayacak. Benim alternatiflerime g\u00f6re temmuz ay\u0131n\u0131n ortas\u0131nda da ben ba\u015flayabilirim. 12-13-14 A\u011fustos'ta da ben bu ligi tamamlayabilirim gibi elimde 10'a yak\u0131n senaryom mevcut.\n\nNeye bakaca\u011f\u0131z? T\u00fcrkiye'de kovid-19 olay\u0131 nas\u0131l gidiyor? \u00c7ok \u015f\u00fck\u00fcr \u00e7ok iyi gidiyor. B\u0131rak\u0131n \u00e7ok iyi gitmesini, bence d\u00fcnyada bu i\u015fi en ba\u015faran \u00fclke T\u00fcrkiye'dir. Sa\u011fl\u0131k altyap\u0131 yat\u0131r\u0131mlar\u0131m\u0131z, Say\u0131n Cumhurba\u015fkan\u0131m\u0131z\u0131n y\u00f6nlendirmesi, Bilim Kurulu'nun alm\u0131\u015f oldu\u011fu etkili kararlarla biz bu noktaya geldik. En iyi durumda olan \u00fclkelerin ba\u015f\u0131nda \u00e7ok T\u00fcrkiye gelmektedir. Her g\u00fcn daha iyiye do\u011fru gidiyor.\n\n\"SON 4 MA\u00c7I SEY\u0130RC\u0130L\u0130 OYNAYAB\u0130L\u0130R\u0130Z\"\n\n12 Haziran'a daha neredeyse 1 ay var. Ama elimizde alternatiflerimiz var. Dolay\u0131s\u0131yla zaman y\u00f6n\u00fcnden bir s\u0131k\u0131\u015f\u0131kl\u0131\u011f\u0131m\u0131z yok. Belki biz temmuz ay\u0131ndaki ma\u00e7lar\u0131m\u0131z\u0131, \u015fimdilik seyircisiz olmas\u0131na ra\u011fmen seyircili oynayabilece\u011fiz, e\u011fer her \u015fey iyi giderse. Nas\u0131l tak\u0131mlarda \u00f6nlemleri alm\u0131\u015fsak, stadyumda oturma d\u00fczeninden giri\u015f \u00e7\u0131k\u0131\u015flar\u0131n hepsinin planlamas\u0131n\u0131 yaparak belki de ma\u00e7lar\u0131m\u0131z\u0131 seyircili oynayaca\u011f\u0131z.\n\n\"8 B\u0130N VEFAT OLAN ALMANYA'DA BUNDESL\u0130GA BA\u015eLIYOR\"\n\nSa\u011fl\u0131k Bakan\u0131m\u0131z\u0131 \u00e7ok takdir ediyorum. Bug\u00fcn bu noktada olmam\u0131z\u0131n en b\u00fcy\u00fck nedenlerinden birisi kendisidir ve onun Bilim Kurulu'dur, Say\u0131n Cumhurba\u015fkan\u0131m\u0131zd\u0131r. Biz bu i\u015fi \u00e7ok ba\u015far\u0131l\u0131 bir \u015fekilde g\u00f6t\u00fcrd\u00fck. Kendisine durumu anlatt\u0131m ben. Biz ba\u015flang\u0131\u00e7 karar\u0131n\u0131 almak istiyoruz dedim. Vefat say\u0131s\u0131 Almanya'da 8 bine yak\u0131nken, benim T\u00fcrkiyemde 4 bin. Almanya'da bug\u00fcn Bundesliga ba\u015fl\u0131yor ve bizim i\u00e7in \u00f6nemli bir rehber: Ne yapt\u0131lar, nas\u0131l haz\u0131rland\u0131lar?\n\nBir \u00e7ok \u00fclke bizden k\u00f6t\u00fc olmas\u0131na ra\u011fmen \u0130talya, \u0130spanya, \u0130ngiltere gibi \u00fclkeler bug\u00fcn liglerine ba\u015flama tarihini ilan ettiler. Ben de Say\u0131n Bakan ile konu\u015furken dedi ki; \"Biz direkt hi\u00e7bir \u015feyinize kar\u0131\u015fmay\u0131z. Siz karar\u0131n\u0131z\u0131 al\u0131rs\u0131n\u0131z.\" Ben o g\u00fcn de TFF Sa\u011fl\u0131k Kurulu'nun Futbola D\u00f6n\u00fc\u015f Protokol\u00fcn\u00fc kendisine takdim ettim. \u0130nceledi; kapsaml\u0131, iyi bir protokol oldu\u011funu kendisi bana ifade etti. \"Siz yolunuza devam edin, ba\u015f\u0131n\u0131z s\u0131k\u0131\u015ft\u0131\u011f\u0131nda bana soru sorabilirsiniz\" dedi. TFF'nin bir Sa\u011fl\u0131k Kurulu var ve bunun yan\u0131nda tamamen enfeksiyon hastal\u0131klar\u0131yla ilgilenen bir Sa\u011fl\u0131k Kurulu Dan\u0131\u015fma Kurulumuz var.\n\n\"TAKIMLAR FUTBOL OYNAMAK \u0130ST\u0130YOR\"\n\nAlmanya, \u0130talya ve \u0130spanya'n\u0131n protokollerinden ald\u0131k ve onlardan daha iyi bir protokol haz\u0131rlad\u0131k. Hi\u00e7bir zaman sa\u011fl\u0131ktan \u00f6d\u00fcn vermeyiz. Bizim hedefimiz sa\u011fl\u0131k \u015fartlar\u0131 i\u00e7inde bu ligi oynatmak. Basketbol ve voleybol bizden farkl\u0131. Onlar salon sporlar\u0131 yap\u0131yorlar. Ba\u015fkanlar\u0131yla g\u00f6r\u00fc\u015ft\u00fc\u011f\u00fcm\u00fczde 2 tak\u0131mdan ba\u015fka kimse oynamak istememi\u015f. Futbolda \u00f6yle de\u011fil, 11-12 tak\u0131m oynamak istiyor.\n\nSon y\u00f6netim kurulu toplant\u0131s\u0131nda alm\u0131\u015f oldu\u011fumuz bir karar var: S\u00fcper Lig'i 12 Haziran'da ba\u015flatal\u0131m. 19 Haziran'da 1. Ligi ba\u015flatal\u0131m. Temmuz'un 18'inde ise 2. Lig, 3. Lig ve BAL ma\u00e7lar\u0131n\u0131 oynatal\u0131m diye bir karar ald\u0131k. Sa\u011fl\u0131k \u015fartlar\u0131 elverirse \u015fimdilik kararlar bunlard\u0131r.\n\nMustafa Cengiz'e can\u0131 g\u00f6n\u00fclden ge\u00e7mi\u015f olsun demek istiyorum. Her g\u00fcn durumunu takip ediyorum. Say\u0131n G\u00fcm\u00fc\u015fda\u011f a\u011f\u0131r bir s\u00fcre\u00e7 ge\u00e7irdi. 2 g\u00fcn evvel de Say\u0131n \u00c7ebi pozitif \u00e7\u0131kt\u0131\u011f\u0131n\u0131 ifade ettiler. D\u00fcn telefonla g\u00f6r\u00fc\u015ft\u00fcm hen\u00fcz belirti g\u00f6z\u00fckmedi\u011fini, sa\u011fl\u0131k durumunun iyi oldu\u011funu ifade ettiler. K\u0131sa zamanda onun da bunu atlatmas\u0131n\u0131 ve Be\u015fikta\u015f'taki ba\u015fkanl\u0131k g\u00f6revini y\u00fcr\u00fctmesini can\u0131 g\u00f6n\u00fclden diliyorum.\n\n\"TAKIMLARIMIZ L\u00dcTFEN AD\u0130L OLSUNLAR\"\n\nB\u00fct\u00fcn tak\u0131mlar\u0131m\u0131za \u015funu diyorum; l\u00fctfen a\u00e7\u0131k olun, adil olun, d\u00fcr\u00fcst oldun. \u0130stedikleri bir kararda onlar i\u00e7in \u00f6zel karar alamay\u0131z. L\u00fctfen adil olsunlar. Kendileri s\u0131k s\u0131k a\u00e7\u0131klamalarda bulunuyorlar. Sosyal medyadan payla\u015f\u0131mlar yapan bir\u00e7ok kul\u00fcp yetkilisi mesajlar yolluyorlar. Hi\u00e7bir sporun ferdi kendisi i\u00e7in \u00f6zel bir karar beklemesin. Ligden d\u00fc\u015fecek olanlar, d\u00fc\u015fmemek i\u00e7in k\u00fcme d\u00fc\u015fme kald\u0131r\u0131ls\u0131n gibi kararlar beklemesin bizden. Ne derlerse desinler TFF, futbol ve futbolcularla ilgili kararda sa\u011fl\u0131\u011f\u0131 \u00f6nde tutacakt\u0131r. Biz karar\u0131m\u0131zdan ad\u0131m atmay\u0131z. Onlar\u0131n a\u00e7\u0131klamalar\u0131yla kendilerine yarar karar \u00e7\u0131kartmam\u0131z\u0131 beklemesinler. S\u00fcper Lig'de tahmin ediyorum, ligde kalma durumunda endi\u015fe olan kul\u00fcp ve teknik direkt\u00f6rlerimizin baz\u0131 a\u00e7\u0131klamalar\u0131 var oynamama noktas\u0131nda. Onlar\u0131n bu a\u00e7\u0131klamalar\u0131n\u0131n bizim karar\u0131m\u0131zda herhangi bir etkisi olamaz.\n\nTek bir plan\u0131m\u0131z var. B\u00fct\u00fcn ma\u00e7lar normal stat\u00fcs\u00fcnde seyircisiz olarak ba\u015flayacak. B\u00fct\u00fcn tak\u0131mlar kendi stad\u0131nda ba\u015flayacak. Herhangi bir senaryomuz bug\u00fcne kadar konu\u015fulmad\u0131. Daha liglerin ba\u015flamas\u0131na 1 ay. Ne olur ne biter hen\u00fcz kesin ifadeler kullanmak istemiyorum. \u0130\u015fte \u0130stanbul'da oynans\u0131n, Antalya'da oynans\u0131n gibi fikirler ortaya at\u0131lm\u0131\u015f. Say\u0131n Spor Bakan\u0131m\u0131za da sorduk 'B\u00f6yle bir \u015feyden haberim yok' dedi. Bizim de yok. S\u00fcre\u00e7 nereye gidecek son 1 ayda ya\u015fay\u0131p g\u00f6rece\u011fiz, ona g\u00f6re karar al\u0131n\u0131r.\n\nYap\u0131lan anketlerin \u00e7ok \u00f6nemli bir kesimi futbolu \u00e7ok \u00f6zledi\u011fini ve bug\u00fcnk\u00fc \u015fartlarda bile ma\u00e7 olsa ko\u015fa ko\u015fa gidece\u011fi belirtiyor. Ankete kat\u0131lanlar\u0131n %89'u futbolun ba\u015flamas\u0131n\u0131 istiyor.\n\nAvrupa'da \u00e7o\u011fu lig erken ba\u015fl\u0131yor. Zaten UEFA da seyircisiz ba\u015flamak istiyor.\n\n\"KUL\u00dcPLER B\u0130RL\u0130\u011e\u0130 \u0130LE S\u00dcREKL\u0130 TEMASTAYIZ\"\n\nGe\u00e7en hafta Kul\u00fcpler Birli\u011fi'nin yetkilileriyle bir araya gelerek FIFA'n\u0131n yay\u0131nlad\u0131\u011f\u0131 gibi futbolcu ile kul\u00fcp aras\u0131nda bir anla\u015fmazl\u0131k olursa ne olaca\u011f\u0131 gibi durumda ne olacak konular\u0131 \u00fczerine konu\u015fup karar a\u00e7\u0131klad\u0131k. Herhangi bir anla\u015fmazl\u0131k olup da konu TFF'ye gelirse oturup kul\u00fcb\u00fcn ve futbolcunun dosyas\u0131na bak\u0131p hukuki bir karar almaya \u00e7al\u0131\u015faca\u011f\u0131z. Ligde durumu nedir, maddi durumu nedir. Futbolcunun bug\u00fcne kadar ki tav\u0131rlar\u0131 nedir. U\u00c7K dedi\u011fimizi \u00e7\u00f6z\u00fcm kurumumuz bu kararlar\u0131 alarak yoluna devam edecek. Esas olan futbolcu ile kul\u00fcp aras\u0131nda kendi yapt\u0131\u011f\u0131 anla\u015fmalard\u0131r. O anla\u015fmalar\u0131 da inceleyip bu kararlar\u0131 alaca\u011f\u0131z. Adil olmak \u00e7ok \u00f6nemli. Korona \u015fartlar\u0131 bu kararlar\u0131 vermek daha da zor. Kul\u00fcplerin maddi durumlar ortada. Stadyum gelirleri, ma\u00e7 gelirler kalmam\u0131\u015f. Kurumlar\u0131m\u0131z en adil karar\u0131 almaya \u00e7al\u0131\u015facakt\u0131r.\n\n\"OYNANMADAN B\u0130TERSE B\u00dcY\u00dcK HUZURSUZLUK OLUR\"\n\nBel\u00e7ika, Hollanda ve Fransa ligleri iptal karar\u0131 verdiler. Fransa Futbol Federasyonu ayn\u0131 g\u00f6r\u00fc\u015fte olmamas\u0131na ra\u011fmen Fransa Ba\u015fbakan\u0131 bu karar\u0131 verdi. Fransa'da PSG liderdi ve \u00e7ok ciddi puan fark\u0131 vard\u0131. S\u00fcper Lig'de bug\u00fcn iki tak\u0131m\u0131m\u0131z ayn\u0131 puanda, sadece gol fark\u0131 var. Arkas\u0131nda yine iki tak\u0131m\u0131m\u0131z az farkla \u00fc\u00e7\u00fcnc\u00fc ve d\u00f6rd\u00fcnc\u00fc s\u0131radalar. Ligden d\u00fc\u015fmeye gelirsek yine gol fark\u0131yla. Nefes nefese olan bir ligde tek karar\u0131m\u0131z ligleri oynatarak bitirmektir. Aksi halde b\u00fcy\u00fck huzursuzluklar olur. Futbol sevgisi ba\u015fka hi\u00e7bir \u015feye benzemiyor. Kim hak etmi\u015fse o \u015fampiyon olsun.\n\nE\u011fer kovid-19 olmasayd\u0131 bug\u00fcn belki de \u015fampiyonu ilan edece\u011fimiz g\u00fcnd\u00fc, olmad\u0131. \u00d6nemli olan bu halden nas\u0131l k\u0131sa s\u00fcrede \u00e7\u0131k\u0131p eski g\u00fcnlerimize d\u00f6nece\u011fimizin plan\u0131n\u0131 yapmam\u0131z gerekiyor.\n\n\"KADINLAR L\u0130G\u0130'YLE \u0130LG\u0130L\u0130 A\u00c7IKLAMA YAPACA\u011eIZ\"\n\nKad\u0131nlar Ligi'ne de biz \u00e7ok \u00f6nem veriyoruz. UEFA, FIFA'n\u0131n kad\u0131n futboluna ay\u0131rd\u0131\u011f\u0131 b\u00fct\u00e7e milyar dolar seviyesinde. Kad\u0131nlar Ligi'ni de ele alaca\u011f\u0131z, Futbol Geli\u015fim Direkt\u00f6r\u00fcm\u00fcz Tolunay Kafkas da konuyla ilgili \u00e7al\u0131\u015f\u0131yorlar. En k\u0131sa s\u00fcrede s\u00fcreci belirleyip kamuoyuna a\u00e7\u0131klayaca\u011f\u0131z.\n\n12 Haziran'da ba\u015flayamazsak alternatif var. 19 Haziran var, 26 Haziran var... Liglerin oynanamama ihtimalini hi\u00e7 d\u00fc\u015f\u00fcnmek istemiyoruz. TFF'nin ana hedefi oynatarak bu ligleri tamamlamak. Di\u011fer \u015fartlar\u0131 hi\u00e7 g\u00fcndeme getirmedik. Bunlar\u0131 konu\u015ftu\u011fumuz zaman ba\u015fka yerlere \u00e7ekilebilir. Hepimiz bu ligleri nas\u0131l tamamlayabiliriz diye \u00e7al\u0131\u015fmalar yap\u0131yoruz. Bundesliga'n\u0131n ba\u015flamas\u0131 bizim i\u00e7in \u00e7ok \u00f6nemli bir \u00f6l\u00e7\u00fc.\n\nB\u00fct\u00fcn tak\u0131mlar\u0131 lig ba\u015flamadan 15 g\u00fcn \u00f6nce karantinaya ald\u0131lar. Buna ra\u011fmen bir teknik direkt\u00f6r di\u015f macunu almak i\u00e7in karantinadan \u00e7\u0131k\u0131yor ve bu hafta tak\u0131m\u0131n\u0131n ba\u015f\u0131nda sahaya \u00e7\u0131kamayacak.\n\nKul\u00fcpler Birli\u011fi'yle birlikte yola devam ederek kararlar\u0131 birlikte almak istiyoruz. Kul\u00fcplerle devaml\u0131 g\u00f6r\u00fc\u015fme halindeyiz ama bizim \u015fu anda en \u00e7ok g\u00f6r\u00fc\u015ft\u00fc\u011f\u00fcm\u00fcz kul\u00fcpleri temsilen Kul\u00fcpler Birli\u011fi Ba\u015fkanlar\u0131 Mehmet Sepil, Murat Sancak ve Volkan Can. Devaml\u0131 temas halindeyiz ve bu kararlar\u0131 payla\u015farak almak istiyoruz. TFF'nin verdi\u011fi karara b\u00fct\u00fcn kul\u00fcpler uymak zorundad\u0131r. Buna ra\u011fmen hep payla\u015farak kararlar\u0131 \u00fcretmeye \u00e7al\u0131\u015f\u0131yoruz.\n\n\"YAYINCI KURULU\u015eLA 2 YIL DAHA S\u00d6ZLE\u015eMEM\u0130Z VAR\"\n\nTak\u0131mlar haz\u0131rlan\u0131rken s\u0131k s\u0131k test yaparak yollar\u0131na devam edecekler. Tabii ki i\u00e7inde pozitif \u00e7\u0131kabilir, onlar\u0131 ay\u0131rarak yolumuza devam edece\u011fiz. Bundesliga bir tak\u0131mda 14 oyuncu kalsa dahi liglere devam etme karar\u0131 ald\u0131. Bizim de hedefimiz oynatarak ligi bitirmektir. Bizim hep ald\u0131\u011f\u0131m\u0131z kararlar\u0131n bir taraf\u0131 da ekonomidir. Bizim yay\u0131nc\u0131 kurulu\u015f beIN Sports, \u00f6nemli bir gelir elde etti\u011fimiz bir kurum. 4 b\u00fcy\u00fck tak\u0131m\u0131m\u0131z\u0131n gelirlerinin neredeyse %40'\u0131 yay\u0131nc\u0131 kurulu\u015f. Di\u011fer tak\u0131mlar\u0131n gelirlerinin %80'i yay\u0131nc\u0131 gelirleri. Biz bir karar al\u0131rken yay\u0131nc\u0131 kurulu\u015fu da g\u00f6z \u00f6n\u00fcne almak zorunday\u0131z.\n\nYay\u0131nc\u0131 kurulu\u015fla 2 sene daha s\u00f6zle\u015fmemiz devam ediyor. \u015eu ana kadar 3 taksit d\u0131\u015f\u0131nda \u00f6demelerini tamamlad\u0131lar. Bunun tutar\u0131 da 588 milyon TL'dir. Liglerin ba\u015flamas\u0131yla birlikte \u00f6demeler tamamlanacakt\u0131r. \u0130yi bir sistem kurdular, ma\u00e7lar\u0131 kaliteli veriyorlar. Bizim en b\u00fcy\u00fck stratejik orta\u011f\u0131m\u0131z. \u00d6n\u00fcm\u00fczde daha devam edecek 2 y\u0131ll\u0131k s\u00f6zle\u015fme s\u00f6z konusu.",
    "keywords": [
        "\u00e7ok",
        "\u00f6zdemir",
        "nihat",
        "bu",
        "ba\u015fkan\u0131",
        "var",
        "say\u0131n",
        "bizim",
        "sorular\u0131n\u0131",
        "yan\u0131tlad\u0131",
        "bir",
        "ve",
        "karar",
        "da",
        "\u00e7elikin",
        "hakan",
        "biz",
        "tff"
    ],
    "meta_keywords": [
        "nihat \u00f6zdemir",
        "futbol",
        "hakan \u00e7elik"
    ],
    "publish_date": null,
    "summary": "T\u00fcrkiye Futbol Federasyonu Ba\u015fkan\u0131 Nihat \u00d6zdemir, koronavir\u00fcs\u00fcn ekonomideki ve futboldaki yans\u0131malar\u0131n\u0131 Hafta Sonu'nda de\u011ferlendirdi.\n\u0130\u015fte \u00d6zdemir'in a\u00e7\u0131klamalar\u0131:\"UEFA'DAN AYRI HAREKET EDEMEY\u0130Z\"Ligin ba\u015flamas\u0131 bizim kendi ba\u015f\u0131m\u0131za ald\u0131\u011f\u0131m\u0131z bir karar de\u011fil.\n55 \u00fclkenin \u00fcye oldu\u011fu UEFA'n\u0131n biz de bir \u00fcyesiyiz.\nBiz UEFA'n\u0131n bir par\u00e7as\u0131y\u0131z.\nUEFA'n\u0131n da g\u00f6r\u00fc\u015fleri bizim i\u00e7in \u00e7ok \u00f6nemlidir.\nUEFA diyor ki bize; \"Yap\u0131labilirse, futbolcu ve insan sa\u011fl\u0131\u011f\u0131 \u00f6nde olmak \u00fczere bu ma\u00e7lar\u0131 oynayabilirseniz, temmuz sonuna kadar tamamlay\u0131n.\nBen de \u015eampiyonlar Ligi ve Avrupa Ligi ma\u00e7lar\u0131n\u0131 a\u011fustos ay\u0131nda oynayay\u0131m ve bunun finallerini a\u011fustos ay\u0131 sonunda yapal\u0131m.\"\nBu bizim i\u00e7in \u00f6nemli.\n\"10 ALTERNAT\u0130F SENARYOMUZ MEVCUT\"\u0130kinci taraf; Say\u0131n Bakan Mehmet Kasapo\u011flu, Kul\u00fcpler Birli\u011fi Ba\u015fkan\u0131 Say\u0131n Mehmet Sepil'in de oldu\u011fu telekonferans yapt\u0131k.\nB\u00fct\u00fcn bunlar\u0131 de\u011ferlendirdik ve 7 tane \u00fcst, 3 de alt olmak \u00fczere 10 senaryo haz\u0131rlad\u0131k.\nSay\u0131n Bakan'\u0131n da g\u00f6r\u00fc\u015f\u00fc bu.\nKarar bir isti\u015fareyle al\u0131nd\u0131 ama alternatiflerimiz var.\n12-13-14 A\u011fustos'ta da ben bu ligi tamamlayabilirim gibi elimde 10'a yak\u0131n senaryom mevcut.\n\u00c7ok \u015f\u00fck\u00fcr \u00e7ok iyi gidiyor.\nB\u0131rak\u0131n \u00e7ok iyi gitmesini, bence d\u00fcnyada bu i\u015fi en ba\u015faran \u00fclke T\u00fcrkiye'dir.\nSa\u011fl\u0131k altyap\u0131 yat\u0131r\u0131mlar\u0131m\u0131z, Say\u0131n Cumhurba\u015fkan\u0131m\u0131z\u0131n y\u00f6nlendirmesi, Bilim Kurulu'nun alm\u0131\u015f oldu\u011fu etkili kararlarla biz bu noktaya geldik.\n\"SON 4 MA\u00c7I SEY\u0130RC\u0130L\u0130 OYNAYAB\u0130L\u0130R\u0130Z\"12 Haziran'a daha neredeyse 1 ay var.\nBelki biz temmuz ay\u0131ndaki ma\u00e7lar\u0131m\u0131z\u0131, \u015fimdilik seyircisiz olmas\u0131na ra\u011fmen seyircili oynayabilece\u011fiz, e\u011fer her \u015fey iyi giderse.\nNas\u0131l tak\u0131mlarda \u00f6nlemleri alm\u0131\u015fsak, stadyumda oturma d\u00fczeninden giri\u015f \u00e7\u0131k\u0131\u015flar\u0131n hepsinin planlamas\u0131n\u0131 yaparak belki de ma\u00e7lar\u0131m\u0131z\u0131 seyircili oynayaca\u011f\u0131z.\nBug\u00fcn bu noktada olmam\u0131z\u0131n en b\u00fcy\u00fck nedenlerinden birisi kendisidir ve onun Bilim Kurulu'dur, Say\u0131n Cumhurba\u015fkan\u0131m\u0131zd\u0131r.\nBiz bu i\u015fi \u00e7ok ba\u015far\u0131l\u0131 bir \u015fekilde g\u00f6t\u00fcrd\u00fck.\nAlmanya'da bug\u00fcn Bundesliga ba\u015fl\u0131yor ve bizim i\u00e7in \u00f6nemli bir rehber: Ne yapt\u0131lar, nas\u0131l haz\u0131rland\u0131lar?\nBir \u00e7ok \u00fclke bizden k\u00f6t\u00fc olmas\u0131na ra\u011fmen \u0130talya, \u0130spanya, \u0130ngiltere gibi \u00fclkeler bug\u00fcn liglerine ba\u015flama tarihini ilan ettiler.\nBen de Say\u0131n Bakan ile konu\u015furken dedi ki; \"Biz direkt hi\u00e7bir \u015feyinize kar\u0131\u015fmay\u0131z.\nBen o g\u00fcn de TFF Sa\u011fl\u0131k Kurulu'nun Futbola D\u00f6n\u00fc\u015f Protokol\u00fcn\u00fc kendisine takdim ettim.\nTFF'nin bir Sa\u011fl\u0131k Kurulu var ve bunun yan\u0131nda tamamen enfeksiyon hastal\u0131klar\u0131yla ilgilenen bir Sa\u011fl\u0131k Kurulu Dan\u0131\u015fma Kurulumuz var.\n\"TAKIMLAR FUTBOL OYNAMAK \u0130ST\u0130YOR\"Almanya, \u0130talya ve \u0130spanya'n\u0131n protokollerinden ald\u0131k ve onlardan daha iyi bir protokol haz\u0131rlad\u0131k.\nSon y\u00f6netim kurulu toplant\u0131s\u0131nda alm\u0131\u015f oldu\u011fumuz bir karar var: S\u00fcper Lig'i 12 Haziran'da ba\u015flatal\u0131m.\nLig ve BAL ma\u00e7lar\u0131n\u0131 oynatal\u0131m diye bir karar ald\u0131k.\nK\u0131sa zamanda onun da bunu atlatmas\u0131n\u0131 ve Be\u015fikta\u015f'taki ba\u015fkanl\u0131k g\u00f6revini y\u00fcr\u00fctmesini can\u0131 g\u00f6n\u00fclden diliyorum.\nHi\u00e7bir sporun ferdi kendisi i\u00e7in \u00f6zel bir karar beklemesin.\nNe derlerse desinler TFF, futbol ve futbolcularla ilgili kararda sa\u011fl\u0131\u011f\u0131 \u00f6nde tutacakt\u0131r.\nS\u00fcper Lig'de tahmin ediyorum, ligde kalma durumunda endi\u015fe olan kul\u00fcp ve teknik direkt\u00f6rlerimizin baz\u0131 a\u00e7\u0131klamalar\u0131 var oynamama noktas\u0131nda.\nOnlar\u0131n bu a\u00e7\u0131klamalar\u0131n\u0131n bizim karar\u0131m\u0131zda herhangi bir etkisi olamaz.\nTek bir plan\u0131m\u0131z var.\nSay\u0131n Spor Bakan\u0131m\u0131za da sorduk 'B\u00f6yle bir \u015feyden haberim yok' dedi.\nYap\u0131lan anketlerin \u00e7ok \u00f6nemli bir kesimi futbolu \u00e7ok \u00f6zledi\u011fini ve bug\u00fcnk\u00fc \u015fartlarda bile ma\u00e7 olsa ko\u015fa ko\u015fa gidece\u011fi belirtiyor.\nHerhangi bir anla\u015fmazl\u0131k olup da konu TFF'ye gelirse oturup kul\u00fcb\u00fcn ve futbolcunun dosyas\u0131na bak\u0131p hukuki bir karar almaya \u00e7al\u0131\u015faca\u011f\u0131z.\nO anla\u015fmalar\u0131 da inceleyip bu kararlar\u0131 alaca\u011f\u0131z.\nFransa'da PSG liderdi ve \u00e7ok ciddi puan fark\u0131 vard\u0131.\n\"KADINLAR L\u0130G\u0130'YLE \u0130LG\u0130L\u0130 A\u00c7IKLAMA YAPACA\u011eIZ\"Kad\u0131nlar Ligi'ne de biz \u00e7ok \u00f6nem veriyoruz.\n19 Haziran var, 26 Haziran var... Liglerin oynanamama ihtimalini hi\u00e7 d\u00fc\u015f\u00fcnmek istemiyoruz.\nBundesliga'n\u0131n ba\u015flamas\u0131 bizim i\u00e7in \u00e7ok \u00f6nemli bir \u00f6l\u00e7\u00fc.\nBuna ra\u011fmen bir teknik direkt\u00f6r di\u015f macunu almak i\u00e7in karantinadan \u00e7\u0131k\u0131yor ve bu hafta tak\u0131m\u0131n\u0131n ba\u015f\u0131nda sahaya \u00e7\u0131kamayacak.\nKul\u00fcplerle devaml\u0131 g\u00f6r\u00fc\u015fme halindeyiz ama bizim \u015fu anda en \u00e7ok g\u00f6r\u00fc\u015ft\u00fc\u011f\u00fcm\u00fcz kul\u00fcpleri temsilen Kul\u00fcpler Birli\u011fi Ba\u015fkanlar\u0131 Mehmet Sepil, Murat Sancak ve Volkan Can.\nDevaml\u0131 temas halindeyiz ve bu kararlar\u0131 payla\u015farak almak istiyoruz.\n\"YAYINCI KURULU\u015eLA 2 YIL DAHA S\u00d6ZLE\u015eMEM\u0130Z VAR\"Tak\u0131mlar haz\u0131rlan\u0131rken s\u0131k s\u0131k test yaparak yollar\u0131na devam edecekler.\nBizim hep ald\u0131\u011f\u0131m\u0131z kararlar\u0131n bir taraf\u0131 da ekonomidir.\nBizim yay\u0131nc\u0131 kurulu\u015f beIN Sports, \u00f6nemli bir gelir elde etti\u011fimiz bir kurum.\nBiz bir karar al\u0131rken yay\u0131nc\u0131 kurulu\u015fu da g\u00f6z \u00f6n\u00fcne almak zorunday\u0131z.",
    "article_html": "",
    "meta_description": "TFF Ba\u015fkan\u0131 Nihat \u00d6zdemir, CNNT\u00dcRK'te ekrana gelen Hafta Sonu program\u0131nda Hakan \u00c7elik'in sorular\u0131n\u0131 yan\u0131tlad\u0131. \u00d6zdemir, koronavir\u00fcs\u00fcn futbol ve ekonomiye etkileri \u00fczerine \u00f6nemli a\u00e7\u0131klamalarda bulundu.",
    "meta_lang": "tr"
}