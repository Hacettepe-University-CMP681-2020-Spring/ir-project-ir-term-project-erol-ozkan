{
    "article_id": "3aaefc2113303d66abc90d0a9db10496.1590265633.5460594",
    "title": "D vitamini eksikli\u011fi COVID-19 hastalar\u0131n\u0131 nas\u0131l etkiliyor?",
    "authors": [],
    "canonical_link": "https://www.cnnturk.com/saglik/d-vitamini-eksikligi-covid-19-hastalarini-nasil-etkiliyor",
    "url": "http://cnnturk.com/saglik/d-vitamini-eksikligi-covid-19-hastalarini-nasil-etkiliyor",
    "top_img": "https://i2.cnnturk.com/i/cnnturk/75/0x0/5ec8e106c8c3730fcc93ced3.jpg",
    "meta_img": "https://i2.cnnturk.com/i/cnnturk/75/0x0/5ec8e106c8c3730fcc93ced3.jpg",
    "movies": [],
    "text": "Yakla\u015f\u0131k iki ayd\u0131r corona vir\u00fcs \u00f6nlemleri kapsam\u0131nda karantinada oldu\u011fumuz \u015fu g\u00fcnlerde soka\u011fa \u00e7\u0131kma k\u0131s\u0131tlamalar\u0131 devam ediyor. Hem yeti\u015fkinler hem de \u00e7ocuklar g\u00fcne\u015ften yeteri kadar faydalanam\u0131yor. Bu durumda D vitamini eksikli\u011fi g\u00f6r\u00fclme riski de do\u011fal olarak art\u0131yor. \u00c7ocuklar\u0131n sa\u011fl\u0131kl\u0131 bir \u015fekilde b\u00fcy\u00fcy\u00fcp geli\u015fmeleri i\u00e7in bol bol g\u00fcne\u015ften yararlanmas\u0131 gerekiyor. Yeti\u015fkinler ve \u00e7ocuklar i\u00e7in al\u0131nmas\u0131 gereken en \u00f6nemli vitaminlerin ba\u015f\u0131nda gelen D vitamini ile ilgili bilinmesi gerekenleri \u00c7ocuk Sa\u011fl\u0131\u011f\u0131 ve Hastal\u0131klar\u0131 Uzman\u0131 Dr. R\u0131fat Can \u00d6zt\u00fcrk anlatt\u0131:\n\nD vitamininin insan organizmas\u0131nda bir \u00e7ok i\u015flevi olmas\u0131na ra\u011fmen esas g\u00f6revi; dola\u015f\u0131mda normal kalsiyum ve fosfor dengesini sa\u011flayarak kemik sa\u011fl\u0131\u011f\u0131n\u0131n korunmas\u0131 ve idamesini sa\u011flamakt\u0131r.D vitamini ki\u015finin v\u00fccudunda ya\u011fda \u00e7\u00f6z\u00fcnebilen, karaci\u011ferde ve ya\u011f dokusunda depolanabilen vitamin \u00e7e\u015fitlerinden biridir. Klasik olarak vitaminler organizmada sentez edilmedi\u011finden, D vitamini de di\u011fer vitaminler gibi organizmaya d\u0131\u015far\u0131dan sa\u011flanmaktad\u0131r.\n\nAncak al\u0131nan vitaminin \u201caktif\u201d forma d\u00f6nebilmesi i\u00e7in , iki a\u015famal\u0131 bir s\u00fcre\u00e7 ge\u00e7irir. \u0130lk olarak, karaci\u011ferdeki kalsidiol depolama formunda olu\u015fturulur. Daha sonra, b\u00f6breklerdeki aktif formuna d\u00f6n\u00fc\u015ft\u00fcr\u00fcl\u00fcr. Dolas\u0131yla V\u00fccudun D vitamini ihtiyac\u0131n\u0131 kar\u015f\u0131layan en iyi kaynak g\u0131dalarla veye takviyelerle al\u0131nacak D vitaminidir.\n\nD vitamini b\u00fcy\u00fck \u00f6l\u00e7\u00fcde deride sentez edildi\u011fine g\u00f6re, hi\u00e7 ku\u015fku yok ki; kemik sa\u011fl\u0131\u011f\u0131n\u0131 optimal d\u00fczeyde koruyarak devam ettirmenin en do\u011fal yolu anne ve bebeklerin yeterli g\u00fcne\u015f g\u00f6rmesidir.\n\nBu ama\u00e7la genel olarak;\n\nBebeklerin, \u00fczerlerinde yaln\u0131zca bez varken; haftada 30 dakika; giyinik iken haftada iki saat;\n\nGebelerin, ellerinin ve y\u00fcz\u00fcn\u00fcn; haftada \u00fc\u00e7 kez, g\u00fcnde 20 dakika g\u00fcne\u015f g\u00f6rmesi D vitamini ihtiyac\u0131 i\u00e7in yeterli g\u00f6r\u00fclmektedir.\n\nBununla birlikte \u00f6zellikle kentsel ya\u015fam ko\u015fullar\u0131 (hava kirlili\u011fi, UV \u0131\u015f\u0131nlar\u0131n\u0131n D vitamini sentezi i\u00e7in gereken dalga boyunda yery\u00fcz\u00fcne ula\u015fmas\u0131n\u0131 engelliyor), deri kanseri veya \u00fc\u015f\u00fctme korkusu gibi nedenlerle bebeklerin yeterli g\u00fcne\u015f g\u00f6rmesinin engellenmesi sonucunda deride yeterli D vitamini sentezi sa\u011flanamaz hele ki i\u00e7inde bulundu\u011fumuz pandemi s\u00fcrecinde bir \u00e7o\u011fumuz g\u00fcne\u015f etkisinden yoksun kal\u0131yoruz.\n\nKesin kan\u0131tlar olmasa da yap\u0131lan bir \u00f6n ara\u015ft\u0131rmada 20 Avrupa \u00fclkesinin Covid-19 g\u00f6r\u00fclme ve \u00f6l\u00fcm oran\u0131 ile \u00fclkelerin ortalama D vitamini seviyeleri kar\u015f\u0131la\u015ft\u0131r\u0131lm\u0131\u015f. \u00c7al\u0131\u015fma, d\u00fc\u015f\u00fck D vitamini seviyesine sahip \u00fclkelerde en y\u00fcksek Covid-19 enfeksiyonu g\u00f6r\u00fclme ve \u00f6l\u00fcm oranlar\u0131na sahip olmas\u0131 aras\u0131nda bir ba\u011flant\u0131 oldu\u011funu ortaya koymu\u015ftur.\n\nCorona vir\u00fcs ile D vitamini aras\u0131ndaki ili\u015fki\n\nCorona vir\u00fcs ile D vitamini aras\u0131ndaki ili\u015fkiyi incelendi\u011finde , baz\u0131 corona vir\u00fcs hastalar\u0131nda g\u00f6r\u00fclen d\u00fc\u015f\u00fck D vitamini seviyeleri ile a\u015f\u0131r\u0131 aktif bir ba\u011f\u0131\u015f\u0131kl\u0131k sisteminin neden oldu\u011fu hiper-inflamatuar bir durum olan sitokin f\u0131rt\u0131na tepkisi aras\u0131nda g\u00fc\u00e7l\u00fc bir ba\u011flant\u0131 oldu\u011funu g\u00f6r\u00fclm\u00fc\u015ft\u00fcr.\n\nSitokin f\u0131rt\u0131nas\u0131, akci\u011ferlere ciddi \u015fekilde zarar verebiliyor ve akut solunum s\u0131k\u0131nt\u0131s\u0131 sendromuna yol a\u00e7abiliyor. Bu durum da COVID-19 hastalar\u0131n\u0131 \u00f6l\u00fcme g\u00f6t\u00fcr\u00fcyor gibi g\u00f6r\u00fcn\u00fcyor. Dolas\u0131yla \u00f6zellikle bu hassas s\u00fcre\u00e7te di\u011fer t\u00fcm beslenme d\u00fczenimizle birlikte D vitaminine dikkat etmek gerekli.\n\nD vitamini eksikli\u011fi v\u00fccudun her b\u00f6l\u00fcm\u00fcn\u00fc dolayl\u0131 ve do\u011frudan olumsuz y\u00f6nde etkilemektedir. D vitamini eksikli\u011fi \u00e7e\u015fitli belirtilerle ortaya \u00e7\u0131kabilmektedir. Burada \u00f6nemli olan detay, ki\u015filerin kendilerini izlemesi ve gerekli \u00f6nlemleri almas\u0131d\u0131r.\n\nD vitamini eksikli\u011fi belirtileri a\u015fa\u011f\u0131daki \u015fekilde s\u0131ralanabilir:\n\nD vitamini eksikli\u011fi kemik hastal\u0131klar\u0131na yol a\u00e7t\u0131\u011f\u0131nda, kas ve kemik a\u011fr\u0131s\u0131 ya\u015fanabilir ve bir kemi\u011fi k\u0131rma veya k\u0131rma olas\u0131l\u0131\u011f\u0131 daha y\u00fcksek olabilir.\n\nBebeklerde ve \u00e7ocuklarda yeterli D vitamini alamamak, b\u00fcy\u00fcmenin gecikmesine, kas g\u00fc\u00e7s\u00fczl\u00fc\u011f\u00fcne ve iskelet deformitelerine neden olan ra\u015fitizmlere yol a\u00e7abilir .\n\nKemik metabolizmas\u0131 geli\u015femez.\n\nD vitamini ba\u011f\u0131\u015f\u0131kl\u0131k sisteminizin iyi \u00e7al\u0131\u015fmas\u0131na yard\u0131mc\u0131 olur. Nitekim D vitamini eksikli\u011finde hastal\u0131klarla m\u00fccadele yetersiz kalabilir.\n\nObeziteye zemin haz\u0131rlar.\n\nUyku bozukluklar\u0131 ya\u015fanabilir.\n\nG\u00fcn\u00fcn her saatinde kronik yorgunlu\u011fa yol a\u00e7abilir.\n\nKemikler de t\u0131pk\u0131 di\u011fer dokular gibi canl\u0131 bir yap\u0131ya sahiptir ve uzun s\u00fcreli D vitamini eksikli\u011fi kemik yap\u0131s\u0131nda bozulmalara, kemik erimesi olu\u015fumuna ve kas g\u00fc\u00e7s\u00fczl\u00fc\u011f\u00fcne sebep olabilmektedir. D vitaminine ba\u011fl\u0131 olarak \u00e7ocuklarda ra\u015fitizm, eri\u015fkinlerde kemik yumu\u015famas\u0131, ilerleyen ya\u015flarda da osteoporoz olu\u015fabilmektedir.\n\nRa\u015fitizm, D vitamini eksikli\u011finden dolay\u0131 kemiklerin yumu\u015famas\u0131 ve zay\u0131flamas\u0131 anlam\u0131na gelir. Bu hastal\u0131k, bacaklarda e\u011frilik, el ve ayak bileklerinde kal\u0131nla\u015fma, b\u00fcy\u00fcme gerili\u011fi, g\u00f6\u011f\u00fcs kemi\u011fi deformitesi gibi kemik yap\u0131s\u0131nda kal\u0131c\u0131 bozukluklara neden olabilmektedir.\n\nD vitamini g\u00fcnl\u00fck ihtiyac\u0131 ne kadard\u0131r?\n\nD vitamini ihtiyac\u0131 ya\u015fa ve ki\u015fiye g\u00f6re de\u011fi\u015fkenlik g\u00f6sterir. 1 ya\u015f\u0131na kadarki bebeklerde 400 IU yeterli iken, 1 ya\u015f\u0131ndan sonraki 600 IU al\u0131nmas\u0131 gerekir. 70 ya\u015f\u0131ndan sonra g\u00fcnl\u00fck D vitamini ihtiyac\u0131 artmaktad\u0131r. D\u00fc\u015f\u00fck D vitamini seviyeleri, \u00f6zellikle kemikler ve kaslar ile ilgili bir dizi soruna yol a\u00e7abilir.\n\nD Vitamini eksikli\u011fi i\u00e7in beslenme\n\nDolas\u0131yla eri\u015fkinlerde oldu\u011fu kadar \u00f6zellikle \u00e7ocuklarda da g\u00fcn i\u00e7erisinde de g\u00fcne\u015f \u0131\u015f\u0131\u011f\u0131ndan maksimum oranda faydalanmaya \u00e7al\u0131\u015f\u0131lmal\u0131d\u0131r. Peki ya beslenme ?\n\nYe\u015fil sebzeler (\u0131s\u0131rgan otu, yonca, maydonoz )\n\nBal\u0131k ya\u011f\u0131\n\nTah\u0131l \u00fcr\u00fcnleri\n\nPortakal suyu ve do\u011fal meyve sular\u0131\n\nBal\u0131k \u00e7e\u015fitleri\n\nS\u00fct ve s\u00fct \u00fcr\u00fcnleri\n\nYukar\u0131da bahsedilen \u00fcr\u00fcnleri t\u00fcketmek d vitamini eksikli\u011fi a\u00e7\u0131s\u0131ndan \u00e7ok \u00f6nemlidir. D vitamini eksikli\u011fi i\u00e7in tedavinin i\u00e7erisinde damla ve enjeksiyon uygulamalar\u0131 bulunmaktad\u0131r. Bu tedavi bir uzman taraf\u0131ndan takip edilmelidir.\n\nD vitamini eksikli\u011fi de D vitamini fazlas\u0131 da v\u00fccuda zararl\u0131d\u0131r. D vitamini fazlas\u0131, organlarda ve yumu\u015fak dokularda kalsiyum birikimlerine neden olmaktad\u0131r. Fazla D vitamini zehirlenmelere yol a\u00e7maktad\u0131r. Bu zehirlenmeler, b\u00f6brek ve kalp yetmezli\u011fi gibi durumlara yol a\u00e7\u0131p \u00f6l\u00fcmlere neden olmaktad\u0131r.\n\nV\u00fccuttaki D vitamini eksikli\u011fi ki\u015finin ya\u015fam kalitesini etkilemektedir.",
    "keywords": [
        "eksikli\u011fi",
        "yol",
        "vitamini",
        "hastalar\u0131n\u0131",
        "yeterli",
        "i\u00e7in",
        "covid19",
        "ve",
        "bir",
        "ile",
        "nas\u0131l",
        "etkiliyor",
        "kemik",
        "d"
    ],
    "meta_keywords": [
        "D vitamni",
        "sa\u011fl\u0131k",
        "tedavi"
    ],
    "publish_date": null,
    "summary": "Yakla\u015f\u0131k iki ayd\u0131r corona vir\u00fcs \u00f6nlemleri kapsam\u0131nda karantinada oldu\u011fumuz \u015fu g\u00fcnlerde soka\u011fa \u00e7\u0131kma k\u0131s\u0131tlamalar\u0131 devam ediyor.\nHem yeti\u015fkinler hem de \u00e7ocuklar g\u00fcne\u015ften yeteri kadar faydalanam\u0131yor.\nBu durumda D vitamini eksikli\u011fi g\u00f6r\u00fclme riski de do\u011fal olarak art\u0131yor.\n\u00c7ocuklar\u0131n sa\u011fl\u0131kl\u0131 bir \u015fekilde b\u00fcy\u00fcy\u00fcp geli\u015fmeleri i\u00e7in bol bol g\u00fcne\u015ften yararlanmas\u0131 gerekiyor.\nYeti\u015fkinler ve \u00e7ocuklar i\u00e7in al\u0131nmas\u0131 gereken en \u00f6nemli vitaminlerin ba\u015f\u0131nda gelen D vitamini ile ilgili bilinmesi gerekenleri \u00c7ocuk Sa\u011fl\u0131\u011f\u0131 ve Hastal\u0131klar\u0131 Uzman\u0131 Dr. R\u0131fat Can \u00d6zt\u00fcrk anlatt\u0131:D vitamininin insan organizmas\u0131nda bir \u00e7ok i\u015flevi olmas\u0131na ra\u011fmen esas g\u00f6revi; dola\u015f\u0131mda normal kalsiyum ve fosfor dengesini sa\u011flayarak kemik sa\u011fl\u0131\u011f\u0131n\u0131n korunmas\u0131 ve idamesini sa\u011flamakt\u0131r.D vitamini ki\u015finin v\u00fccudunda ya\u011fda \u00e7\u00f6z\u00fcnebilen, karaci\u011ferde ve ya\u011f dokusunda depolanabilen vitamin \u00e7e\u015fitlerinden biridir.\nKlasik olarak vitaminler organizmada sentez edilmedi\u011finden, D vitamini de di\u011fer vitaminler gibi organizmaya d\u0131\u015far\u0131dan sa\u011flanmaktad\u0131r.\nAncak al\u0131nan vitaminin \u201caktif\u201d forma d\u00f6nebilmesi i\u00e7in , iki a\u015famal\u0131 bir s\u00fcre\u00e7 ge\u00e7irir.\n\u0130lk olarak, karaci\u011ferdeki kalsidiol depolama formunda olu\u015fturulur.\nDaha sonra, b\u00f6breklerdeki aktif formuna d\u00f6n\u00fc\u015ft\u00fcr\u00fcl\u00fcr.\nDolas\u0131yla V\u00fccudun D vitamini ihtiyac\u0131n\u0131 kar\u015f\u0131layan en iyi kaynak g\u0131dalarla veye takviyelerle al\u0131nacak D vitaminidir.\nD vitamini b\u00fcy\u00fck \u00f6l\u00e7\u00fcde deride sentez edildi\u011fine g\u00f6re, hi\u00e7 ku\u015fku yok ki; kemik sa\u011fl\u0131\u011f\u0131n\u0131 optimal d\u00fczeyde koruyarak devam ettirmenin en do\u011fal yolu anne ve bebeklerin yeterli g\u00fcne\u015f g\u00f6rmesidir.\nBu ama\u00e7la genel olarak;Bebeklerin, \u00fczerlerinde yaln\u0131zca bez varken; haftada 30 dakika; giyinik iken haftada iki saat;Gebelerin, ellerinin ve y\u00fcz\u00fcn\u00fcn; haftada \u00fc\u00e7 kez, g\u00fcnde 20 dakika g\u00fcne\u015f g\u00f6rmesi D vitamini ihtiyac\u0131 i\u00e7in yeterli g\u00f6r\u00fclmektedir.\nBununla birlikte \u00f6zellikle kentsel ya\u015fam ko\u015fullar\u0131 (hava kirlili\u011fi, UV \u0131\u015f\u0131nlar\u0131n\u0131n D vitamini sentezi i\u00e7in gereken dalga boyunda yery\u00fcz\u00fcne ula\u015fmas\u0131n\u0131 engelliyor), deri kanseri veya \u00fc\u015f\u00fctme korkusu gibi nedenlerle bebeklerin yeterli g\u00fcne\u015f g\u00f6rmesinin engellenmesi sonucunda deride yeterli D vitamini sentezi sa\u011flanamaz hele ki i\u00e7inde bulundu\u011fumuz pandemi s\u00fcrecinde bir \u00e7o\u011fumuz g\u00fcne\u015f etkisinden yoksun kal\u0131yoruz.\nKesin kan\u0131tlar olmasa da yap\u0131lan bir \u00f6n ara\u015ft\u0131rmada 20 Avrupa \u00fclkesinin Covid-19 g\u00f6r\u00fclme ve \u00f6l\u00fcm oran\u0131 ile \u00fclkelerin ortalama D vitamini seviyeleri kar\u015f\u0131la\u015ft\u0131r\u0131lm\u0131\u015f.\n\u00c7al\u0131\u015fma, d\u00fc\u015f\u00fck D vitamini seviyesine sahip \u00fclkelerde en y\u00fcksek Covid-19 enfeksiyonu g\u00f6r\u00fclme ve \u00f6l\u00fcm oranlar\u0131na sahip olmas\u0131 aras\u0131nda bir ba\u011flant\u0131 oldu\u011funu ortaya koymu\u015ftur.\nCorona vir\u00fcs ile D vitamini aras\u0131ndaki ili\u015fkiCorona vir\u00fcs ile D vitamini aras\u0131ndaki ili\u015fkiyi incelendi\u011finde , baz\u0131 corona vir\u00fcs hastalar\u0131nda g\u00f6r\u00fclen d\u00fc\u015f\u00fck D vitamini seviyeleri ile a\u015f\u0131r\u0131 aktif bir ba\u011f\u0131\u015f\u0131kl\u0131k sisteminin neden oldu\u011fu hiper-inflamatuar bir durum olan sitokin f\u0131rt\u0131na tepkisi aras\u0131nda g\u00fc\u00e7l\u00fc bir ba\u011flant\u0131 oldu\u011funu g\u00f6r\u00fclm\u00fc\u015ft\u00fcr.\nSitokin f\u0131rt\u0131nas\u0131, akci\u011ferlere ciddi \u015fekilde zarar verebiliyor ve akut solunum s\u0131k\u0131nt\u0131s\u0131 sendromuna yol a\u00e7abiliyor.\nBu durum da COVID-19 hastalar\u0131n\u0131 \u00f6l\u00fcme g\u00f6t\u00fcr\u00fcyor gibi g\u00f6r\u00fcn\u00fcyor.\nDolas\u0131yla \u00f6zellikle bu hassas s\u00fcre\u00e7te di\u011fer t\u00fcm beslenme d\u00fczenimizle birlikte D vitaminine dikkat etmek gerekli.\nD vitamini eksikli\u011fi v\u00fccudun her b\u00f6l\u00fcm\u00fcn\u00fc dolayl\u0131 ve do\u011frudan olumsuz y\u00f6nde etkilemektedir.\nD vitamini eksikli\u011fi \u00e7e\u015fitli belirtilerle ortaya \u00e7\u0131kabilmektedir.\nBurada \u00f6nemli olan detay, ki\u015filerin kendilerini izlemesi ve gerekli \u00f6nlemleri almas\u0131d\u0131r.\nD vitamini eksikli\u011fi belirtileri a\u015fa\u011f\u0131daki \u015fekilde s\u0131ralanabilir:D vitamini eksikli\u011fi kemik hastal\u0131klar\u0131na yol a\u00e7t\u0131\u011f\u0131nda, kas ve kemik a\u011fr\u0131s\u0131 ya\u015fanabilir ve bir kemi\u011fi k\u0131rma veya k\u0131rma olas\u0131l\u0131\u011f\u0131 daha y\u00fcksek olabilir.\nBebeklerde ve \u00e7ocuklarda yeterli D vitamini alamamak, b\u00fcy\u00fcmenin gecikmesine, kas g\u00fc\u00e7s\u00fczl\u00fc\u011f\u00fcne ve iskelet deformitelerine neden olan ra\u015fitizmlere yol a\u00e7abilir .\nKemik metabolizmas\u0131 geli\u015femez.\nD vitamini ba\u011f\u0131\u015f\u0131kl\u0131k sisteminizin iyi \u00e7al\u0131\u015fmas\u0131na yard\u0131mc\u0131 olur.\nNitekim D vitamini eksikli\u011finde hastal\u0131klarla m\u00fccadele yetersiz kalabilir.\nObeziteye zemin haz\u0131rlar.\nUyku bozukluklar\u0131 ya\u015fanabilir.\nG\u00fcn\u00fcn her saatinde kronik yorgunlu\u011fa yol a\u00e7abilir.\nKemikler de t\u0131pk\u0131 di\u011fer dokular gibi canl\u0131 bir yap\u0131ya sahiptir ve uzun s\u00fcreli D vitamini eksikli\u011fi kemik yap\u0131s\u0131nda bozulmalara, kemik erimesi olu\u015fumuna ve kas g\u00fc\u00e7s\u00fczl\u00fc\u011f\u00fcne sebep olabilmektedir.\nD vitaminine ba\u011fl\u0131 olarak \u00e7ocuklarda ra\u015fitizm, eri\u015fkinlerde kemik yumu\u015famas\u0131, ilerleyen ya\u015flarda da osteoporoz olu\u015fabilmektedir.\nRa\u015fitizm, D vitamini eksikli\u011finden dolay\u0131 kemiklerin yumu\u015famas\u0131 ve zay\u0131flamas\u0131 anlam\u0131na gelir.\nBu hastal\u0131k, bacaklarda e\u011frilik, el ve ayak bileklerinde kal\u0131nla\u015fma, b\u00fcy\u00fcme gerili\u011fi, g\u00f6\u011f\u00fcs kemi\u011fi deformitesi gibi kemik yap\u0131s\u0131nda kal\u0131c\u0131 bozukluklara neden olabilmektedir.\nD vitamini g\u00fcnl\u00fck ihtiyac\u0131 ne kadard\u0131r?\nD vitamini ihtiyac\u0131 ya\u015fa ve ki\u015fiye g\u00f6re de\u011fi\u015fkenlik g\u00f6sterir.\n1 ya\u015f\u0131na kadarki bebeklerde 400 IU yeterli iken, 1 ya\u015f\u0131ndan sonraki 600 IU al\u0131nmas\u0131 gerekir.\n70 ya\u015f\u0131ndan sonra g\u00fcnl\u00fck D vitamini ihtiyac\u0131 artmaktad\u0131r.\nD\u00fc\u015f\u00fck D vitamini seviyeleri, \u00f6zellikle kemikler ve kaslar ile ilgili bir dizi soruna yol a\u00e7abilir.\nD Vitamini eksikli\u011fi i\u00e7in beslenmeDolas\u0131yla eri\u015fkinlerde oldu\u011fu kadar \u00f6zellikle \u00e7ocuklarda da g\u00fcn i\u00e7erisinde de g\u00fcne\u015f \u0131\u015f\u0131\u011f\u0131ndan maksimum oranda faydalanmaya \u00e7al\u0131\u015f\u0131lmal\u0131d\u0131r.\nPeki ya beslenme ?\nYe\u015fil sebzeler (\u0131s\u0131rgan otu, yonca, maydonoz )Bal\u0131k ya\u011f\u0131Tah\u0131l \u00fcr\u00fcnleriPortakal suyu ve do\u011fal meyve sular\u0131Bal\u0131k \u00e7e\u015fitleriS\u00fct ve s\u00fct \u00fcr\u00fcnleriYukar\u0131da bahsedilen \u00fcr\u00fcnleri t\u00fcketmek d vitamini eksikli\u011fi a\u00e7\u0131s\u0131ndan \u00e7ok \u00f6nemlidir.\nD vitamini eksikli\u011fi i\u00e7in tedavinin i\u00e7erisinde damla ve enjeksiyon uygulamalar\u0131 bulunmaktad\u0131r.\nBu tedavi bir uzman taraf\u0131ndan takip edilmelidir.\nD vitamini eksikli\u011fi de D vitamini fazlas\u0131 da v\u00fccuda zararl\u0131d\u0131r.\nD vitamini fazlas\u0131, organlarda ve yumu\u015fak dokularda kalsiyum birikimlerine neden olmaktad\u0131r.\nFazla D vitamini zehirlenmelere yol a\u00e7maktad\u0131r.\nBu zehirlenmeler, b\u00f6brek ve kalp yetmezli\u011fi gibi durumlara yol a\u00e7\u0131p \u00f6l\u00fcmlere neden olmaktad\u0131r.\nV\u00fccuttaki D vitamini eksikli\u011fi ki\u015finin ya\u015fam kalitesini etkilemektedir.",
    "article_html": "",
    "meta_description": "\u00c7ocuklar\u0131n yaz aylar\u0131nda D vitamini almas\u0131 k\u0131\u015f mevsiminde hastal\u0131klara kar\u015f\u0131 v\u00fccut direncini korumaya yard\u0131mc\u0131 oluyor. En \u00e7ok g\u00fcne\u015ften kar\u015f\u0131lanan D vitamini yeti\u015fkin ve \u00e7ocuklar i\u00e7in al\u0131nmas\u0131 gereken en \u00f6nemli vitaminlerin ba\u015f\u0131nda geliyor.",
    "meta_lang": "tr"
}