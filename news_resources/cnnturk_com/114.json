{
    "article_id": "fb761be280f28eec54f39b07c839b462.1590265731.9902184",
    "title": "Hyundai\u2019nin yeni ve h\u0131zl\u0131lar\u0131 \"Veloster N ve ETCR\"",
    "authors": [],
    "canonical_link": "https://www.cnnturk.com/otomobil/hyundainin-yeni-ve-hizlilari-veloster-n-ve-etcr",
    "url": "http://cnnturk.com/otomobil/hyundainin-yeni-ve-hizlilari-veloster-n-ve-etcr",
    "top_img": "https://i2.cnnturk.com/i/cnnturk/75/0x0/5ec39f875cf3b01f7841f6c0.jpg",
    "meta_img": "https://i2.cnnturk.com/i/cnnturk/75/0x0/5ec39f875cf3b01f7841f6c0.jpg",
    "movies": [],
    "text": "Hyundai, merakla beklenen yeni geli\u015ftirilmi\u015f Veloster N'i ge\u00e7ti\u011fimiz g\u00fcnlerde tan\u0131tm\u0131\u015f ve \u00f6zellikle gen\u00e7 kullan\u0131c\u0131lar\u0131n yo\u011fun ilgisini \u00e7ekmi\u015fti. G\u00fcney Koreli marka \u015fimdi de Veloster\u2019\u0131n tamamen elektrikli bir yar\u0131\u015f versiyonunu geli\u015ftirdi. Veloster ETCR ad\u0131 verilen konsept ara\u00e7, yak\u0131n bir gelecekte pistlerdeki yerini alacak.Yeni Veloster N, g\u00fc\u00e7l\u00fc ve performansl\u0131 turbo motorundan \u00e7ok, sekiz ileri \u0131slak tip \u00e7ift kavramal\u0131 \u015fanz\u0131man\u0131 (N DCT) ile dikkat \u00e7ekiyor. Performanstan \u00f6d\u00fcn vermeyen bu \u015fanz\u0131man, h\u0131zl\u0131 ge\u00e7i\u015fleriyle s\u00fcr\u00fcc\u00fcs\u00fcne manuel kullan\u0131m zevki sunarken ayn\u0131 zamanda da yak\u0131t t\u00fcketiminde tasarruf sa\u011flam\u0131\u015f oluyor. Veloster N, bu \u015fanz\u0131man\u0131n da katk\u0131s\u0131yla g\u00fcc\u00fcn\u00fc \u00f6n tekerleklere aktararak 5,6 saniyede 0'dan 100km/s h\u0131za \u00e7\u0131kabiliyor.\n\n\n\n\n\n\n\nTork oduk\u00e7a y\u00fcksek\n\nYeni teknoloji \u00fcr\u00fcn\u00fc N DCT \u015fanz\u0131man, s\u00fcr\u00fc\u015f konforu, yak\u0131t verimlili\u011fi ve en \u00f6nemlisi s\u00fcr\u00fc\u015f keyfi sa\u011flamas\u0131 i\u00e7in elektronik akt\u00fcat\u00f6rlerle geli\u015ftirilmi\u015f. Islak tip N DCT, kuru \u00e7ift kavramal\u0131 \u015fanz\u0131man\u0131n aksine y\u00fcksek tork band\u0131nda ya\u011flama ve so\u011futma performans\u0131n\u0131 art\u0131rmak i\u00e7in ya\u011f kullan\u0131yor. Ayr\u0131ca, \u015fanz\u0131man\u0131n yeni bir \u00f6zelli\u011fi olan N Grin Shift (NGS) tork art\u0131r\u0131c\u0131 ise turbonun a\u015f\u0131r\u0131 bas\u0131nc\u0131na izin vererek torku 353 Nm'den 377 Nm'ye kadar y\u00fczde 7 art\u0131r\u0131yor. K\u0131sacas\u0131, 20 saniye boyunca \u015fanz\u0131man\u0131n tepkisini en \u00fcst d\u00fczeye \u00e7\u0131kar\u0131yor ve s\u00fcr\u00fc\u015f esnas\u0131nda daha keskin ve etkili bir performans sunmu\u015f oluyor.\n\n\n\nN logolu otomobiller\n\nAra\u00e7ta kullan\u0131lan N Power Shift (NPS) ise s\u00fcr\u00fc\u015f esnas\u0131ndaki gaz tepkilerine g\u00f6re tork kay\u0131plar\u0131n\u0131 \u00f6nlemekle g\u00f6revli. Sistem, \u00f6zellikle performansl\u0131 s\u00fcr\u00fc\u015f esnas\u0131nda tekerleklere maksimum g\u00fc\u00e7 sa\u011flamak i\u00e7in vites de\u011fi\u015fimlerini yeniden hesapl\u0131yor ve torktaki herhangi bir kayb\u0131 \u00f6nl\u00fcyor. Otomobilden elektronik devir kesici, kalk\u0131\u015f kontrol\u00fc ve overboost gibi di\u011fer g\u00fcncellenmi\u015f s\u00fcr\u00fc\u015f \u00f6zelliklerinin yan\u0131 s\u0131ra mevcut yol ko\u015fullar\u0131na g\u00f6re otomatik olarak devreye giren motor freni de kullan\u0131l\u0131yor. Ara\u00e7 fren disklerinin a\u015f\u0131r\u0131 \u0131s\u0131nma riskini azaltmak i\u00e7in yoku\u015f a\u015fa\u011f\u0131 gibi e\u011fimli yerlerde otomatik sens\u00f6rler motor frenini devreye al\u0131yor. B\u00f6ylelikle, frene uygulanan \u015fiddeti azaltarak disklerin a\u015f\u0131nmas\u0131n\u0131 engelliyor. Ayr\u0131ca, yar\u0131\u015f pistinde ise motor devirlerini maksimum \u015fekilde kullan\u0131yor. Yeni Veloster N, performans tutkusunu ya\u015fatmak i\u00e7in kabininde de baz\u0131 geli\u015ftirmeler sunuyor. Normal bir koltu\u011fa g\u00f6re 2 kg daha hafif olan N logolu ve Alkantara d\u00f6\u015femeli koltuklar, virajlarda s\u00fcr\u00fcc\u00fcy\u00fc s\u0131k\u0131ca kavramak i\u00e7in yumu\u015fak ve s\u00fcet benzeri malzemeler kullan\u0131yor. Ayr\u0131ca, ambiyans i\u00e7in koltuk arkal\u0131\u011f\u0131n\u0131n \u00fcst taraf\u0131nda \u0131\u015f\u0131kl\u0131 bir N logosuna yer verilmi\u015f. Bu \u0131\u015f\u0131kl\u0131 logo, ara\u00e7 i\u00e7indeki di\u011fer i\u00e7 lambalarla birlikte \u00e7al\u0131\u015f\u0131yor ve arac\u0131n sportif kimli\u011fine katk\u0131da bulunuyor.G\u00fcnl\u00fck kullan\u0131m ile yar\u0131\u015f pisti performans\u0131n\u0131 birle\u015ftiren Hyundai, Veloster N ile otomobil kullan\u0131m\u0131nda heyecan\u0131 art\u0131rm\u0131\u015f oluyor. G\u00fcney Kore\u2019deki Namyang Ar-Ge Merkezi\u2019nde geli\u015ftirilen Veloster N, Almanya'daki N\u00fcrburgring-Hyundai test merkezinde de defalarca test edildi.\n\n\n\nHyundai\u2019nin ilk elektrikli yar\u0131\u015f otomobili\n\nG\u00fcncel modellerindeki geli\u015fimi motor sporlar\u0131 arenas\u0131nda da devam ettirmek isteyen Hyundai, Veloster N temelli tamamen elektrikli bir yar\u0131\u015f otomobili \u00fcretti. Veloster ETCR ad\u0131 verilen ara\u00e7, markan\u0131n i30 N TCR yar\u0131\u015f otomobili ilham al\u0131narak geli\u015ftirilirken ayn\u0131 zamanda markan\u0131n elektrikli motor teknolojisine, dinamik g\u00f6vde yap\u0131s\u0131na ve \u00fcst\u00fcn yol tutus sistemlerinede \u0131\u015f\u0131k tutuyor. Arkadan iti\u015fli olarak geli\u015ftirilen elektrikli yar\u0131\u015f otomobili, Williams AdvancedEngineering imzal\u0131 798 voltluk bir bataryaya sahip. Ortaya yerle\u015ftirilen elektrikli motor araca maksimum olarak 680 beygir (500 kw-peak power) g\u00fc\u00e7 sa\u011fl\u0131yor. Olduk\u00e7a etkili bir performansa sahip otomobilin s\u00fcrekli beygir g\u00fcc\u00fc ise ve 408 beygir (300 kw).",
    "keywords": [
        "h\u0131zl\u0131lar\u0131",
        "etcr",
        "elektrikli",
        "hyundainin",
        "veloster",
        "s\u00fcr\u00fc\u015f",
        "\u015fanz\u0131man\u0131n",
        "yeni",
        "motor",
        "n",
        "yar\u0131\u015f",
        "i\u00e7in",
        "ve",
        "bir"
    ],
    "meta_keywords": [
        "ara\u00e7",
        "\u015fanz\u0131man",
        "otomobil"
    ],
    "publish_date": null,
    "summary": "Hyundai, merakla beklenen yeni geli\u015ftirilmi\u015f Veloster N'i ge\u00e7ti\u011fimiz g\u00fcnlerde tan\u0131tm\u0131\u015f ve \u00f6zellikle gen\u00e7 kullan\u0131c\u0131lar\u0131n yo\u011fun ilgisini \u00e7ekmi\u015fti.\nG\u00fcney Koreli marka \u015fimdi de Veloster\u2019\u0131n tamamen elektrikli bir yar\u0131\u015f versiyonunu geli\u015ftirdi.\nVeloster ETCR ad\u0131 verilen konsept ara\u00e7, yak\u0131n bir gelecekte pistlerdeki yerini alacak.Yeni Veloster N, g\u00fc\u00e7l\u00fc ve performansl\u0131 turbo motorundan \u00e7ok, sekiz ileri \u0131slak tip \u00e7ift kavramal\u0131 \u015fanz\u0131man\u0131 (N DCT) ile dikkat \u00e7ekiyor.\nPerformanstan \u00f6d\u00fcn vermeyen bu \u015fanz\u0131man, h\u0131zl\u0131 ge\u00e7i\u015fleriyle s\u00fcr\u00fcc\u00fcs\u00fcne manuel kullan\u0131m zevki sunarken ayn\u0131 zamanda da yak\u0131t t\u00fcketiminde tasarruf sa\u011flam\u0131\u015f oluyor.\nVeloster N, bu \u015fanz\u0131man\u0131n da katk\u0131s\u0131yla g\u00fcc\u00fcn\u00fc \u00f6n tekerleklere aktararak 5,6 saniyede 0'dan 100km/s h\u0131za \u00e7\u0131kabiliyor.\nTork oduk\u00e7a y\u00fcksekYeni teknoloji \u00fcr\u00fcn\u00fc N DCT \u015fanz\u0131man, s\u00fcr\u00fc\u015f konforu, yak\u0131t verimlili\u011fi ve en \u00f6nemlisi s\u00fcr\u00fc\u015f keyfi sa\u011flamas\u0131 i\u00e7in elektronik akt\u00fcat\u00f6rlerle geli\u015ftirilmi\u015f.\nIslak tip N DCT, kuru \u00e7ift kavramal\u0131 \u015fanz\u0131man\u0131n aksine y\u00fcksek tork band\u0131nda ya\u011flama ve so\u011futma performans\u0131n\u0131 art\u0131rmak i\u00e7in ya\u011f kullan\u0131yor.\nAyr\u0131ca, \u015fanz\u0131man\u0131n yeni bir \u00f6zelli\u011fi olan N Grin Shift (NGS) tork art\u0131r\u0131c\u0131 ise turbonun a\u015f\u0131r\u0131 bas\u0131nc\u0131na izin vererek torku 353 Nm'den 377 Nm'ye kadar y\u00fczde 7 art\u0131r\u0131yor.\nK\u0131sacas\u0131, 20 saniye boyunca \u015fanz\u0131man\u0131n tepkisini en \u00fcst d\u00fczeye \u00e7\u0131kar\u0131yor ve s\u00fcr\u00fc\u015f esnas\u0131nda daha keskin ve etkili bir performans sunmu\u015f oluyor.\nN logolu otomobillerAra\u00e7ta kullan\u0131lan N Power Shift (NPS) ise s\u00fcr\u00fc\u015f esnas\u0131ndaki gaz tepkilerine g\u00f6re tork kay\u0131plar\u0131n\u0131 \u00f6nlemekle g\u00f6revli.\nSistem, \u00f6zellikle performansl\u0131 s\u00fcr\u00fc\u015f esnas\u0131nda tekerleklere maksimum g\u00fc\u00e7 sa\u011flamak i\u00e7in vites de\u011fi\u015fimlerini yeniden hesapl\u0131yor ve torktaki herhangi bir kayb\u0131 \u00f6nl\u00fcyor.\nOtomobilden elektronik devir kesici, kalk\u0131\u015f kontrol\u00fc ve overboost gibi di\u011fer g\u00fcncellenmi\u015f s\u00fcr\u00fc\u015f \u00f6zelliklerinin yan\u0131 s\u0131ra mevcut yol ko\u015fullar\u0131na g\u00f6re otomatik olarak devreye giren motor freni de kullan\u0131l\u0131yor.\nAra\u00e7 fren disklerinin a\u015f\u0131r\u0131 \u0131s\u0131nma riskini azaltmak i\u00e7in yoku\u015f a\u015fa\u011f\u0131 gibi e\u011fimli yerlerde otomatik sens\u00f6rler motor frenini devreye al\u0131yor.\nB\u00f6ylelikle, frene uygulanan \u015fiddeti azaltarak disklerin a\u015f\u0131nmas\u0131n\u0131 engelliyor.\nAyr\u0131ca, yar\u0131\u015f pistinde ise motor devirlerini maksimum \u015fekilde kullan\u0131yor.\nYeni Veloster N, performans tutkusunu ya\u015fatmak i\u00e7in kabininde de baz\u0131 geli\u015ftirmeler sunuyor.\nNormal bir koltu\u011fa g\u00f6re 2 kg daha hafif olan N logolu ve Alkantara d\u00f6\u015femeli koltuklar, virajlarda s\u00fcr\u00fcc\u00fcy\u00fc s\u0131k\u0131ca kavramak i\u00e7in yumu\u015fak ve s\u00fcet benzeri malzemeler kullan\u0131yor.\nAyr\u0131ca, ambiyans i\u00e7in koltuk arkal\u0131\u011f\u0131n\u0131n \u00fcst taraf\u0131nda \u0131\u015f\u0131kl\u0131 bir N logosuna yer verilmi\u015f.\nBu \u0131\u015f\u0131kl\u0131 logo, ara\u00e7 i\u00e7indeki di\u011fer i\u00e7 lambalarla birlikte \u00e7al\u0131\u015f\u0131yor ve arac\u0131n sportif kimli\u011fine katk\u0131da bulunuyor.G\u00fcnl\u00fck kullan\u0131m ile yar\u0131\u015f pisti performans\u0131n\u0131 birle\u015ftiren Hyundai, Veloster N ile otomobil kullan\u0131m\u0131nda heyecan\u0131 art\u0131rm\u0131\u015f oluyor.\nG\u00fcney Kore\u2019deki Namyang Ar-Ge Merkezi\u2019nde geli\u015ftirilen Veloster N, Almanya'daki N\u00fcrburgring-Hyundai test merkezinde de defalarca test edildi.\nHyundai\u2019nin ilk elektrikli yar\u0131\u015f otomobiliG\u00fcncel modellerindeki geli\u015fimi motor sporlar\u0131 arenas\u0131nda da devam ettirmek isteyen Hyundai, Veloster N temelli tamamen elektrikli bir yar\u0131\u015f otomobili \u00fcretti.\nVeloster ETCR ad\u0131 verilen ara\u00e7, markan\u0131n i30 N TCR yar\u0131\u015f otomobili ilham al\u0131narak geli\u015ftirilirken ayn\u0131 zamanda markan\u0131n elektrikli motor teknolojisine, dinamik g\u00f6vde yap\u0131s\u0131na ve \u00fcst\u00fcn yol tutus sistemlerinede \u0131\u015f\u0131k tutuyor.\nArkadan iti\u015fli olarak geli\u015ftirilen elektrikli yar\u0131\u015f otomobili, Williams AdvancedEngineering imzal\u0131 798 voltluk bir bataryaya sahip.\nOrtaya yerle\u015ftirilen elektrikli motor araca maksimum olarak 680 beygir (500 kw-peak power) g\u00fc\u00e7 sa\u011fl\u0131yor.\nOlduk\u00e7a etkili bir performansa sahip otomobilin s\u00fcrekli beygir g\u00fcc\u00fc ise ve 408 beygir (300 kw).",
    "article_html": "",
    "meta_description": "Hyundai, performans otomobilleri serisine yepyeni iki model daha ekliyor. Veloster N, g\u00fc\u00e7l\u00fc motorunun yan\u0131 s\u0131ra \u0131slak tip yeni sekiz ileri DCT \u015fanz\u0131man\u0131yla da dikkat \u00e7ekiyor.Veloster ETCR ise tamamen elektrikli motoruyla yar\u0131\u015f pistlerinde yeni bir \u00e7a\u011f ba\u015flatacak.",
    "meta_lang": "tr"
}