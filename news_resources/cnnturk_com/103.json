{
    "article_id": "c3fcc5eed9a98f82e87a4f6872b07acb.1590265720.5846922",
    "title": "Bayramda metabolizman\u0131z\u0131 dengelemek i\u00e7in uzman\u0131ndan \u00f6neriler",
    "authors": [],
    "canonical_link": "https://www.cnnturk.com/saglik/bayramda-metabolizmanizi-dengelemek-icin-uzmanindan-oneriler",
    "url": "http://cnnturk.com/saglik/bayramda-metabolizmanizi-dengelemek-icin-uzmanindan-oneriler",
    "top_img": "https://i2.cnnturk.com/i/cnnturk/75/0x0/5ec8f3a9c8c3730fcc93cfa3.jpg",
    "meta_img": "https://i2.cnnturk.com/i/cnnturk/75/0x0/5ec8f3a9c8c3730fcc93cfa3.jpg",
    "movies": [],
    "text": "Ramazan ay\u0131 boyunca uzun s\u00fcren a\u00e7l\u0131k saatleri Ramazan Bayram\u0131 ile yerini fazla ve kalorili beslenmeye b\u0131rak\u0131yor. Beslenme ve Diyet Uzman\u0131 Hatice Sultan Kiri\u015f\u00e7i, ramazanda yava\u015flayan metabolizmay\u0131 dengelemek i\u00e7in \u00f6nerilerde bulundu.\n\n\n\n\n\nBaz\u0131 ki\u015filerin \u2018Ramazan\u2019da zaten 1 ay a\u00e7 kald\u0131k. Bayramda yerim, sonras\u0131nda yine dengelerim\u2019 d\u00fc\u015f\u00fcncesiyle yan\u0131lg\u0131ya kap\u0131ld\u0131\u011f\u0131n\u0131 s\u00f6yleyen Beslenme ve Diyet Uzman\u0131 Hatice Sultan Kiri\u015f\u00e7i, metabolizmay\u0131 eski d\u00fczenine getirmek i\u00e7in birden h\u0131zl\u0131 de\u011fi\u015fiklikler yapmak yerine, bayrama hafif ge\u00e7i\u015fler yap\u0131larak ba\u015flanmas\u0131n\u0131 tavsiye etti. Kiri\u015f\u00e7i, bayram i\u00e7in sa\u011fl\u0131kl\u0131 ve kontroll\u00fc beslenme \u00f6nerilerini 6 maddede s\u0131ralad\u0131:\n\n\"\u00d6\u011f\u00fcnlerinizi birden art\u0131rmay\u0131n. 2 \u00f6\u011f\u00fcnden 3\u2019e \u00e7\u0131kart\u0131n. Sonra 4, 5, 6 diye kademeli ve porsiyon kontrol\u00fcn\u00fc ayarlayarak ara \u00f6\u011f\u00fcnlerinizi de d\u00fczenleyin.\n\nBayram sabah\u0131 g\u00fcne mutlaka sa\u011fl\u0131kl\u0131 bir kahvalt\u0131 yaparak ba\u015flay\u0131n. Yumurta, peynir, ye\u015fillik, tokluk hissi sa\u011flayan y\u00fcksek lif kayna\u011f\u0131 esmer ekmek ile dengeli ama doyurucu tercihler yap\u0131n. Ana yemeklerinizde besin gruplar\u0131n\u0131n (et, s\u00fct, sebze grubu) her birinden azar azar da olsa bulundurmaya \u00e7al\u0131\u015f\u0131n.\n\nYemeklerin midenizi fazla yormamas\u0131 ve kilo kontrol\u00fcn\u00fc sa\u011flamak ad\u0131na pi\u015firilme \u015fekline \u00f6zen g\u00f6sterin. Et, tavuk ve bal\u0131klar\u0131 \u0131zgara, f\u0131r\u0131nda, ha\u015flama \u015feklinde ya da kendi ya\u011f\u0131 veya suyu ile pi\u015firin. 1 kilo sebze yeme\u011fine en fazla 2 yemek ka\u015f\u0131\u011f\u0131 zeytinya\u011f\u0131 ekleyin.\n\nAra \u00f6\u011f\u00fcnlerde meyve, kuru yemi\u015f, hurma, s\u00fct ve s\u00fct \u00fcr\u00fcnleri ya da ev yap\u0131m\u0131 dondurma gibi sa\u011fl\u0131kl\u0131 fit tariflerle kan \u015fekerinizi dengelemeye \u00f6zen g\u00f6sterin. Vitamin, mineralden zengin olan ve posa i\u00e7eri\u011fi y\u00fcksek olan taze meyveleri, kuru meyveleri, ceviz, badem, f\u0131nd\u0131k gibi kuruyemi\u015fleri t\u00fcketebilirsiniz. Ara \u00f6\u011f\u00fcnler ana yemekte daha fazla yemek yememizi engelledi\u011fi i\u00e7in kilo kontrol\u00fcn\u00fcz\u00fc dengelemenize destek olur.\n\n\"Ramazan ay\u0131nda yeteri kadar su i\u00e7emedik. Yava\u015flam\u0131\u015f metabolizmay\u0131 h\u0131zland\u0131rabilmeniz ad\u0131na bayramda su miktar\u0131n\u0131z\u0131 da art\u0131rmaya \u00f6zen g\u00f6sterin.\"\n\nUzun s\u00fcren bir a\u00e7l\u0131ktan sonra normal yeme tarz\u0131na ge\u00e7ildi\u011finde insan b\u00fcnyesinde birtak\u0131m de\u011fi\u015fimlerin s\u00f6z konusu olaca\u011f\u0131n\u0131 s\u00f6yleyen Beslenme ve Diyet Uzman\u0131 Hatice Sultan Kiri\u015f\u00e7i, \u201cBayramda; fazla miktarda ya\u011f, \u015feker ve un kullan\u0131larak yap\u0131lan hamurlu \u015ferbetli tatl\u0131lar, k\u0131zartmalar ve hamur i\u015fleri; enerji de\u011ferlerinin \u00e7ok y\u00fcksek olmas\u0131 nedeniyle \u00f6zellikle bel \u00e7evresinde geni\u015flemeye neden olabilir. Bel \u00e7evresinin ya\u011flanmas\u0131; ins\u00fclin direnci, karaci\u011fer ya\u011flanmas\u0131 veya tansiyon gibi bir\u00e7ok metabolik hastal\u0131\u011f\u0131n ortaya \u00e7\u0131kmas\u0131n\u0131 kolayla\u015ft\u0131r\u0131r\u201d \u015feklinde konu\u015ftu.\n\nBeslenme ve Diyet Uzman\u0131 Hatice Sultan Kiri\u015f\u00e7i, tatl\u0131dan vazge\u00e7emeyenlerin de baklava gibi \u015ferbetli tatl\u0131lar yerine s\u00fctl\u00fc tatl\u0131lar\u0131 tercih etmeleri gerekti\u011fini s\u00f6yleyerek \u015fu \u00f6nerilerde bulundu: \u201cBayramda 3-4 dilim baklava, b\u00f6rek ve keki birlikte t\u00fcketmek yerine k\u00fc\u00e7\u00fck bir k\u00e2se s\u00fctl\u00fc tatl\u0131, 1 dilim b\u00f6rek veya 1 dilim kek tercih edebilirsiniz. \u00c7\u00fcnk\u00fc 1 dilim baklava 1 dilim ekme\u011fe, 1 dilim su b\u00f6re\u011fi ise 4 dilim ekmek ve 1 yemek ka\u015f\u0131\u011f\u0131 ya\u011fa e\u015fittir.\n\n\u015eekeri ve ya\u011f\u0131 da \u00e7ok y\u00fcksektir. T\u00fcketilen tatl\u0131 miktar\u0131n\u0131n g\u00fcnde 2 porsiyonu ge\u00e7memesine dikkat edin. \u015eeker hastalar\u0131, kalp hastalar\u0131, tansiyon hastalar\u0131 bu t\u00fcr yiyeceklerden kesinlikle uzak durmal\u0131d\u0131r. Ayr\u0131ca gazl\u0131 i\u00e7ecekler, konsantre meyve sular\u0131 veya \u015fekerli limonatalar yerine su, \u015fekersiz meyveli \u00e7aylar, taze s\u0131k\u0131lm\u0131\u015f meyve sular\u0131, ayran veya sade sodalar tercih edilmelidir.\u201d\n\n\n\nBeslenme ve Diyet Uzman\u0131 Hatice Sultan Kiri\u015f\u00e7i, son olarak bayramda ev yap\u0131m\u0131 sa\u011fl\u0131kl\u0131 dondurma yapmak isteyenler i\u00e7in ise \u015fu tarifi verdi: \u201c\u0130stedi\u011finiz meyveleri k\u00fcp k\u00fcp do\u011frayarak derin dondurucuya at\u0131n. Meyveleri (2 k\u00e2se diledi\u011finiz meyve olabilir) bir g\u00fcn dondurucuda tuttuktan sonra derin bir kaba al\u0131n ve \u00fczerine 1,5 su barda\u011f\u0131 yo\u011furt ilave edin. Meyvelerin yo\u011funlu\u011funa g\u00f6re yo\u011furdu ayarlayabilirsiniz.",
    "keywords": [
        "bayramda",
        "veya",
        "fazla",
        "metabolizman\u0131z\u0131",
        "hatice",
        "uzman\u0131",
        "\u00f6neriler",
        "dilim",
        "i\u00e7in",
        "sultan",
        "ve",
        "kiri\u015f\u00e7i",
        "su",
        "uzman\u0131ndan",
        "dengelemek"
    ],
    "meta_keywords": [
        "bayram",
        "metabolizma",
        "sa\u011fl\u0131k"
    ],
    "publish_date": null,
    "summary": "Ramazan ay\u0131 boyunca uzun s\u00fcren a\u00e7l\u0131k saatleri Ramazan Bayram\u0131 ile yerini fazla ve kalorili beslenmeye b\u0131rak\u0131yor.\nBeslenme ve Diyet Uzman\u0131 Hatice Sultan Kiri\u015f\u00e7i, ramazanda yava\u015flayan metabolizmay\u0131 dengelemek i\u00e7in \u00f6nerilerde bulundu.\nBaz\u0131 ki\u015filerin \u2018Ramazan\u2019da zaten 1 ay a\u00e7 kald\u0131k.\nBayramda yerim, sonras\u0131nda yine dengelerim\u2019 d\u00fc\u015f\u00fcncesiyle yan\u0131lg\u0131ya kap\u0131ld\u0131\u011f\u0131n\u0131 s\u00f6yleyen Beslenme ve Diyet Uzman\u0131 Hatice Sultan Kiri\u015f\u00e7i, metabolizmay\u0131 eski d\u00fczenine getirmek i\u00e7in birden h\u0131zl\u0131 de\u011fi\u015fiklikler yapmak yerine, bayrama hafif ge\u00e7i\u015fler yap\u0131larak ba\u015flanmas\u0131n\u0131 tavsiye etti.\nKiri\u015f\u00e7i, bayram i\u00e7in sa\u011fl\u0131kl\u0131 ve kontroll\u00fc beslenme \u00f6nerilerini 6 maddede s\u0131ralad\u0131:\"\u00d6\u011f\u00fcnlerinizi birden art\u0131rmay\u0131n.\n2 \u00f6\u011f\u00fcnden 3\u2019e \u00e7\u0131kart\u0131n.\nSonra 4, 5, 6 diye kademeli ve porsiyon kontrol\u00fcn\u00fc ayarlayarak ara \u00f6\u011f\u00fcnlerinizi de d\u00fczenleyin.\nBayram sabah\u0131 g\u00fcne mutlaka sa\u011fl\u0131kl\u0131 bir kahvalt\u0131 yaparak ba\u015flay\u0131n.\nYumurta, peynir, ye\u015fillik, tokluk hissi sa\u011flayan y\u00fcksek lif kayna\u011f\u0131 esmer ekmek ile dengeli ama doyurucu tercihler yap\u0131n.\nAna yemeklerinizde besin gruplar\u0131n\u0131n (et, s\u00fct, sebze grubu) her birinden azar azar da olsa bulundurmaya \u00e7al\u0131\u015f\u0131n.\nYemeklerin midenizi fazla yormamas\u0131 ve kilo kontrol\u00fcn\u00fc sa\u011flamak ad\u0131na pi\u015firilme \u015fekline \u00f6zen g\u00f6sterin.\nEt, tavuk ve bal\u0131klar\u0131 \u0131zgara, f\u0131r\u0131nda, ha\u015flama \u015feklinde ya da kendi ya\u011f\u0131 veya suyu ile pi\u015firin.\n1 kilo sebze yeme\u011fine en fazla 2 yemek ka\u015f\u0131\u011f\u0131 zeytinya\u011f\u0131 ekleyin.\nAra \u00f6\u011f\u00fcnlerde meyve, kuru yemi\u015f, hurma, s\u00fct ve s\u00fct \u00fcr\u00fcnleri ya da ev yap\u0131m\u0131 dondurma gibi sa\u011fl\u0131kl\u0131 fit tariflerle kan \u015fekerinizi dengelemeye \u00f6zen g\u00f6sterin.\nVitamin, mineralden zengin olan ve posa i\u00e7eri\u011fi y\u00fcksek olan taze meyveleri, kuru meyveleri, ceviz, badem, f\u0131nd\u0131k gibi kuruyemi\u015fleri t\u00fcketebilirsiniz.\nAra \u00f6\u011f\u00fcnler ana yemekte daha fazla yemek yememizi engelledi\u011fi i\u00e7in kilo kontrol\u00fcn\u00fcz\u00fc dengelemenize destek olur.\n\"Ramazan ay\u0131nda yeteri kadar su i\u00e7emedik.\nYava\u015flam\u0131\u015f metabolizmay\u0131 h\u0131zland\u0131rabilmeniz ad\u0131na bayramda su miktar\u0131n\u0131z\u0131 da art\u0131rmaya \u00f6zen g\u00f6sterin.\"\nUzun s\u00fcren bir a\u00e7l\u0131ktan sonra normal yeme tarz\u0131na ge\u00e7ildi\u011finde insan b\u00fcnyesinde birtak\u0131m de\u011fi\u015fimlerin s\u00f6z konusu olaca\u011f\u0131n\u0131 s\u00f6yleyen Beslenme ve Diyet Uzman\u0131 Hatice Sultan Kiri\u015f\u00e7i, \u201cBayramda; fazla miktarda ya\u011f, \u015feker ve un kullan\u0131larak yap\u0131lan hamurlu \u015ferbetli tatl\u0131lar, k\u0131zartmalar ve hamur i\u015fleri; enerji de\u011ferlerinin \u00e7ok y\u00fcksek olmas\u0131 nedeniyle \u00f6zellikle bel \u00e7evresinde geni\u015flemeye neden olabilir.\nBel \u00e7evresinin ya\u011flanmas\u0131; ins\u00fclin direnci, karaci\u011fer ya\u011flanmas\u0131 veya tansiyon gibi bir\u00e7ok metabolik hastal\u0131\u011f\u0131n ortaya \u00e7\u0131kmas\u0131n\u0131 kolayla\u015ft\u0131r\u0131r\u201d \u015feklinde konu\u015ftu.\nBeslenme ve Diyet Uzman\u0131 Hatice Sultan Kiri\u015f\u00e7i, tatl\u0131dan vazge\u00e7emeyenlerin de baklava gibi \u015ferbetli tatl\u0131lar yerine s\u00fctl\u00fc tatl\u0131lar\u0131 tercih etmeleri gerekti\u011fini s\u00f6yleyerek \u015fu \u00f6nerilerde bulundu: \u201cBayramda 3-4 dilim baklava, b\u00f6rek ve keki birlikte t\u00fcketmek yerine k\u00fc\u00e7\u00fck bir k\u00e2se s\u00fctl\u00fc tatl\u0131, 1 dilim b\u00f6rek veya 1 dilim kek tercih edebilirsiniz.\n\u00c7\u00fcnk\u00fc 1 dilim baklava 1 dilim ekme\u011fe, 1 dilim su b\u00f6re\u011fi ise 4 dilim ekmek ve 1 yemek ka\u015f\u0131\u011f\u0131 ya\u011fa e\u015fittir.\n\u015eekeri ve ya\u011f\u0131 da \u00e7ok y\u00fcksektir.\nT\u00fcketilen tatl\u0131 miktar\u0131n\u0131n g\u00fcnde 2 porsiyonu ge\u00e7memesine dikkat edin.\n\u015eeker hastalar\u0131, kalp hastalar\u0131, tansiyon hastalar\u0131 bu t\u00fcr yiyeceklerden kesinlikle uzak durmal\u0131d\u0131r.\nAyr\u0131ca gazl\u0131 i\u00e7ecekler, konsantre meyve sular\u0131 veya \u015fekerli limonatalar yerine su, \u015fekersiz meyveli \u00e7aylar, taze s\u0131k\u0131lm\u0131\u015f meyve sular\u0131, ayran veya sade sodalar tercih edilmelidir.\u201dBeslenme ve Diyet Uzman\u0131 Hatice Sultan Kiri\u015f\u00e7i, son olarak bayramda ev yap\u0131m\u0131 sa\u011fl\u0131kl\u0131 dondurma yapmak isteyenler i\u00e7in ise \u015fu tarifi verdi: \u201c\u0130stedi\u011finiz meyveleri k\u00fcp k\u00fcp do\u011frayarak derin dondurucuya at\u0131n.\nMeyveleri (2 k\u00e2se diledi\u011finiz meyve olabilir) bir g\u00fcn dondurucuda tuttuktan sonra derin bir kaba al\u0131n ve \u00fczerine 1,5 su barda\u011f\u0131 yo\u011furt ilave edin.\nMeyvelerin yo\u011funlu\u011funa g\u00f6re yo\u011furdu ayarlayabilirsiniz.",
    "article_html": "",
    "meta_description": "Ramazan ay\u0131 boyunca uzun s\u00fcren a\u00e7l\u0131k saatleri\u00a0Ramazan Bayram\u0131\u00a0ile yerini fazla ve kalorili beslenmeye b\u0131rak\u0131yor. Beslenme ve Diyet Uzman\u0131 Hatice Sultan Kiri\u015f\u00e7i, ramazanda yava\u015flayan metabolizmay\u0131 dengelemek i\u00e7in \u00f6nerilerde bulundu.",
    "meta_lang": "tr"
}