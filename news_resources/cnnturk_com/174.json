{
    "article_id": "dd89571b283d00fea78c8e89f47adfa6.1590265822.007612",
    "title": "\u0130srail Ba\u015fbakan\u0131 Netanyahu yar\u0131n hakim kar\u015f\u0131s\u0131na \u00e7\u0131kacak",
    "authors": [],
    "canonical_link": "https://www.cnnturk.com/dunya/israil-basbakani-netanyahu-yarin-hakim-karsisina-cikacak",
    "url": "http://cnnturk.com/dunya/israil-basbakani-netanyahu-yarin-hakim-karsisina-cikacak",
    "top_img": "https://i2.cnnturk.com/i/cnnturk/75/0x0/5ec92a5a2af1071550c5f6c9.jpg",
    "meta_img": "https://i2.cnnturk.com/i/cnnturk/75/0x0/5ec92a5a2af1071550c5f6c9.jpg",
    "movies": [],
    "text": "\u0130srail'de, g\u00f6revdeyken hakk\u0131nda dava a\u00e7\u0131lan ilk ba\u015fbakan olarak tarihe ge\u00e7en Netanyahu'nun ilk duru\u015fmas\u0131, i\u015fgal alt\u0131ndaki Do\u011fu Kud\u00fcs'te yer alan \u0130srail'e ait Kud\u00fcs B\u00f6lge Mahkemesinde yap\u0131lacak.\n\nDuru\u015fmaya kat\u0131lmama talebi geri \u00e7evrilen Netanyahu'nun mahkemede haz\u0131r bulunmas\u0131 bekleniyor.\n\n2 Mart'ta yap\u0131lan erken genel se\u00e7imin ard\u0131ndan kurulan yeni koalisyon h\u00fck\u00fcmetinin ba\u015f\u0131na ge\u00e7en ve \u0130srail'de en uzun s\u00fcre ba\u015fbakanl\u0131k g\u00f6revini y\u00fcr\u00fcten siyaset\u00e7i olan Netanyahu'nun yarg\u0131lanmas\u0131n\u0131n uzun s\u00fcrerece\u011fi belirtiliyor.\n\n\u0130srail Ba\u015fsavc\u0131s\u0131 Avichai Mandelblit, 21 Kas\u0131m 2019\u2019da Netanyahu hakk\u0131nda \u00fc\u00e7 ayr\u0131 yolsuzluk dosyas\u0131 nedeniyle dava a\u00e7\u0131lmas\u0131na karar vermi\u015fti.\n\nNetanyahu, Meclise dokunulmazl\u0131k ba\u015fvurusunda bulunmu\u015f ancak yeterli deste\u011fi bulamay\u0131nca ba\u015fvurusunu geri \u00e7ekmi\u015fti. Bunun \u00fczerine Ba\u015fsavc\u0131 Mandelblit, Netanyahu hakk\u0131ndaki iddianameyi 28 Ocak'ta mahkemeye g\u00f6ndermi\u015fti.\n\nYeni tip koronavir\u00fcsle (Kovid-19) m\u00fccadele kapsam\u0131nda getirilen \u00f6nlemler nedeniyle Netanyahu'nun 17 Mart'ta yap\u0131lmas\u0131 planlanan duru\u015fmas\u0131 24 May\u0131s'a ertelenmi\u015fti.\n\nKud\u00fcs B\u00f6lge Mahkemesi, 20 May\u0131s'ta, Netanyahu'nun Kovid-19 \u00f6nlemleri ve hakk\u0131ndaki su\u00e7lamalar\u0131 bilmesini gerek\u00e7e g\u00f6stererek duru\u015fmaya kat\u0131lmama talebini reddetmi\u015fti.",
    "keywords": [
        "ba\u015fbakan\u0131",
        "kar\u015f\u0131s\u0131na",
        "netanyahu",
        "uzun",
        "i\u0307srailde",
        "nedeniyle",
        "i\u0307srail",
        "\u00e7\u0131kacak",
        "hakim",
        "martta",
        "mandelblit",
        "ve",
        "kovid19",
        "kat\u0131lmama",
        "yar\u0131n",
        "netanyahunun"
    ],
    "meta_keywords": [
        "Binyamin Netanyahu",
        "\u0130srail",
        "dava"
    ],
    "publish_date": null,
    "summary": "\u0130srail'de, g\u00f6revdeyken hakk\u0131nda dava a\u00e7\u0131lan ilk ba\u015fbakan olarak tarihe ge\u00e7en Netanyahu'nun ilk duru\u015fmas\u0131, i\u015fgal alt\u0131ndaki Do\u011fu Kud\u00fcs'te yer alan \u0130srail'e ait Kud\u00fcs B\u00f6lge Mahkemesinde yap\u0131lacak.\nDuru\u015fmaya kat\u0131lmama talebi geri \u00e7evrilen Netanyahu'nun mahkemede haz\u0131r bulunmas\u0131 bekleniyor.\n2 Mart'ta yap\u0131lan erken genel se\u00e7imin ard\u0131ndan kurulan yeni koalisyon h\u00fck\u00fcmetinin ba\u015f\u0131na ge\u00e7en ve \u0130srail'de en uzun s\u00fcre ba\u015fbakanl\u0131k g\u00f6revini y\u00fcr\u00fcten siyaset\u00e7i olan Netanyahu'nun yarg\u0131lanmas\u0131n\u0131n uzun s\u00fcrerece\u011fi belirtiliyor.\n\u0130srail Ba\u015fsavc\u0131s\u0131 Avichai Mandelblit, 21 Kas\u0131m 2019\u2019da Netanyahu hakk\u0131nda \u00fc\u00e7 ayr\u0131 yolsuzluk dosyas\u0131 nedeniyle dava a\u00e7\u0131lmas\u0131na karar vermi\u015fti.\nNetanyahu, Meclise dokunulmazl\u0131k ba\u015fvurusunda bulunmu\u015f ancak yeterli deste\u011fi bulamay\u0131nca ba\u015fvurusunu geri \u00e7ekmi\u015fti.\nBunun \u00fczerine Ba\u015fsavc\u0131 Mandelblit, Netanyahu hakk\u0131ndaki iddianameyi 28 Ocak'ta mahkemeye g\u00f6ndermi\u015fti.\nYeni tip koronavir\u00fcsle (Kovid-19) m\u00fccadele kapsam\u0131nda getirilen \u00f6nlemler nedeniyle Netanyahu'nun 17 Mart'ta yap\u0131lmas\u0131 planlanan duru\u015fmas\u0131 24 May\u0131s'a ertelenmi\u015fti.\nKud\u00fcs B\u00f6lge Mahkemesi, 20 May\u0131s'ta, Netanyahu'nun Kovid-19 \u00f6nlemleri ve hakk\u0131ndaki su\u00e7lamalar\u0131 bilmesini gerek\u00e7e g\u00f6stererek duru\u015fmaya kat\u0131lmama talebini reddetmi\u015fti.",
    "article_html": "",
    "meta_description": "\u0130srail Ba\u015fbakan\u0131 Binyamin Netanyahu hakk\u0131ndaki 3 ayr\u0131 dosya nedeniyle a\u00e7\u0131lan yolsuzluk davas\u0131, yar\u0131n g\u00f6r\u00fclmeye ba\u015flanacak.",
    "meta_lang": "tr"
}