{
    "article_id": "2c394070b15e2778e339e543f92b2c49.1590265879.1008074",
    "title": "Kadir Gecesi ne zaman, Ramazan ay\u0131n\u0131n ka\u00e7\u0131nda idrak edilecek?",
    "authors": [],
    "canonical_link": "https://www.cnnturk.com/ajanda/kadir-gecesi-ne-zaman-ramazan-ayinin-kacinda-idrak-edilecek",
    "url": "http://cnnturk.com/ajanda/kadir-gecesi-ne-zaman-ramazan-ayinin-kacinda-idrak-edilecek",
    "top_img": "https://i2.cnnturk.com/i/cnnturk/75/0x0/5cb0a1a9ae7849332070c98c.jpg",
    "meta_img": "https://i2.cnnturk.com/i/cnnturk/75/0x0/5cb0a1a9ae7849332070c98c.jpg",
    "movies": [],
    "text": "\u0130slam alemi i\u00e7in b\u00fcy\u00fck \u00f6neme sahip g\u00fcnlerden biri olan Kadir Gecesi i\u00e7in olduk\u00e7a az bir s\u00fcre kald\u0131. Ramazan ay\u0131n\u0131n sonralar\u0131na do\u011fru idrak edilen Kadir Gecesi\u2019nin tarihi Diyanet \u0130\u015fleri Ba\u015fkanl\u0131\u011f\u0131\u2019n\u0131n dini g\u00fcnler takvimi \u00fczerinden payla\u015f\u0131ld\u0131.\n\nKAD\u0130R GECES\u0130 NE ZAMAN?\n\nDiyanet\u2019in dini g\u00fcnler takviminde yer alan bilgilere g\u00f6re Kadir Gecesi bu y\u0131l 19 May\u0131s 2020 Sal\u0131 g\u00fcn\u00fcne denk gelecek. Bu g\u00fcn ise Ramazan ay\u0131n\u0131n 26. G\u00fcn\u00fcn\u00fc 27. G\u00fcne ba\u011flayan gece olacak.\n\nKAD\u0130R GECES\u0130 \u00d6NEM\u0130 NED\u0130R?\n\nBu geceyi di\u011fer b\u00fct\u00fcn zamanlardan \u00fcst\u00fcn k\u0131lan en \u00f6nemli \u00f6zellik; \u201cEy insanlar! \u0130\u015fte size Rabbinizden bir \u00f6\u011f\u00fct, kalplere bir \u015fifa ve inananlar i\u00e7in yol g\u00f6sterici bir rehber ve rahmet (olan Kur\u2019an) geldi\u201d (Y\u00fbnus, 10/57) ayetiyle \u00e2leme tan\u0131t\u0131lan, 14 as\u0131rdan beri insanl\u0131\u011f\u0131n ufkunu ayd\u0131nlatan hayat rehberimiz Kur\u2019an-\u0131 Kerim\u2019in bu gece nazil olmaya ba\u015flamas\u0131d\u0131r.\n\nZira o Kitap, bizi birbirimize yakla\u015ft\u0131racak, karde\u015f k\u0131lacak, hayat\u0131 g\u00fczelle\u015ftirecek, sorunlar\u0131n \u00e7\u00f6z\u00fcm\u00fcne \u0131\u015f\u0131k tutacak, umutla gelece\u011fi in\u015fa edecek en b\u00fcy\u00fck de\u011fer ve en \u00f6nemli hazine olarak Rabbimizin insanl\u0131\u011fa son vahyidir.\n\nY\u00fcce Kitab\u0131m\u0131zda \u201cbin aydan daha hay\u0131rl\u0131\u201d oldu\u011fu bildirilen Kadir gecesi, Kur\u2019an\u2019\u0131n getirdi\u011fi tevhit, adalet, merhamet, sevgi gibi insan\u0131 ve toplumu y\u00fccelten de\u011ferlerle bulu\u015farak huzurlu ve onurlu bir hayata kavu\u015fmay\u0131 ifade etmektedir. Bu gece bizlere, yery\u00fcz\u00fcne Rahman\u2019\u0131n merhametinin en b\u00fcy\u00fck ni\u015fanesi olarak indirilen Kur\u2019an\u2019\u0131n, insana verilen en b\u00fcy\u00fck imk\u00e2n zaman\u0131n, iman ile y\u00fcklenilen emanetin, bah\u015fedilen nimetlerin, aziz vatan\u0131m\u0131z\u0131n, karde\u015fli\u011fimizin de\u011ferini ve k\u0131ymetini bildirmektedir. Bu manada, varl\u0131k gayesini ger\u00e7ekle\u015ftirmek isteyen insan, kendisine sunulan ikram ve l\u00fctuflar\u0131n k\u0131ymet ve de\u011ferini anlad\u0131\u011f\u0131 oranda kendi kadrini ve de\u011ferini de y\u00fckseltecektir.",
    "keywords": [
        "ne",
        "b\u00fcy\u00fck",
        "bu",
        "edilecek",
        "kadir",
        "gece",
        "idrak",
        "ramazan",
        "ay\u0131n\u0131n",
        "i\u00e7in",
        "de\u011ferini",
        "ve",
        "ka\u00e7\u0131nda",
        "bir",
        "gecesi",
        "zaman",
        "en"
    ],
    "meta_keywords": [
        "kadir gecesi",
        "diyanet",
        "2020"
    ],
    "publish_date": null,
    "summary": "\u0130slam alemi i\u00e7in b\u00fcy\u00fck \u00f6neme sahip g\u00fcnlerden biri olan Kadir Gecesi i\u00e7in olduk\u00e7a az bir s\u00fcre kald\u0131.\nRamazan ay\u0131n\u0131n sonralar\u0131na do\u011fru idrak edilen Kadir Gecesi\u2019nin tarihi Diyanet \u0130\u015fleri Ba\u015fkanl\u0131\u011f\u0131\u2019n\u0131n dini g\u00fcnler takvimi \u00fczerinden payla\u015f\u0131ld\u0131.\nKAD\u0130R GECES\u0130 NE ZAMAN?\nDiyanet\u2019in dini g\u00fcnler takviminde yer alan bilgilere g\u00f6re Kadir Gecesi bu y\u0131l 19 May\u0131s 2020 Sal\u0131 g\u00fcn\u00fcne denk gelecek.\nBu g\u00fcn ise Ramazan ay\u0131n\u0131n 26.\nG\u00fcne ba\u011flayan gece olacak.\nKAD\u0130R GECES\u0130 \u00d6NEM\u0130 NED\u0130R?\nBu geceyi di\u011fer b\u00fct\u00fcn zamanlardan \u00fcst\u00fcn k\u0131lan en \u00f6nemli \u00f6zellik; \u201cEy insanlar!\n\u0130\u015fte size Rabbinizden bir \u00f6\u011f\u00fct, kalplere bir \u015fifa ve inananlar i\u00e7in yol g\u00f6sterici bir rehber ve rahmet (olan Kur\u2019an) geldi\u201d (Y\u00fbnus, 10/57) ayetiyle \u00e2leme tan\u0131t\u0131lan, 14 as\u0131rdan beri insanl\u0131\u011f\u0131n ufkunu ayd\u0131nlatan hayat rehberimiz Kur\u2019an-\u0131 Kerim\u2019in bu gece nazil olmaya ba\u015flamas\u0131d\u0131r.\nZira o Kitap, bizi birbirimize yakla\u015ft\u0131racak, karde\u015f k\u0131lacak, hayat\u0131 g\u00fczelle\u015ftirecek, sorunlar\u0131n \u00e7\u00f6z\u00fcm\u00fcne \u0131\u015f\u0131k tutacak, umutla gelece\u011fi in\u015fa edecek en b\u00fcy\u00fck de\u011fer ve en \u00f6nemli hazine olarak Rabbimizin insanl\u0131\u011fa son vahyidir.\nY\u00fcce Kitab\u0131m\u0131zda \u201cbin aydan daha hay\u0131rl\u0131\u201d oldu\u011fu bildirilen Kadir gecesi, Kur\u2019an\u2019\u0131n getirdi\u011fi tevhit, adalet, merhamet, sevgi gibi insan\u0131 ve toplumu y\u00fccelten de\u011ferlerle bulu\u015farak huzurlu ve onurlu bir hayata kavu\u015fmay\u0131 ifade etmektedir.\nBu gece bizlere, yery\u00fcz\u00fcne Rahman\u2019\u0131n merhametinin en b\u00fcy\u00fck ni\u015fanesi olarak indirilen Kur\u2019an\u2019\u0131n, insana verilen en b\u00fcy\u00fck imk\u00e2n zaman\u0131n, iman ile y\u00fcklenilen emanetin, bah\u015fedilen nimetlerin, aziz vatan\u0131m\u0131z\u0131n, karde\u015fli\u011fimizin de\u011ferini ve k\u0131ymetini bildirmektedir.\nBu manada, varl\u0131k gayesini ger\u00e7ekle\u015ftirmek isteyen insan, kendisine sunulan ikram ve l\u00fctuflar\u0131n k\u0131ymet ve de\u011ferini anlad\u0131\u011f\u0131 oranda kendi kadrini ve de\u011ferini de y\u00fckseltecektir.",
    "article_html": "",
    "meta_description": "2020 Kadir Gecesi i\u00e7in olduk\u00e7a k\u0131sa bir s\u00fcre kald\u0131. Ramazan ay\u0131 i\u00e7erisinde idrak edilen Kadir Gecesi\u2019nin tarihi Diyanet\u2019in dini g\u00fcnler takvimi i\u00e7erisinde payla\u015f\u0131lm\u0131\u015ft\u0131. Peki, Kadir Gecesi ne zaman ve \u00f6nemi nedir?",
    "meta_lang": "tr"
}