{
    "article_id": "09e39581515a6cdbb697b2226fd075bb.1590265815.8207343",
    "title": "Son dakika... Ortado\u011fu'nun karanl\u0131k akt\u00f6r\u00fc: BAE",
    "authors": [],
    "canonical_link": "https://www.cnnturk.com/video/dunya/son-dakika-ortadogunun-karanlik-aktoru-bae",
    "url": "http://cnnturk.com/video/dunya/son-dakika-ortadogunun-karanlik-aktoru-bae",
    "top_img": "https://i2.cnnturk.com/i/cnnturk/75/0x0/5ec81258d265a21ab8e8fad0.jpg",
    "meta_img": "https://i2.cnnturk.com/i/cnnturk/75/0x0/5ec81258d265a21ab8e8fad0.jpg",
    "movies": [],
    "text": "ADI TER\u00d6R OLAYLARI VE DARBE G\u0130R\u0130\u015e\u0130MLER\u0130NDE GE\u00c7\u0130YOR\n\nBirle\u015fik Arap Emirlikleri'nin n\u00fcf\u00fcsu yakla\u015f\u0131k 9 milyon. Ama sadece y\u00fczde 13'\u00fc Emirlik vatanda\u015f\u0131. \u00dclke 83 bin 600 kilometrekare alan sahip. K\u00f6rfezdeki k\u00fc\u00e7\u00fck \u00fclkelerden biri. Ama ekonomik geliri y\u00fcksek. \u00dclkenin y\u0131ll\u0131k gayri safi milli has\u0131las\u0131 693 milyar dolar. Bu ekonomik g\u00fc\u00e7, Ortado\u011fu\u2019daki halklar\u0131n derdi. \u00c7\u00fcnk\u00fc Birle\u015fik Arap Emirlikleri'nin ad\u0131, son d\u00f6nemde b\u00f6lgedeki t\u00fcm ter\u00f6r olaylar\u0131 ve darbe giri\u015fimlerinde ge\u00e7iyor.\n\nUZMANLAR \u0130SRA\u0130L'\u0130N ARAP D\u00dcNYASINDAK\u0130 TRUVA ATI D\u0130YOR\n\nDevlet y\u00f6netimi, ayn\u0131 zamanda Abu Dabi Emiri olan \u015eeyh Halife Bin Zayid El Nahyan ve ailesinin elinde bulunuyor. Oradaki etkili isim ise, veliaht prens Muhammed Bin Zayed. Zayed'e en yak\u0131n ki\u015filerden biri ise T\u00fcrkiye'nin yak\u0131ndan tan\u0131d\u0131\u011f\u0131 bir isim. Cemal Ka\u015f\u0131k\u00e7\u0131 cinayeti zanl\u0131s\u0131 Suudi Arabistan Veliaht Prensi Muhammed Bin Selman. Uzmanlar, Birle\u015fik Arap Emirlikleri i\u00e7in \u0130srail'in Arap D\u00fcnyas\u0131'ndaki truva at\u0131 diyor. \u0130ran'la rekabet i\u00e7indeki Birle\u015fik Arap Emirlikleri, bir\u00e7ok b\u00f6lgede T\u00fcrkiye'ye kar\u015f\u0131 da harekete ge\u00e7mi\u015f durumda.\n\nCEMAL KA\u015eIK\u00c7I C\u0130NAYET\u0130NDE BAE'N\u0130N ROL\u00dc\n\nSuudi Arabistan'\u0131n \u0130stanbul Ba\u015fkonsoloslu\u011fu'ndaki Cemal Ka\u015f\u0131k\u00e7\u0131 cinayeti Ankara ile Riyad y\u00f6netimi aras\u0131nda gerilime yol a\u00e7m\u0131\u015f. Ankara, cinayeti Suudi Arabistan'dan gelen timin i\u015fledi\u011fini kan\u0131tlad\u0131. O cinayet sonras\u0131 iki ki\u015fi g\u00f6zalt\u0131na al\u0131nd\u0131. O ki\u015filerin Birle\u015fik Arap Emirlikleri ajan\u0131 oldu\u011fu ortaya \u00e7\u0131kt\u0131. Zanl\u0131lardan biri hapishanede intihar etti. Ajanlar, T\u00fcrkiye'de ya\u015fayan, aralar\u0131nda siyasi muhaliflerin de oldu\u011fu Araplar hakk\u0131nda bilgi toplamaya \u00e7al\u0131\u015f\u0131yordu.\n\nBAE \u0130ST\u0130HBARATI'NIN PKK/YPG \u0130LE G\u00d6R\u00dc\u015eT\u00dc\u011e\u00dc \u0130DD\u0130ASI\n\nBirle\u015fik Arap Emirlikleri \u0130stihbarat\u0131n\u0131n, Suriye ve Irak'ta ter\u00f6r \u00f6rg\u00fct\u00fc PKK ile yak\u0131n ili\u015fki i\u00e7inde oldu\u011fu iddia edildi. Hatta PKK'n\u0131n suriye kolu YPG'li yetkililerle g\u00f6r\u00fc\u015ft\u00fc\u011f\u00fc \u00f6ne s\u00fcr\u00fcld\u00fc.\n\nMISIR'DA DARBEC\u0130 S\u0130S\u0130'YE DESTEK VERD\u0130LER\n\nAma asl\u0131nda T\u00fcrkiye ile Birle\u015fik Arap Emirlikleri'nin kar\u015f\u0131 kar\u015f\u0131ya kald\u0131\u011f\u0131 ilk \u00fclke M\u0131s\u0131r oldu. M\u0131s\u0131r'da, Muhammed Mursi iktidar\u0131n\u0131n sonunu getiren askeri darbe s\u00fcrecinde \u0130srail'le birlikte Birle\u015fik Arap Emirliklerinin ismi \u00f6n plana \u00e7\u0131kt\u0131. 2011 y\u0131l\u0131nda BAE Lideri Halife Bin Zayid Al Nahyan, \u0130hvan'\u0131n devam etmesi ve Arap bahar\u0131n\u0131n devam\u0131 halinde Arap krallar\u0131n\u0131n koltuklar\u0131n\u0131n koruyamaca\u011f\u0131n\u0131 s\u00f6yl\u00fcyordu. Birle\u015fik Arap Emirlikleri'nin Muhammed Mursi'ye y\u00f6nelik, 2 ayr\u0131 suikast giri\u015fiminde perde arkas\u0131ndaki \u00fclke oldu\u011fu \u00f6ne s\u00fcr\u00fcld\u00fc. T\u00fcrkiye, me\u015fru Mursi h\u00fck\u00fcmetinin yan\u0131nda yer ald\u0131.\n\nBirle\u015fik Arap Emirlikleri darbeci Genelkurmay Ba\u015fkan\u0131 Sisi'ye destek verdi. Ekonomik krizlerin tetiklenerek ba\u015flanan s\u00fcre\u00e7te, askeri darbeyle devrilen Muhammed Mursi, \u00f6nce hapishaneye at\u0131ld\u0131. Ard\u0131ndan hapiste \u015f\u00fcpheli \u015fekilde hayat\u0131n\u0131 kaybetti. Darbe sonras\u0131 darbeci Sisi y\u00f6netimine ilk destek veren \u00fclkeler aras\u0131nda Birle\u015fik Arap Emirlikleri yer al\u0131yordu. Birle\u015fik Arap Emirlikleriyle birlikte, Suudi Arabistan ve Kuveyt, darbeci Sisi y\u00f6netimine 12 milyar dolarl\u0131k yard\u0131m paketi sundu.\n\nS. ARAB\u0130STAN \u0130LE B\u0130RL\u0130KTE KATAR'I ABLUKAYA ALDI\n\nT\u00fcrkiye ile Birle\u015fik Arap Emirlikleri, katar krizinde de kar\u015f\u0131 kar\u015f\u0131ya geldi. Birle\u015fik Arap Emirlikleri ve Suudi Arabistan \u00f6nc\u00fcl\u00fc\u011f\u00fcnde \u00fclkeler Katar'\u0131 ablukaya ald\u0131. Abluka sonras\u0131 darbe yap\u0131laca\u011f\u0131 iddialar\u0131 g\u00fcndeme geldi. Birle\u015fik Arap Emirlikleri'nin Katar Emiri'nin yerine Londra'daki ye\u011fenini iktidara getirmek istedi\u011fi ortaya \u00e7\u0131kt\u0131. Sudan'dan getirilen paral\u0131 askerlerle Katar Saray\u0131'n\u0131n bas\u0131laca\u011f\u0131 \u00f6ne s\u00fcr\u00fcld\u00fc. B\u00f6lgedeki T\u00fcrk g\u00fc\u00e7lerinin de etkisiyle darbe tehdidi bo\u015fa \u00e7\u0131kar\u0131ld\u0131.\n\nPARALI ASKERLER\u0130N\u0130 YEMEN'DEK\u0130 \u0130\u00c7 SAVA\u015eTA KULLANDI\n\n\n\nYemen'deki insani krizde de ba\u015f akt\u00f6rlerden biri Birle\u015fik Arap Emirlikleri. Birle\u015fik Arap Emirlikleri, paral\u0131 askerlerini ilk olarak Yemen'deki i\u00e7 sava\u015fta kulland\u0131. Ancak bu m\u00fcdahaleyi f\u0131rsat\u0131 \u00e7eviren \u0130ran yanl\u0131s\u0131 Husiler, Yemen'i ele ge\u00e7irmeye ba\u015flay\u0131nca da \u00e7ark etti. Y\u00fczlerce Yemen askeri, Birle\u015fik Arap Emirlikleri'nin hava g\u00fcc\u00fcyle destekledi\u011fi ayr\u0131l\u0131k\u00e7\u0131lar taraf\u0131ndan katledildi. Yemen'deki ablukalar y\u00fcz\u00fcnden b\u00f6lgede 14 milyon ki\u015fi ma\u011fdur oldu. Her 10 dakikada bir \u00e7ocuk hayat\u0131n\u0131 kaybetti.\n\nSUDAN'DAK\u0130 ASKER\u0130 DARBEYE DESTEK VERD\u0130LER\n\nSudan'daki askeri darbede de, Birle\u015fik Arap Emirlikleri'nin rol\u00fc vard\u0131. T\u00fcrkiye-Sudan ili\u015fkileri, Cumhurba\u015fkan\u0131 Erdo\u011fan'\u0131n Aral\u0131k 2017'de Sudan'a yapt\u0131\u011f\u0131 ziyaret s\u0131ras\u0131nda \u00fclkenin kuzeyindeki Sevakin Adas\u0131'n\u0131 istemesi ve \u00d6mer El Be\u015fir'in de 'tamam' demesi ile daha ileri bir boyuta ta\u015f\u0131nd\u0131.\n\nSudan\u2019da 30 y\u0131ll\u0131k \u00d6mer El-Be\u015fir d\u00f6nemi, Nisan 2019'da askeri darbeyle kapand\u0131. Darbe sonras\u0131 \u00f6nce y\u00f6netime gelen Sudan Savunma Bakan\u0131 Avad Bin Avf, yemin t\u00f6reninden 24 saat sonra g\u00f6revi b\u0131rakmak zorunda kald\u0131. Yerine Abdulfettah El Burhan geldi. Ge\u00e7ici y\u00f6netime ilk destek veren \u00fclkelerden biri de, Birle\u015fik Arap Emirlikleri'ydi.\n\nSOMAL\u0130'DEK\u0130 SALDIRININ ARKASINDA BAE M\u0130 VARDI?\n\nSomali'de, Birle\u015fik Arap Emirliklerinin etki co\u011frafyas\u0131nda. T\u00fcrkiye ile son y\u0131llarda iyi ili\u015fkiler i\u00e7ine giren Mogadi\u015fu y\u00f6netiminin Birle\u015fik Arap Emirliklerinin hedefi oldu\u011fu iddialar aras\u0131nda. T\u00fcrkiye'nin askeri \u00fcss\u00fcn\u00fcn oldu\u011fu \u00fclke, intihar sald\u0131r\u0131lar\u0131n\u0131n sahne oluyor. T\u00fcrk g\u00fc\u00e7leri hedef al\u0131n\u0131yor.\n\nSomali'de 2'si T\u00fcrk 90 ki\u015finin hayat\u0131n\u0131 kaybetti\u011fi 29 Aral\u0131k sald\u0131r\u0131s\u0131 \u00f6ncesi, Birle\u015fik Arap Emirlikleri heyetinin Somalili yetkililerle g\u00f6r\u00fc\u015f\u00fcp T\u00fcrkiye ile ili\u015fkinizi kesin dedi\u011fi iddia ediliyor. Sald\u0131r\u0131 sonras\u0131 Somali \u0130stihbarat Ajans\u0131'n\u0131n a\u00e7\u0131klamas\u0131nda sald\u0131r\u0131n\u0131n arkas\u0131nda yabanc\u0131 bir \u00fclke var denilmi\u015fti. O sald\u0131r\u0131da da ola\u011fan \u015f\u00fcpheli olarak Birle\u015fik Arap Emirlikleri ismi \u00f6n plana \u00e7\u0131k\u0131yor.\n\nBAE L\u0130BYA'DA HAFTER'E ASKER\u0130 DESTEK VERD\u0130\n\nLibya da, Birle\u015fik Arap Emirlikleri paral\u0131 askerleriyle devredeydi. T\u00fcrkiye'nin me\u015fru ulusal mutabakat h\u00fck\u00fcmetine destek verdi\u011fi \u00fclkede, Birle\u015fik Arap Emirliklerleri General Hafter'e hem askeri hem de lojistik anlamda b\u00fcy\u00fck katk\u0131 sa\u011flad\u0131.\n\nBAE L\u0130BYA'DA S\u0130HA \u0130LE 31 \u00d6\u011eRENC\u0130Y\u0130 KATLETM\u0130\u015eT\u0130\n\nBirle\u015fik Arap Emirlikleri, hem G\u00fcney Amerika ve Afrika'dan toplad\u0131\u011f\u0131 paral\u0131 askerlerle Hafter'e b\u00fcy\u00fck destek verdi. Birle\u015fik Arap Emirlikleri silahl\u0131 insans\u0131z hava ara\u00e7lar\u0131 ve sava\u015f u\u00e7aklar\u0131yla sald\u0131r\u0131lar\u0131 koordine etti. Paral\u0131 askerler de, karada me\u015fru h\u00fck\u00fcmete kar\u015f\u0131 sava\u015ft\u0131. Libya'da Halife Hafter'e ba\u011fl\u0131 bir komutan Birle\u015fik Arap Emirlikleri'nin insans\u0131z hava ara\u00e7lar\u0131n\u0131 y\u00f6netti\u011fini, Ruslar\u0131n ise Trablus'a kar\u015f\u0131 karadaki ilerleyi\u015fi planlad\u0131\u011f\u0131n\u0131 itiraf etmi\u015fti. BAE\u2019nin \u00c7in\u2019den getirdi\u011fi S\u0130HA, Trablus\u2019ta 31 \u00f6\u011frenciyi katletmi\u015f, g\u00f6r\u00fcnt\u00fc kameralara yans\u0131m\u0131\u015ft\u0131.\n\nHAFTER'E DESTEK VERD\u0130 AMA L\u0130BYA'DA DENGE DE\u011e\u0130\u015eT\u0130\n\nO d\u00f6nemden sonra T\u00fcrkiye devreye girdi. T\u00fcrkiye ile Libya me\u015fru h\u00fck\u00fcmeti aras\u0131nda imzalanan askeri m\u00fcdahale sonras\u0131 sahada dengeler de\u011fi\u015fti.\n\nT\u00dcRK\u0130YE DESTEK VERD\u0130, HAFTER A\u011eIR KAYIPLAR VERD\u0130\n\nBAE, Rusya\u2019dan sat\u0131n ald\u0131\u011f\u0131 hava savunma sistemi Pantsir\u2019le de T\u00fcrk u\u00e7ak ve \u0130HA\u2019lar\u0131n\u0131 \u00f6nlemeyi hedefledi. Ama sadece 5 g\u00fcnde 9 adet Rus Pantsir Hava Sistemi silahl\u0131 insans\u0131z hava u\u00e7aklar\u0131 taraf\u0131ndan yok edildi. Stratejik \u00f6nemdeki Vatiyye Hava \u00dcss\u00fc dahil bir\u00e7ok b\u00f6lge art\u0131k Libya me\u015fru g\u00fc\u00e7lerinin elinde. Libya'da BAE'nin deste\u011fine ra\u011fmen Hafter g\u00fc\u00e7leri i\u00e7in son yak\u0131n g\u00f6r\u00fcn\u00fcyor.\n\nBAE, bir zamanlar k\u00f6rfez b\u00f6lgesinde turizm ve finans yat\u0131r\u0131mlar\u0131yla cazibe merkeziydi. Ama art\u0131k ayn\u0131 zamanda, b\u00f6lgesel h\u0131rslar\u0131 ve agresif d\u0131\u015f politikalar\u0131 sonucu siyasi krizler ve insan haklar\u0131 ihlalleri ile an\u0131lan bir \u00fclke konumunda. Bundan di\u011fer emirlikler de rahats\u0131z.\n\nDevlet Ba\u015fkan Yard\u0131mc\u0131s\u0131, Ba\u015fbakan ve ayn\u0131 zamanda Dubai Emiri olan \u015eeyh Muhammed Bin Ra\u015fid Al Maktum, emirliklerin liderlerini bir araya getiren toplant\u0131 s\u0131ras\u0131nda \u00fclkesinin d\u0131\u015f politikas\u0131na tepki g\u00f6stermi\u015fti.\n\nEl Maktum, \"D\u0131\u015f politikam\u0131z\u0131 toptan g\u00f6zden ge\u00e7irmeliyiz. Her g\u00fcn y\u00fcz milyonlarca dolar harc\u0131yoruz. Peki bunun kar\u015f\u0131l\u0131\u011f\u0131nda ne kazan\u0131yoruz?\" diye konu\u015fmu\u015f, \u00fclkesinin sald\u0131rgan ve m\u00fcdahaleci d\u0131\u015f siyasetinden bir an \u00f6nce vazge\u00e7mesi gerekti\u011fini s\u00f6ylemi\u015fti.\n\nT\u00dcRK\u0130YE DENGELER\u0130 DE\u011e\u0130\u015eT\u0130RD\u0130\n\nK\u00f6rfez\u2019de krizlere de sebep olan Birle\u015fik Arap Emirlikleri, \u00f6zetle baz\u0131 Orta Do\u011fu ve Afrika \u00fclkelerini hem ekonomik hem de siyasi ve askeri k\u0131skaca alm\u0131\u015f durumda \u0130srail ile bir\u00e7ok b\u00f6lgede perde arkas\u0131ndan i\u015fbirli\u011fi yapt\u0131\u011f\u0131 \u00f6ne s\u00fcr\u00fclen Birle\u015fik Arap Emirlikleri, kar\u015f\u0131s\u0131ndaki en b\u00fcy\u00fck g\u00fc\u00e7 olarak ise T\u00fcrkiye'yi g\u00f6r\u00fcyor.",
    "keywords": [
        "hava",
        "dakika",
        "ortado\u011funun",
        "askeri",
        "emirliklerinin",
        "emirlikleri",
        "karanl\u0131k",
        "destek",
        "arap",
        "son",
        "ve",
        "bir",
        "ile",
        "bae",
        "akt\u00f6r\u00fc",
        "birle\u015fik"
    ],
    "meta_keywords": [
        "T\u00fcrkiye",
        "Birle\u015fik Arap Emirlikleri",
        "BAE",
        "\u00e7eki\u015fme",
        "haber",
        "haberler",
        "video",
        "son dakika",
        "haber videosu",
        "video haber",
        "son dakika haberi",
        "son dakika videosu"
    ],
    "publish_date": null,
    "summary": "ADI TER\u00d6R OLAYLARI VE DARBE G\u0130R\u0130\u015e\u0130MLER\u0130NDE GE\u00c7\u0130YORBirle\u015fik Arap Emirlikleri'nin n\u00fcf\u00fcsu yakla\u015f\u0131k 9 milyon.\n\u00c7\u00fcnk\u00fc Birle\u015fik Arap Emirlikleri'nin ad\u0131, son d\u00f6nemde b\u00f6lgedeki t\u00fcm ter\u00f6r olaylar\u0131 ve darbe giri\u015fimlerinde ge\u00e7iyor.\nUZMANLAR \u0130SRA\u0130L'\u0130N ARAP D\u00dcNYASINDAK\u0130 TRUVA ATI D\u0130YORDevlet y\u00f6netimi, ayn\u0131 zamanda Abu Dabi Emiri olan \u015eeyh Halife Bin Zayid El Nahyan ve ailesinin elinde bulunuyor.\nZayed'e en yak\u0131n ki\u015filerden biri ise T\u00fcrkiye'nin yak\u0131ndan tan\u0131d\u0131\u011f\u0131 bir isim.\nCemal Ka\u015f\u0131k\u00e7\u0131 cinayeti zanl\u0131s\u0131 Suudi Arabistan Veliaht Prensi Muhammed Bin Selman.\nUzmanlar, Birle\u015fik Arap Emirlikleri i\u00e7in \u0130srail'in Arap D\u00fcnyas\u0131'ndaki truva at\u0131 diyor.\n\u0130ran'la rekabet i\u00e7indeki Birle\u015fik Arap Emirlikleri, bir\u00e7ok b\u00f6lgede T\u00fcrkiye'ye kar\u015f\u0131 da harekete ge\u00e7mi\u015f durumda.\nCEMAL KA\u015eIK\u00c7I C\u0130NAYET\u0130NDE BAE'N\u0130N ROL\u00dcSuudi Arabistan'\u0131n \u0130stanbul Ba\u015fkonsoloslu\u011fu'ndaki Cemal Ka\u015f\u0131k\u00e7\u0131 cinayeti Ankara ile Riyad y\u00f6netimi aras\u0131nda gerilime yol a\u00e7m\u0131\u015f.\nO ki\u015filerin Birle\u015fik Arap Emirlikleri ajan\u0131 oldu\u011fu ortaya \u00e7\u0131kt\u0131.\nAjanlar, T\u00fcrkiye'de ya\u015fayan, aralar\u0131nda siyasi muhaliflerin de oldu\u011fu Araplar hakk\u0131nda bilgi toplamaya \u00e7al\u0131\u015f\u0131yordu.\nBAE \u0130ST\u0130HBARATI'NIN PKK/YPG \u0130LE G\u00d6R\u00dc\u015eT\u00dc\u011e\u00dc \u0130DD\u0130ASIBirle\u015fik Arap Emirlikleri \u0130stihbarat\u0131n\u0131n, Suriye ve Irak'ta ter\u00f6r \u00f6rg\u00fct\u00fc PKK ile yak\u0131n ili\u015fki i\u00e7inde oldu\u011fu iddia edildi.\nMISIR'DA DARBEC\u0130 S\u0130S\u0130'YE DESTEK VERD\u0130LERAma asl\u0131nda T\u00fcrkiye ile Birle\u015fik Arap Emirlikleri'nin kar\u015f\u0131 kar\u015f\u0131ya kald\u0131\u011f\u0131 ilk \u00fclke M\u0131s\u0131r oldu.\nM\u0131s\u0131r'da, Muhammed Mursi iktidar\u0131n\u0131n sonunu getiren askeri darbe s\u00fcrecinde \u0130srail'le birlikte Birle\u015fik Arap Emirliklerinin ismi \u00f6n plana \u00e7\u0131kt\u0131.\n2011 y\u0131l\u0131nda BAE Lideri Halife Bin Zayid Al Nahyan, \u0130hvan'\u0131n devam etmesi ve Arap bahar\u0131n\u0131n devam\u0131 halinde Arap krallar\u0131n\u0131n koltuklar\u0131n\u0131n koruyamaca\u011f\u0131n\u0131 s\u00f6yl\u00fcyordu.\nBirle\u015fik Arap Emirlikleri'nin Muhammed Mursi'ye y\u00f6nelik, 2 ayr\u0131 suikast giri\u015fiminde perde arkas\u0131ndaki \u00fclke oldu\u011fu \u00f6ne s\u00fcr\u00fcld\u00fc.\nBirle\u015fik Arap Emirlikleri darbeci Genelkurmay Ba\u015fkan\u0131 Sisi'ye destek verdi.\nEkonomik krizlerin tetiklenerek ba\u015flanan s\u00fcre\u00e7te, askeri darbeyle devrilen Muhammed Mursi, \u00f6nce hapishaneye at\u0131ld\u0131.\nDarbe sonras\u0131 darbeci Sisi y\u00f6netimine ilk destek veren \u00fclkeler aras\u0131nda Birle\u015fik Arap Emirlikleri yer al\u0131yordu.\nBirle\u015fik Arap Emirlikleriyle birlikte, Suudi Arabistan ve Kuveyt, darbeci Sisi y\u00f6netimine 12 milyar dolarl\u0131k yard\u0131m paketi sundu.\nS. ARAB\u0130STAN \u0130LE B\u0130RL\u0130KTE KATAR'I ABLUKAYA ALDIT\u00fcrkiye ile Birle\u015fik Arap Emirlikleri, katar krizinde de kar\u015f\u0131 kar\u015f\u0131ya geldi.\nBirle\u015fik Arap Emirlikleri ve Suudi Arabistan \u00f6nc\u00fcl\u00fc\u011f\u00fcnde \u00fclkeler Katar'\u0131 ablukaya ald\u0131.\nBirle\u015fik Arap Emirlikleri'nin Katar Emiri'nin yerine Londra'daki ye\u011fenini iktidara getirmek istedi\u011fi ortaya \u00e7\u0131kt\u0131.\nPARALI ASKERLER\u0130N\u0130 YEMEN'DEK\u0130 \u0130\u00c7 SAVA\u015eTA KULLANDIYemen'deki insani krizde de ba\u015f akt\u00f6rlerden biri Birle\u015fik Arap Emirlikleri.\nBirle\u015fik Arap Emirlikleri, paral\u0131 askerlerini ilk olarak Yemen'deki i\u00e7 sava\u015fta kulland\u0131.\nAncak bu m\u00fcdahaleyi f\u0131rsat\u0131 \u00e7eviren \u0130ran yanl\u0131s\u0131 Husiler, Yemen'i ele ge\u00e7irmeye ba\u015flay\u0131nca da \u00e7ark etti.\nY\u00fczlerce Yemen askeri, Birle\u015fik Arap Emirlikleri'nin hava g\u00fcc\u00fcyle destekledi\u011fi ayr\u0131l\u0131k\u00e7\u0131lar taraf\u0131ndan katledildi.\nSUDAN'DAK\u0130 ASKER\u0130 DARBEYE DESTEK VERD\u0130LERSudan'daki askeri darbede de, Birle\u015fik Arap Emirlikleri'nin rol\u00fc vard\u0131.\nT\u00fcrkiye-Sudan ili\u015fkileri, Cumhurba\u015fkan\u0131 Erdo\u011fan'\u0131n Aral\u0131k 2017'de Sudan'a yapt\u0131\u011f\u0131 ziyaret s\u0131ras\u0131nda \u00fclkenin kuzeyindeki Sevakin Adas\u0131'n\u0131 istemesi ve \u00d6mer El Be\u015fir'in de 'tamam' demesi ile daha ileri bir boyuta ta\u015f\u0131nd\u0131.\nDarbe sonras\u0131 \u00f6nce y\u00f6netime gelen Sudan Savunma Bakan\u0131 Avad Bin Avf, yemin t\u00f6reninden 24 saat sonra g\u00f6revi b\u0131rakmak zorunda kald\u0131.\nGe\u00e7ici y\u00f6netime ilk destek veren \u00fclkelerden biri de, Birle\u015fik Arap Emirlikleri'ydi.\nSomali'de, Birle\u015fik Arap Emirliklerinin etki co\u011frafyas\u0131nda.\nT\u00fcrkiye ile son y\u0131llarda iyi ili\u015fkiler i\u00e7ine giren Mogadi\u015fu y\u00f6netiminin Birle\u015fik Arap Emirliklerinin hedefi oldu\u011fu iddialar aras\u0131nda.\nSomali'de 2'si T\u00fcrk 90 ki\u015finin hayat\u0131n\u0131 kaybetti\u011fi 29 Aral\u0131k sald\u0131r\u0131s\u0131 \u00f6ncesi, Birle\u015fik Arap Emirlikleri heyetinin Somalili yetkililerle g\u00f6r\u00fc\u015f\u00fcp T\u00fcrkiye ile ili\u015fkinizi kesin dedi\u011fi iddia ediliyor.\nSald\u0131r\u0131 sonras\u0131 Somali \u0130stihbarat Ajans\u0131'n\u0131n a\u00e7\u0131klamas\u0131nda sald\u0131r\u0131n\u0131n arkas\u0131nda yabanc\u0131 bir \u00fclke var denilmi\u015fti.\nO sald\u0131r\u0131da da ola\u011fan \u015f\u00fcpheli olarak Birle\u015fik Arap Emirlikleri ismi \u00f6n plana \u00e7\u0131k\u0131yor.\nBAE L\u0130BYA'DA HAFTER'E ASKER\u0130 DESTEK VERD\u0130Libya da, Birle\u015fik Arap Emirlikleri paral\u0131 askerleriyle devredeydi.\nT\u00fcrkiye'nin me\u015fru ulusal mutabakat h\u00fck\u00fcmetine destek verdi\u011fi \u00fclkede, Birle\u015fik Arap Emirliklerleri General Hafter'e hem askeri hem de lojistik anlamda b\u00fcy\u00fck katk\u0131 sa\u011flad\u0131.\nBAE L\u0130BYA'DA S\u0130HA \u0130LE 31 \u00d6\u011eRENC\u0130Y\u0130 KATLETM\u0130\u015eT\u0130Birle\u015fik Arap Emirlikleri, hem G\u00fcney Amerika ve Afrika'dan toplad\u0131\u011f\u0131 paral\u0131 askerlerle Hafter'e b\u00fcy\u00fck destek verdi.\nBirle\u015fik Arap Emirlikleri silahl\u0131 insans\u0131z hava ara\u00e7lar\u0131 ve sava\u015f u\u00e7aklar\u0131yla sald\u0131r\u0131lar\u0131 koordine etti.\nLibya'da Halife Hafter'e ba\u011fl\u0131 bir komutan Birle\u015fik Arap Emirlikleri'nin insans\u0131z hava ara\u00e7lar\u0131n\u0131 y\u00f6netti\u011fini, Ruslar\u0131n ise Trablus'a kar\u015f\u0131 karadaki ilerleyi\u015fi planlad\u0131\u011f\u0131n\u0131 itiraf etmi\u015fti.\nT\u00fcrkiye ile Libya me\u015fru h\u00fck\u00fcmeti aras\u0131nda imzalanan askeri m\u00fcdahale sonras\u0131 sahada dengeler de\u011fi\u015fti.\nT\u00dcRK\u0130YE DESTEK VERD\u0130, HAFTER A\u011eIR KAYIPLAR VERD\u0130BAE, Rusya\u2019dan sat\u0131n ald\u0131\u011f\u0131 hava savunma sistemi Pantsir\u2019le de T\u00fcrk u\u00e7ak ve \u0130HA\u2019lar\u0131n\u0131 \u00f6nlemeyi hedefledi.\nAma sadece 5 g\u00fcnde 9 adet Rus Pantsir Hava Sistemi silahl\u0131 insans\u0131z hava u\u00e7aklar\u0131 taraf\u0131ndan yok edildi.\nStratejik \u00f6nemdeki Vatiyye Hava \u00dcss\u00fc dahil bir\u00e7ok b\u00f6lge art\u0131k Libya me\u015fru g\u00fc\u00e7lerinin elinde.\nLibya'da BAE'nin deste\u011fine ra\u011fmen Hafter g\u00fc\u00e7leri i\u00e7in son yak\u0131n g\u00f6r\u00fcn\u00fcyor.\nBAE, bir zamanlar k\u00f6rfez b\u00f6lgesinde turizm ve finans yat\u0131r\u0131mlar\u0131yla cazibe merkeziydi.\nAma art\u0131k ayn\u0131 zamanda, b\u00f6lgesel h\u0131rslar\u0131 ve agresif d\u0131\u015f politikalar\u0131 sonucu siyasi krizler ve insan haklar\u0131 ihlalleri ile an\u0131lan bir \u00fclke konumunda.\nDevlet Ba\u015fkan Yard\u0131mc\u0131s\u0131, Ba\u015fbakan ve ayn\u0131 zamanda Dubai Emiri olan \u015eeyh Muhammed Bin Ra\u015fid Al Maktum, emirliklerin liderlerini bir araya getiren toplant\u0131 s\u0131ras\u0131nda \u00fclkesinin d\u0131\u015f politikas\u0131na tepki g\u00f6stermi\u015fti.\ndiye konu\u015fmu\u015f, \u00fclkesinin sald\u0131rgan ve m\u00fcdahaleci d\u0131\u015f siyasetinden bir an \u00f6nce vazge\u00e7mesi gerekti\u011fini s\u00f6ylemi\u015fti.\nT\u00dcRK\u0130YE DENGELER\u0130 DE\u011e\u0130\u015eT\u0130RD\u0130K\u00f6rfez\u2019de krizlere de sebep olan Birle\u015fik Arap Emirlikleri, \u00f6zetle baz\u0131 Orta Do\u011fu ve Afrika \u00fclkelerini hem ekonomik hem de siyasi ve askeri k\u0131skaca alm\u0131\u015f durumda \u0130srail ile bir\u00e7ok b\u00f6lgede perde arkas\u0131ndan i\u015fbirli\u011fi yapt\u0131\u011f\u0131 \u00f6ne s\u00fcr\u00fclen Birle\u015fik Arap Emirlikleri, kar\u015f\u0131s\u0131ndaki en b\u00fcy\u00fck g\u00fc\u00e7 olarak ise T\u00fcrkiye'yi g\u00f6r\u00fcyor.",
    "article_html": "",
    "meta_description": "Birle\u015fik Arap Emirlikleri, 2013\u2019te M\u0131s\u0131r\u2019daki darbeyle \u00f6ne \u00e7\u0131ksa da b\u00f6lgedeki pek \u00e7ok operasyonda parma\u011f\u0131 bulunan bir \u00fclke. K\u00f6rfez\u2019de krizlere de sebep olan Birle\u015fik Arap Emirlikleri, en \u00e7ok kar\u015f\u0131 kar\u015f\u0131ya geldi\u011fi \u00fclkelerden biri de T\u00fcrkiye. En son m\u00fccadele alan\u0131 ise Libya oldu. Birle\u015fik Arap Emirlikleri, Libya'da...",
    "meta_lang": "tr"
}