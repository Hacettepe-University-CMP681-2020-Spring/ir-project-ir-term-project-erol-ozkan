{
    "article_id": "57f6151e263baab30725064a6eb7e0c2.1590265733.1271555",
    "title": "Yeni Porsche 911 Targa 385 beygirle geldi",
    "authors": [],
    "canonical_link": "https://www.cnnturk.com/otomobil/yeni-porsche-911-targa-385-beygirle-geldi",
    "url": "http://cnnturk.com/otomobil/yeni-porsche-911-targa-385-beygirle-geldi",
    "top_img": "https://i2.cnnturk.com/i/cnnturk/75/0x0/5ec3996b5cf3b01f7841f68b.jpg",
    "meta_img": "https://i2.cnnturk.com/i/cnnturk/75/0x0/5ec3996b5cf3b01f7841f68b.jpg",
    "movies": [],
    "text": "Porsche 911 model ailesinin stil ikonu yeni Targa modelinde bulunan yenilik\u00e7i, tam otomatik tavan sistemi en ay\u0131rt edici \u00f6zellik olmaya devam ediyor. Targa'n\u0131n 1965 y\u0131l\u0131ndaki ilk ve efsanevi modelinde oldu\u011fu gibi yine, karakteristik geni\u015f takla bar\u0131, \u00f6n koltuklar\u0131n \u00fczerindeki hareketli tavan ve arkada \u00fc\u00e7 taraf\u0131 saran (wraparound) cam bulunuyor. Tavan 19 saniyede kolayl\u0131kla a\u00e7\u0131l\u0131p kapanabiliyor.Her iki modelde de ikiz turbo\u015farjl\u0131, 6 silindirli, 3 litre hacimli motor bulunuyor. Bu motor, 911 Targa 4 modeline 385 PS\u2019lik g\u00fc\u00e7 sa\u011flarken, 450Nm tork \u00fcretiyor. Motor, opsiyonel Sport Chrono paketi ile birlikte s\u0131f\u0131rdan 100 km/sa h\u0131za bir \u00f6nceki neslinden y\u00fczde 10 daha h\u0131zl\u0131 bir \u015fekilde sadece 4,2 saniyede ula\u015f\u0131yor. 911 Targa 4S modelinin motoru ise 450 PS g\u00fc\u00e7, 530 Nm tork de\u011ferine sahip ve ayn\u0131 ko\u015fullar alt\u0131nda 100 km/sa h\u0131za selefinden y\u00fczde 40 daha h\u0131zl\u0131 bir \u015fekilde sadece 3,6 saniyede ula\u015f\u0131yor. 911 Targa 4 modelinin azami h\u0131z\u0131 289 km/sa (\u00f6nceki nesile g\u00f6re 2 km/sa daha fazla) iken 4S modelinin azami h\u0131z\u0131 304 km/sa (bir \u00f6nceki nesilden 3 km/sa daha fazla).\n\n8 ileri otomatik \u015fanz\u0131man\n\nHer iki spor otomobilde de maksimum s\u00fcr\u00fc\u015f keyfi i\u00e7in standart olarak 8 ileri, \u00e7ift kavramal\u0131 \u015fanz\u0131man (PDK) ve ak\u0131ll\u0131 d\u00f6rt tekerlekten \u00e7eki\u015fli Porsche \u00c7eki\u015f Y\u00f6netim Sistemi (PTM) yer al\u0131yor. Alternatif olarak 911 Targa 4S, Sport Chrono paketinin de dahil oldu\u011fu, yeni geli\u015ftirilen 7 ileri manuel \u015fanz\u0131manla birlikte de sat\u0131n al\u0131nabiliyor. Her iki 911 modelinin de \u00f6zellik yelpazesini geni\u015fletmek i\u00e7in yeni teknolojiler entegre edildi\u011fi g\u00f6r\u00fcl\u00fcyor. Geli\u015ftirilmi\u015f Smartlift i\u015flevi sayesinde yerden y\u00fckseklik, g\u00fcnl\u00fck kullan\u0131m i\u00e7in programlanabiliyor. Opsiyon listesi, Porsche Tequipment orijinal ekipmanlar\u0131n geni\u015f yelpazesi ve Porsche Exclusive Manufaktur konseptinin sundu\u011fu ki\u015fiselle\u015ftirme se\u00e7enekleriyle destekleniyor.\n\nDaha iyi s\u00fcr\u00fc\u015f dinami\u011fi, konfor ve g\u00fcvenlik\n\nElektronik olarak kontrol edilen de\u011fi\u015fken s\u00f6n\u00fcmleme sistemi PASM (Porsche Aktif S\u00fcspansiyon Y\u00f6netimi), yeni 911 Targa modellerindeki standart ekipman\u0131n bir par\u00e7as\u0131. Bu sistem, s\u00fcr\u00fc\u015f konforu ve her s\u00fcr\u00fc\u015f durumuna g\u00f6re yol tutu\u015fu a\u00e7\u0131s\u0131ndan s\u00f6n\u00fcmleme \u00f6zelliklerini otomatik olarak ayarl\u0131yor, ayr\u0131ca Normal ve Spor olmak \u00fczere manuel olarak ayarlanabilen iki moda sahip. Tamamen de\u011fi\u015fken tork da\u011f\u0131t\u0131m\u0131na sahip elektronik bir arka diferansiyel kilidi i\u00e7eren Porsche Tork Y\u00f6nlendirme (PTV Plus), Targa 4S i\u00e7in standart donan\u0131m, Targa 4 modelinde ise opsiyonel donan\u0131m olarak sunuluyor. Di\u011fer sekizinci nesil Porsche 911 modelleri gibi Targa modellerinde de standart olarak yeni Porsche Islak Mod (Wet Mode) sunuluyor. \u00d6n tekerlek yuvalar\u0131na tak\u0131lan sens\u00f6rler, yol y\u00fczeyindeki suyu tespit edebiliyor ve e\u011fer \u00f6nemli miktarda su tespit edilirse kokpitteki bir sinyal, s\u00fcr\u00fcc\u00fcn\u00fcn Islak moda manuel olarak ge\u00e7mesini \u00f6neriyor. S\u00fcr\u00fc\u015f duyarl\u0131l\u0131\u011f\u0131 daha sonra maksimum s\u00fcr\u00fc\u015f dengesini garanti etmek i\u00e7in ko\u015fullara uyarlan\u0131yor.",
    "keywords": [
        "targa",
        "385",
        "beygirle",
        "911",
        "s\u00fcr\u00fc\u015f",
        "yeni",
        "porsche",
        "geldi",
        "olarak",
        "i\u00e7in",
        "ve",
        "bir",
        "kmsa"
    ],
    "meta_keywords": [
        "ara\u00e7",
        "konfor",
        "otomobil"
    ],
    "publish_date": null,
    "summary": "Porsche 911 model ailesinin stil ikonu yeni Targa modelinde bulunan yenilik\u00e7i, tam otomatik tavan sistemi en ay\u0131rt edici \u00f6zellik olmaya devam ediyor.\nTarga'n\u0131n 1965 y\u0131l\u0131ndaki ilk ve efsanevi modelinde oldu\u011fu gibi yine, karakteristik geni\u015f takla bar\u0131, \u00f6n koltuklar\u0131n \u00fczerindeki hareketli tavan ve arkada \u00fc\u00e7 taraf\u0131 saran (wraparound) cam bulunuyor.\nTavan 19 saniyede kolayl\u0131kla a\u00e7\u0131l\u0131p kapanabiliyor.Her iki modelde de ikiz turbo\u015farjl\u0131, 6 silindirli, 3 litre hacimli motor bulunuyor.\nBu motor, 911 Targa 4 modeline 385 PS\u2019lik g\u00fc\u00e7 sa\u011flarken, 450Nm tork \u00fcretiyor.\nMotor, opsiyonel Sport Chrono paketi ile birlikte s\u0131f\u0131rdan 100 km/sa h\u0131za bir \u00f6nceki neslinden y\u00fczde 10 daha h\u0131zl\u0131 bir \u015fekilde sadece 4,2 saniyede ula\u015f\u0131yor.\n911 Targa 4S modelinin motoru ise 450 PS g\u00fc\u00e7, 530 Nm tork de\u011ferine sahip ve ayn\u0131 ko\u015fullar alt\u0131nda 100 km/sa h\u0131za selefinden y\u00fczde 40 daha h\u0131zl\u0131 bir \u015fekilde sadece 3,6 saniyede ula\u015f\u0131yor.\n911 Targa 4 modelinin azami h\u0131z\u0131 289 km/sa (\u00f6nceki nesile g\u00f6re 2 km/sa daha fazla) iken 4S modelinin azami h\u0131z\u0131 304 km/sa (bir \u00f6nceki nesilden 3 km/sa daha fazla).\n8 ileri otomatik \u015fanz\u0131manHer iki spor otomobilde de maksimum s\u00fcr\u00fc\u015f keyfi i\u00e7in standart olarak 8 ileri, \u00e7ift kavramal\u0131 \u015fanz\u0131man (PDK) ve ak\u0131ll\u0131 d\u00f6rt tekerlekten \u00e7eki\u015fli Porsche \u00c7eki\u015f Y\u00f6netim Sistemi (PTM) yer al\u0131yor.\nAlternatif olarak 911 Targa 4S, Sport Chrono paketinin de dahil oldu\u011fu, yeni geli\u015ftirilen 7 ileri manuel \u015fanz\u0131manla birlikte de sat\u0131n al\u0131nabiliyor.\nHer iki 911 modelinin de \u00f6zellik yelpazesini geni\u015fletmek i\u00e7in yeni teknolojiler entegre edildi\u011fi g\u00f6r\u00fcl\u00fcyor.\nGeli\u015ftirilmi\u015f Smartlift i\u015flevi sayesinde yerden y\u00fckseklik, g\u00fcnl\u00fck kullan\u0131m i\u00e7in programlanabiliyor.\nOpsiyon listesi, Porsche Tequipment orijinal ekipmanlar\u0131n geni\u015f yelpazesi ve Porsche Exclusive Manufaktur konseptinin sundu\u011fu ki\u015fiselle\u015ftirme se\u00e7enekleriyle destekleniyor.\nDaha iyi s\u00fcr\u00fc\u015f dinami\u011fi, konfor ve g\u00fcvenlikElektronik olarak kontrol edilen de\u011fi\u015fken s\u00f6n\u00fcmleme sistemi PASM (Porsche Aktif S\u00fcspansiyon Y\u00f6netimi), yeni 911 Targa modellerindeki standart ekipman\u0131n bir par\u00e7as\u0131.\nBu sistem, s\u00fcr\u00fc\u015f konforu ve her s\u00fcr\u00fc\u015f durumuna g\u00f6re yol tutu\u015fu a\u00e7\u0131s\u0131ndan s\u00f6n\u00fcmleme \u00f6zelliklerini otomatik olarak ayarl\u0131yor, ayr\u0131ca Normal ve Spor olmak \u00fczere manuel olarak ayarlanabilen iki moda sahip.\nTamamen de\u011fi\u015fken tork da\u011f\u0131t\u0131m\u0131na sahip elektronik bir arka diferansiyel kilidi i\u00e7eren Porsche Tork Y\u00f6nlendirme (PTV Plus), Targa 4S i\u00e7in standart donan\u0131m, Targa 4 modelinde ise opsiyonel donan\u0131m olarak sunuluyor.\nDi\u011fer sekizinci nesil Porsche 911 modelleri gibi Targa modellerinde de standart olarak yeni Porsche Islak Mod (Wet Mode) sunuluyor.\n\u00d6n tekerlek yuvalar\u0131na tak\u0131lan sens\u00f6rler, yol y\u00fczeyindeki suyu tespit edebiliyor ve e\u011fer \u00f6nemli miktarda su tespit edilirse kokpitteki bir sinyal, s\u00fcr\u00fcc\u00fcn\u00fcn Islak moda manuel olarak ge\u00e7mesini \u00f6neriyor.\nS\u00fcr\u00fc\u015f duyarl\u0131l\u0131\u011f\u0131 daha sonra maksimum s\u00fcr\u00fc\u015f dengesini garanti etmek i\u00e7in ko\u015fullara uyarlan\u0131yor.",
    "article_html": "",
    "meta_description": "Cabriolet bir otomobilin s\u00fcr\u00fc\u015f keyfini, coup\u00e9 bir arac\u0131n sa\u011flad\u0131\u011f\u0131 konforla biraraya getiren Porsche\u2019nin yeni 911 Targa 4 ve 911 Targa 4S modelleri 55 y\u0131ll\u0131k yolculu\u011funa devam ediyor.",
    "meta_lang": "tr"
}