{
    "article_id": "2e400a319d4f4ad313a3f99e9b876f57.1590265711.5920112",
    "title": "\u0130yi bir uyku i\u00e7in 10 ipucu",
    "authors": [],
    "canonical_link": "https://www.cnnturk.com/iyilik-saglik/dogal-yasam/iyi-bir-uyku-icin-10-ipucu",
    "url": "http://cnnturk.com/iyilik-saglik/dogal-yasam/iyi-bir-uyku-icin-10-ipucu",
    "top_img": "https://i2.cnnturk.com/i/cnnturk/75/0x0/56e97cc9cbbf3421589aee42.jpg",
    "meta_img": "https://i2.cnnturk.com/i/cnnturk/75/0x0/56e97cc9cbbf3421589aee42.jpg",
    "movies": [],
    "text": "Yeterli ve kaliteli uyku ba\u011f\u0131\u015f\u0131kl\u0131k sistemi ve genel olarak sa\u011fl\u0131k i\u00e7in b\u00fcy\u00fck \u00f6nem ta\u015f\u0131yor. Harvard T\u0131p taraf\u0131ndan yay\u0131mlanan bilgilendirmede iyi bir uyku \u00e7ekmek i\u00e7in faydalanabilece\u011finiz 10 ipucu var. Haz\u0131rlayan: \u0130yilik Sa\u011fl\u0131k Haber\n\n\n\n\n\nAyn\u0131 saatte yat\u0131p ayn\u0131 saatte kalkmaya \u00f6zen g\u00f6sterin Belirli bir uyku rutini olu\u015fturmak v\u00fccudunuzun daha kolay uykuya dalmas\u0131na ve daha kolay uyanmas\u0131na yard\u0131mc\u0131 olur.\n\n\n\nYata\u011f\u0131n\u0131z\u0131 sadece uyku ve seks i\u00e7in kullan\u0131n V\u00fccudunuzu \u015fartland\u0131rmak i\u00e7in i\u015fe yarayacakt\u0131r.\n\nYatak odan\u0131z\u0131 kaliteli uyku i\u00e7in d\u00fczenleyin Televizyon,\n\ntelefon ve benzeri b\u00fct\u00fcn elektronik aletleri odan\u0131zdan \u00e7\u0131kart\u0131n. \u0130yi bir uyku i\u00e7in en ideali, sessiz, karanl\u0131k, rahat bir yatak d\u0131\u015f\u0131nda m\u00fcmk\u00fcn oldu\u011fu kadar az e\u015fya i\u00e7eren bir ortam yaratmakt\u0131r.\n\nSpor yap\u0131n D\u00fczenli olarak y\u00fcr\u00fcmek, ko\u015fmak, y\u00fczmek gibi kardiyo egsersizler yapman\u0131n \u00fc\u00e7 olumlu etkisini g\u00f6rebilirsiniz: daha h\u0131zl\u0131 uykuya dalars\u0131n\u0131z, daha derin uyursunuz, gece daha az uyan\u0131rs\u0131n\u0131z. \u00d6zellikle ko\u015fu gibi yo\u011fun egzersizleri g\u00fcn i\u00e7inde m\u00fcmk\u00fcn oldu\u011fu kadar erken yapman\u0131zda fayda var.\n\n\n\nG\u00fcn i\u00e7inde \u015fekerleme yap\u0131yorsan\u0131z k\u0131sa tutun Uzun \u015fekerlemeler do\u011fal uyku d\u00fczeninizi bozup uykuya dalacak kadar yorgun olmaman\u0131za sebep olabiliyor.\n\n\n\nKafeini azalt\u0131n Baz\u0131 insanlarda sabah i\u00e7tikleri kahve bile uykusuzlu\u011fa sebep olabiliyor. Kafein ayr\u0131ca gece tuvalete kalkman\u0131za da sebep olabiliyor. \u00d6\u011fleden sonralar\u0131 kafein almamaya \u00e7al\u0131\u015f\u0131n.\n\n\n\nSigaray\u0131 b\u0131rak\u0131n Nikotin uykuya dalmay\u0131 zorla\u015ft\u0131r\u0131yor.\n\n\n\nAlkol\u00fc \u00f6l\u00e7\u00fcl\u00fc kullan\u0131n Alkol sinir sistemini yat\u0131\u015ft\u0131r\u0131p, uykuya dalmay\u0131 kolayla\u015ft\u0131rabiliyor. Ancak bu etki sadece birka\u00e7 saat s\u00fcr\u00fcyor ve sonras\u0131nda gece boyu uyanman\u0131za sebep olabiliyor. Ayr\u0131ca horlama ve nefesle ilgili di\u011fer problemleri de k\u00f6t\u00fcle\u015ftiriyor.\n\n\n\nYatt\u0131ktan 20 dakika sonra hala uykuya dalmad\u0131ysan\u0131z kalk\u0131n Yatakta d\u00f6n\u00fcp durmak yerine kalk\u0131n, salona ge\u00e7in, bir kitap veya dergi okuyun. Yoruldu\u011funuzu hissedince tekrar yat\u0131n. Bacaklar\u0131n\u0131z\u0131 duvara dayayarak yukar\u0131 kald\u0131r\u0131p, derin nefesler al\u0131p vermek sizi rahatlat\u0131p uykuya dalman\u0131z\u0131 kolayla\u015ft\u0131rabilecek bir yoga hareketidir, deneyebilirsiniz.\n\n",
    "keywords": [
        "sebep",
        "kadar",
        "gece",
        "uykuya",
        "daha",
        "i\u0307yi",
        "i\u00e7in",
        "ipucu",
        "ve",
        "bir",
        "uyku",
        "olabiliyor"
    ],
    "meta_keywords": [
        "do\u011fal ya\u015fam",
        "uyku sorunlar\u0131",
        "uykusuzluk",
        "insomnia",
        "Uyku Bozuklu\u011fu"
    ],
    "publish_date": null,
    "summary": "Yeterli ve kaliteli uyku ba\u011f\u0131\u015f\u0131kl\u0131k sistemi ve genel olarak sa\u011fl\u0131k i\u00e7in b\u00fcy\u00fck \u00f6nem ta\u015f\u0131yor.\nHarvard T\u0131p taraf\u0131ndan yay\u0131mlanan bilgilendirmede iyi bir uyku \u00e7ekmek i\u00e7in faydalanabilece\u011finiz 10 ipucu var.\nHaz\u0131rlayan: \u0130yilik Sa\u011fl\u0131k HaberAyn\u0131 saatte yat\u0131p ayn\u0131 saatte kalkmaya \u00f6zen g\u00f6sterin Belirli bir uyku rutini olu\u015fturmak v\u00fccudunuzun daha kolay uykuya dalmas\u0131na ve daha kolay uyanmas\u0131na yard\u0131mc\u0131 olur.\nYata\u011f\u0131n\u0131z\u0131 sadece uyku ve seks i\u00e7in kullan\u0131n V\u00fccudunuzu \u015fartland\u0131rmak i\u00e7in i\u015fe yarayacakt\u0131r.\nYatak odan\u0131z\u0131 kaliteli uyku i\u00e7in d\u00fczenleyin Televizyon,telefon ve benzeri b\u00fct\u00fcn elektronik aletleri odan\u0131zdan \u00e7\u0131kart\u0131n.\n\u0130yi bir uyku i\u00e7in en ideali, sessiz, karanl\u0131k, rahat bir yatak d\u0131\u015f\u0131nda m\u00fcmk\u00fcn oldu\u011fu kadar az e\u015fya i\u00e7eren bir ortam yaratmakt\u0131r.\nSpor yap\u0131n D\u00fczenli olarak y\u00fcr\u00fcmek, ko\u015fmak, y\u00fczmek gibi kardiyo egsersizler yapman\u0131n \u00fc\u00e7 olumlu etkisini g\u00f6rebilirsiniz: daha h\u0131zl\u0131 uykuya dalars\u0131n\u0131z, daha derin uyursunuz, gece daha az uyan\u0131rs\u0131n\u0131z.\n\u00d6zellikle ko\u015fu gibi yo\u011fun egzersizleri g\u00fcn i\u00e7inde m\u00fcmk\u00fcn oldu\u011fu kadar erken yapman\u0131zda fayda var.\nG\u00fcn i\u00e7inde \u015fekerleme yap\u0131yorsan\u0131z k\u0131sa tutun Uzun \u015fekerlemeler do\u011fal uyku d\u00fczeninizi bozup uykuya dalacak kadar yorgun olmaman\u0131za sebep olabiliyor.\nKafeini azalt\u0131n Baz\u0131 insanlarda sabah i\u00e7tikleri kahve bile uykusuzlu\u011fa sebep olabiliyor.\nKafein ayr\u0131ca gece tuvalete kalkman\u0131za da sebep olabiliyor.\n\u00d6\u011fleden sonralar\u0131 kafein almamaya \u00e7al\u0131\u015f\u0131n.\nSigaray\u0131 b\u0131rak\u0131n Nikotin uykuya dalmay\u0131 zorla\u015ft\u0131r\u0131yor.\nAlkol\u00fc \u00f6l\u00e7\u00fcl\u00fc kullan\u0131n Alkol sinir sistemini yat\u0131\u015ft\u0131r\u0131p, uykuya dalmay\u0131 kolayla\u015ft\u0131rabiliyor.\nAncak bu etki sadece birka\u00e7 saat s\u00fcr\u00fcyor ve sonras\u0131nda gece boyu uyanman\u0131za sebep olabiliyor.\nAyr\u0131ca horlama ve nefesle ilgili di\u011fer problemleri de k\u00f6t\u00fcle\u015ftiriyor.\nYatt\u0131ktan 20 dakika sonra hala uykuya dalmad\u0131ysan\u0131z kalk\u0131n Yatakta d\u00f6n\u00fcp durmak yerine kalk\u0131n, salona ge\u00e7in, bir kitap veya dergi okuyun.\nYoruldu\u011funuzu hissedince tekrar yat\u0131n.\nBacaklar\u0131n\u0131z\u0131 duvara dayayarak yukar\u0131 kald\u0131r\u0131p, derin nefesler al\u0131p vermek sizi rahatlat\u0131p uykuya dalman\u0131z\u0131 kolayla\u015ft\u0131rabilecek bir yoga hareketidir, deneyebilirsiniz.",
    "article_html": "",
    "meta_description": "Yeterli ve kaliteli uyku ba\u011f\u0131\u015f\u0131kl\u0131k sistemi ve genel olarak sa\u011fl\u0131k i\u00e7in b\u00fcy\u00fck \u00f6nem ta\u015f\u0131yor. Harvard T\u0131p taraf\u0131ndan yay\u0131mlanan bilgilendirmede iyi bir uyku \u00e7ekmek i\u00e7in faydalanabilece\u011finiz 10 ipucu var. Haz\u0131rlayan: \u0130yilik Sa\u011fl\u0131k Haber",
    "meta_lang": "tr"
}