{
    "article_id": "16500305296984ddc544056c5cfc5e7f.1590265797.6659245",
    "title": "Bundesliga'da g\u00fcn\u00fcn sonu\u00e7lar\u0131",
    "authors": [],
    "canonical_link": "https://www.cnnturk.com/spor/futbol/wolfsburg-0-2-dortmund-mac-ozeti",
    "url": "http://cnnturk.com/spor/futbol/wolfsburg-0-2-dortmund-mac-ozeti",
    "top_img": "https://i2.cnnturk.com/i/cnnturk/75/0x0/5ec94d5fd265a2095088ca72.jpg",
    "meta_img": "https://i2.cnnturk.com/i/cnnturk/75/0x0/5ec94d5fd265a2095088ca72.jpg",
    "movies": [],
    "text": "Bayer Leverkusen, Borussia M\u00f6nchengladbach deplasman\u0131nda 3-1'lik skorla galip gelirken; Borussia Dortmund, deplasmanda Wolfsburg'u 2-0; Werder Bremen ise konuk oldu\u011fu Freiburg'u 1-0 ma\u011flup etmeyi ba\u015fard\u0131. Paderborn - Hoffenheim ma\u00e7\u0131 ise 1-1'lik e\u015fitlikle sona erdi.\n\nLEVERKUSEN ARA SONRASI 2'DE 2 YAPTI\n\nBorussia Park'ta Borussia M\u00f6nchengladbach, Bayer Leverkusen'i konuk etti. Leverkusen, 7'nci ve 58'inci (P) dakikada Havertz, 81'inci dakikada ise Bender'in golleriyle rakibini 3-1 ma\u011flup ederek koronavir\u00fcs nedeniyle verilen aran\u0131n ard\u0131ndan 2'de 2 yapt\u0131. 52'nci dakikada Thuram'\u0131n att\u0131\u011f\u0131 gole ra\u011fmen yenilgiden ka\u00e7\u0131namayan Borussia M\u00f6nchengladbach ise ara sonra ilk ma\u011flubiyetini tatt\u0131.\n\nPuan Durumu: M\u00f6nchengladbach (4): 52 - Leverkusen (3): 53\n\nDORTMUND DEPLASMANDA G\u00dcLD\u00dc\n\nBorussia Dortmund, Volkswagen Arena'da Wolfsburg'un konu\u011fu oldu. 32'nci dakikada Guerreiro ve 78'inci dakikada Hakimi'nin golleriyle 2-0'l\u0131k galibiyete uzanan Dortmund, ara sonras\u0131nda 2'de 2 yapt\u0131 ve zirve yar\u0131\u015f\u0131n\u0131 s\u00fcrd\u00fcrd\u00fc. 82'nci dakikada Klaus'un k\u0131rm\u0131z\u0131 kart g\u00f6rmesiyle 10 ki\u015fi kalan Wolfsburg ise ara sonras\u0131nda kendi sahas\u0131ndaki ilk ma\u00e7tan boynu b\u00fck\u00fck ayr\u0131ld\u0131.\n\nPuan Durumu: Wolfsburg (6): 39 - Dortmund (2): 57\n\nWERDER BREMEN, FREIBURG DEPLASMANINDA KAZANDI\n\nSchwarzwald Stadyumu'nda oynanan ma\u00e7ta Freiburg ile Werder Bremen kar\u015f\u0131 kar\u015f\u0131ya geldi. 19'uncu dakikada Bittencourt'un gol\u00fcyle \u00f6ne ge\u00e7en deplasman ekibi Werder Bremen, 88'inci dakikada Bargfrede'nin tak\u0131m\u0131n\u0131 10 ki\u015fi b\u0131rakmas\u0131na kar\u015f\u0131n Freiburg deplasman\u0131nda galibiyete uzanmay\u0131 bildi.\n\nPuan Durumu: Freiburg (7): 37 - Werder Bremen (17): 21\n\nPADERBORN - HOFFENHEIM MA\u00c7INDA E\u015e\u0130TL\u0130K BOZULMADI\n\n16.30 seans\u0131n\u0131n bir di\u011fer ma\u00e7\u0131nda ise Paderborn ile Hoffenheim, Benteler Arena'da kar\u015f\u0131 kar\u015f\u0131ya geldi. Deplasman ekibi Skov'un gol\u00fcyle hen\u00fcz 4'\u00fcnc\u00fc dakikada \u00f6ne ge\u00e7erken, Paderborn hemen 5 dakika sonra Srbeny ile bu gole yan\u0131t vermedi. M\u00fcsabakan\u0131n kalan 81 dakikas\u0131nda iki tak\u0131m da yakalad\u0131\u011f\u0131 f\u0131rsatlar\u0131 de\u011ferlendiremeyince m\u00fcsabaka 1-1'lik e\u015fitlikle sona erdi.\n\nPuan Durumu: Paderborn (18): 18 - Hoffenheim (9): 36\n\nM\u00d6NCHENGLADBACH TR\u0130B\u00dcNLER\u0130NDE KARTON TARAFTARLAR!\n\nKoronavir\u00fcs salg\u0131n\u0131 nedeniyle seyircisiz olarak oynanan Borussia M\u00f6nchengladbach - Bayer Leverkusen kar\u015f\u0131la\u015fmas\u0131nda ev sahibi ekibin y\u00f6netimi, taraftarlar i\u00e7in b\u00fcy\u00fck bir jeste imza att\u0131. Belli bir \u00fccret \u00f6deyen yakla\u015f\u0131k 13 bin taraftar\u0131n, trib\u00fcnlere kartondan foto\u011fraf\u0131 yerle\u015ftirildi.",
    "keywords": [
        "paderborn",
        "hoffenheim",
        "bremen",
        "ise",
        "bundesligada",
        "werder",
        "dakikada",
        "sonu\u00e7lar\u0131",
        "borussia",
        "freiburg",
        "m\u00f6nchengladbach",
        "g\u00fcn\u00fcn",
        "leverkusen"
    ],
    "meta_keywords": [
        "Wolfsburg",
        "Dortmund",
        "ma\u00e7 \u00f6zeti",
        "Bundesliga",
        "ma\u00e7 sonucu",
        "canl\u0131 skor",
        "Almanya Ligi",
        "Wolfsburg Dortmund \u00f6zet"
    ],
    "publish_date": null,
    "summary": "Bayer Leverkusen, Borussia M\u00f6nchengladbach deplasman\u0131nda 3-1'lik skorla galip gelirken; Borussia Dortmund, deplasmanda Wolfsburg'u 2-0; Werder Bremen ise konuk oldu\u011fu Freiburg'u 1-0 ma\u011flup etmeyi ba\u015fard\u0131.\nPaderborn - Hoffenheim ma\u00e7\u0131 ise 1-1'lik e\u015fitlikle sona erdi.\nLEVERKUSEN ARA SONRASI 2'DE 2 YAPTIBorussia Park'ta Borussia M\u00f6nchengladbach, Bayer Leverkusen'i konuk etti.\nLeverkusen, 7'nci ve 58'inci (P) dakikada Havertz, 81'inci dakikada ise Bender'in golleriyle rakibini 3-1 ma\u011flup ederek koronavir\u00fcs nedeniyle verilen aran\u0131n ard\u0131ndan 2'de 2 yapt\u0131.\n52'nci dakikada Thuram'\u0131n att\u0131\u011f\u0131 gole ra\u011fmen yenilgiden ka\u00e7\u0131namayan Borussia M\u00f6nchengladbach ise ara sonra ilk ma\u011flubiyetini tatt\u0131.\nPuan Durumu: M\u00f6nchengladbach (4): 52 - Leverkusen (3): 53DORTMUND DEPLASMANDA G\u00dcLD\u00dcBorussia Dortmund, Volkswagen Arena'da Wolfsburg'un konu\u011fu oldu.\n32'nci dakikada Guerreiro ve 78'inci dakikada Hakimi'nin golleriyle 2-0'l\u0131k galibiyete uzanan Dortmund, ara sonras\u0131nda 2'de 2 yapt\u0131 ve zirve yar\u0131\u015f\u0131n\u0131 s\u00fcrd\u00fcrd\u00fc.\n82'nci dakikada Klaus'un k\u0131rm\u0131z\u0131 kart g\u00f6rmesiyle 10 ki\u015fi kalan Wolfsburg ise ara sonras\u0131nda kendi sahas\u0131ndaki ilk ma\u00e7tan boynu b\u00fck\u00fck ayr\u0131ld\u0131.\nPuan Durumu: Wolfsburg (6): 39 - Dortmund (2): 57WERDER BREMEN, FREIBURG DEPLASMANINDA KAZANDISchwarzwald Stadyumu'nda oynanan ma\u00e7ta Freiburg ile Werder Bremen kar\u015f\u0131 kar\u015f\u0131ya geldi.\n19'uncu dakikada Bittencourt'un gol\u00fcyle \u00f6ne ge\u00e7en deplasman ekibi Werder Bremen, 88'inci dakikada Bargfrede'nin tak\u0131m\u0131n\u0131 10 ki\u015fi b\u0131rakmas\u0131na kar\u015f\u0131n Freiburg deplasman\u0131nda galibiyete uzanmay\u0131 bildi.\nPuan Durumu: Freiburg (7): 37 - Werder Bremen (17): 21PADERBORN - HOFFENHEIM MA\u00c7INDA E\u015e\u0130TL\u0130K BOZULMADI16.30 seans\u0131n\u0131n bir di\u011fer ma\u00e7\u0131nda ise Paderborn ile Hoffenheim, Benteler Arena'da kar\u015f\u0131 kar\u015f\u0131ya geldi.\nDeplasman ekibi Skov'un gol\u00fcyle hen\u00fcz 4'\u00fcnc\u00fc dakikada \u00f6ne ge\u00e7erken, Paderborn hemen 5 dakika sonra Srbeny ile bu gole yan\u0131t vermedi.\nM\u00fcsabakan\u0131n kalan 81 dakikas\u0131nda iki tak\u0131m da yakalad\u0131\u011f\u0131 f\u0131rsatlar\u0131 de\u011ferlendiremeyince m\u00fcsabaka 1-1'lik e\u015fitlikle sona erdi.\nPuan Durumu: Paderborn (18): 18 - Hoffenheim (9): 36M\u00d6NCHENGLADBACH TR\u0130B\u00dcNLER\u0130NDE KARTON TARAFTARLAR!\nKoronavir\u00fcs salg\u0131n\u0131 nedeniyle seyircisiz olarak oynanan Borussia M\u00f6nchengladbach - Bayer Leverkusen kar\u015f\u0131la\u015fmas\u0131nda ev sahibi ekibin y\u00f6netimi, taraftarlar i\u00e7in b\u00fcy\u00fck bir jeste imza att\u0131.\nBelli bir \u00fccret \u00f6deyen yakla\u015f\u0131k 13 bin taraftar\u0131n, trib\u00fcnlere kartondan foto\u011fraf\u0131 yerle\u015ftirildi.",
    "article_html": "",
    "meta_description": "Koronavir\u00fcs \u00f6nlemleri kapsam\u0131nda seyircisiz olarak devam eden\u00a0Almanya Bundesliga'n\u0131n 27'nci haftas\u0131nda bug\u00fcn TS\u0130 16.30 seans\u0131nda 4 ma\u00e7 oynand\u0131.",
    "meta_lang": "tr"
}