{
    "article_id": "63bdc3bc58e9d446fa59e68d9dcddf50.1590265729.43632",
    "title": "Otomobil firmalar\u0131 garanti s\u00fcresi uzatma kampanyas\u0131 ba\u015flatt\u0131lar",
    "authors": [],
    "canonical_link": "https://www.cnnturk.com/saglik/otomobil-firmalari-garanti-suresi-uzatma-kampanyasi-baslattilar",
    "url": "http://cnnturk.com/saglik/otomobil-firmalari-garanti-suresi-uzatma-kampanyasi-baslattilar",
    "top_img": "https://i2.cnnturk.com/i/cnnturk/75/0x0/5ec4d4af2af10707c4b6c9e4.jpg",
    "meta_img": "https://i2.cnnturk.com/i/cnnturk/75/0x0/5ec4d4af2af10707c4b6c9e4.jpg",
    "movies": [],
    "text": "Ancak garanti s\u00fcresi uzat\u0131lan ara\u00e7lar\u0131n sadece garantisi bitenler i\u00e7in ge\u00e7erli oldu\u011funu belirtelim. Yani sizin garantiniz devam ediyorsa ek bir s\u00fcre kazanamayacaks\u0131n\u0131z.\n\nDaha \u00f6nce BMW, Skoda, Audi, Mercedes ve Kia bu kampanyaya kat\u0131lm\u0131\u015ft\u0131. Garanti s\u00fcresini uzatan son firma Volkswagen oldu. Garantisi 1 Mart ile 31 May\u0131s 2020 tarihleri aras\u0131nda sona eren t\u00fcm Amarok, Caddy, Transporter, Caravelle ve Crafter sahiplerinin garanti s\u00fcresini 3 ay uzatt\u0131. Alman firman\u0131n bunu sadece ticari ara\u00e7larda yapmas\u0131 tepkiye neden oldu.\n\n\u00d6rne\u011fin Kia, ara\u00e7 sahiplerine ticari binek ayr\u0131m\u0131 yapmaks\u0131z\u0131n 30 Haziran 2020 tarihine kadar garanti uzatmas\u0131 sa\u011flad\u0131. Mercedes bunu yaz\u0131l\u0131 bir a\u00e7\u0131klama ile ilan etti. A\u00e7\u0131klama \u015fu \u015fekilde: \u201c\u00dcr\u00fcn ve hizmetlerimiz ile m\u00fc\u015fterilerimizin her ko\u015fulda yan\u0131nda olmay\u0131 s\u00fcrd\u00fcrmek ad\u0131na, ara\u00e7lar\u0131m\u0131z\u0131n garanti s\u00fcrelerini uzatma karar\u0131 ald\u0131k. Ya\u015fanan salg\u0131n ve Mart- Nisan aylar\u0131nda devreye giren tedbirler kapsam\u0131nda, turizm, personel ve okul ta\u015f\u0131mac\u0131l\u0131\u011f\u0131 gibi alanlarda \u00e7al\u0131\u015fan ara\u00e7lar\u0131m\u0131z\u0131n faaliyetleri k\u0131s\u0131tland\u0131. Bu d\u00f6nem i\u00e7erisinde m\u00fc\u015fterilerimizin ihtiya\u00e7lar\u0131 do\u011frultusunda, 15 Mart \u2013 31 May\u0131s 2020 tarihleri aras\u0131nda garanti s\u00fcreleri dolan ara\u00e7lar\u0131m\u0131za 30 Haziran\u2019a kadar ek garanti s\u00fcresi ve bak\u0131m zaman\u0131 gelen ara\u00e7lar\u0131m\u0131za da yine 30 Haziran\u2019a kadar y\u0131ll\u0131k bak\u0131m i\u00e7in 180 g\u00fcn, kilometre bak\u0131m\u0131 i\u00e7in %20 bak\u0131m periyodu sunuyoruz. Mercedes Benz Otomotiv Hafif Ticari Ara\u00e7lar olarak m\u00fc\u015fterilerimize deste\u011fimizi s\u00fcrd\u00fcrece\u011fiz\u201d\n\nSkoda ve Audi\u2019de koronavir\u00fcs sebebiyle garanti imkan\u0131ndan yararlanamayan ve bu s\u00fcre\u00e7te garantileri sona eren m\u00fc\u015fterilerine \u00fccretsiz onar\u0131m hakk\u0131n\u0131 da kapsayan garanti uzatma kampanyas\u0131 d\u00fczenledi. Ancak onar\u0131mlar\u0131n garanti kapsam\u0131nda yap\u0131labilmesi i\u00e7in garanti belgesinde yer alan garanti ko\u015fullar\u0131n\u0131n ge\u00e7erlili\u011finin devam etmesi gerekti\u011fi belirtildi.\n\n\n\n",
    "keywords": [
        "kadar",
        "bak\u0131m",
        "mart",
        "bu",
        "mercedes",
        "otomobil",
        "s\u00fcresi",
        "ba\u015flatt\u0131lar",
        "kampanyas\u0131",
        "i\u00e7in",
        "ve",
        "garanti",
        "firmalar\u0131",
        "ile",
        "ticari",
        "uzatma"
    ],
    "meta_keywords": [
        "otomobil",
        "garanti",
        "teknoloji"
    ],
    "publish_date": null,
    "summary": "Ancak garanti s\u00fcresi uzat\u0131lan ara\u00e7lar\u0131n sadece garantisi bitenler i\u00e7in ge\u00e7erli oldu\u011funu belirtelim.\nYani sizin garantiniz devam ediyorsa ek bir s\u00fcre kazanamayacaks\u0131n\u0131z.\nDaha \u00f6nce BMW, Skoda, Audi, Mercedes ve Kia bu kampanyaya kat\u0131lm\u0131\u015ft\u0131.\nGaranti s\u00fcresini uzatan son firma Volkswagen oldu.\nGarantisi 1 Mart ile 31 May\u0131s 2020 tarihleri aras\u0131nda sona eren t\u00fcm Amarok, Caddy, Transporter, Caravelle ve Crafter sahiplerinin garanti s\u00fcresini 3 ay uzatt\u0131.\nAlman firman\u0131n bunu sadece ticari ara\u00e7larda yapmas\u0131 tepkiye neden oldu.\n\u00d6rne\u011fin Kia, ara\u00e7 sahiplerine ticari binek ayr\u0131m\u0131 yapmaks\u0131z\u0131n 30 Haziran 2020 tarihine kadar garanti uzatmas\u0131 sa\u011flad\u0131.\nMercedes bunu yaz\u0131l\u0131 bir a\u00e7\u0131klama ile ilan etti.\nA\u00e7\u0131klama \u015fu \u015fekilde: \u201c\u00dcr\u00fcn ve hizmetlerimiz ile m\u00fc\u015fterilerimizin her ko\u015fulda yan\u0131nda olmay\u0131 s\u00fcrd\u00fcrmek ad\u0131na, ara\u00e7lar\u0131m\u0131z\u0131n garanti s\u00fcrelerini uzatma karar\u0131 ald\u0131k.\nYa\u015fanan salg\u0131n ve Mart- Nisan aylar\u0131nda devreye giren tedbirler kapsam\u0131nda, turizm, personel ve okul ta\u015f\u0131mac\u0131l\u0131\u011f\u0131 gibi alanlarda \u00e7al\u0131\u015fan ara\u00e7lar\u0131m\u0131z\u0131n faaliyetleri k\u0131s\u0131tland\u0131.\nBu d\u00f6nem i\u00e7erisinde m\u00fc\u015fterilerimizin ihtiya\u00e7lar\u0131 do\u011frultusunda, 15 Mart \u2013 31 May\u0131s 2020 tarihleri aras\u0131nda garanti s\u00fcreleri dolan ara\u00e7lar\u0131m\u0131za 30 Haziran\u2019a kadar ek garanti s\u00fcresi ve bak\u0131m zaman\u0131 gelen ara\u00e7lar\u0131m\u0131za da yine 30 Haziran\u2019a kadar y\u0131ll\u0131k bak\u0131m i\u00e7in 180 g\u00fcn, kilometre bak\u0131m\u0131 i\u00e7in %20 bak\u0131m periyodu sunuyoruz.\nMercedes Benz Otomotiv Hafif Ticari Ara\u00e7lar olarak m\u00fc\u015fterilerimize deste\u011fimizi s\u00fcrd\u00fcrece\u011fiz\u201dSkoda ve Audi\u2019de koronavir\u00fcs sebebiyle garanti imkan\u0131ndan yararlanamayan ve bu s\u00fcre\u00e7te garantileri sona eren m\u00fc\u015fterilerine \u00fccretsiz onar\u0131m hakk\u0131n\u0131 da kapsayan garanti uzatma kampanyas\u0131 d\u00fczenledi.\nAncak onar\u0131mlar\u0131n garanti kapsam\u0131nda yap\u0131labilmesi i\u00e7in garanti belgesinde yer alan garanti ko\u015fullar\u0131n\u0131n ge\u00e7erlili\u011finin devam etmesi gerekti\u011fi belirtildi.",
    "article_html": "",
    "meta_description": "Bir \u00e7ok otomobil \u00fcreticisi COVID-19 salg\u0131n\u0131 nedeniyle bir kampanya ba\u015flatt\u0131. Bu kampanya \u00e7er\u00e7evesinde firmalar koronavir\u00fcs nedeniyle uygulanan koruma \u00f6nlemleri ve k\u0131s\u0131tlamalar nedeniyle yetkili servislere gelemeyen m\u00fc\u015fterilerine y\u00f6nelik, garanti s\u00fcrelerini uzatt\u0131.",
    "meta_lang": "tr"
}