{
    "article_id": "42ba7bb9f94b391344d390b59b343ff2.1590265605.2166748",
    "title": "Son dakika... Biz Bize Yeteriz T\u00fcrkiyem kampanyas\u0131nda toplanan miktar 2 milyar TL'yi ge\u00e7ti",
    "authors": [],
    "canonical_link": "https://www.cnnturk.com/ekonomi/son-dakika-bakan-selcuk-biz-bize-yeteriz-kampanyasina-destek-2-milyar-tlyi-gecti",
    "url": "http://cnnturk.com/ekonomi/son-dakika-bakan-selcuk-biz-bize-yeteriz-kampanyasina-destek-2-milyar-tlyi-gecti",
    "top_img": "https://i2.cnnturk.com/i/cnnturk/75/0x0/5ec8d9fb2af1071550c5f42b.jpg",
    "meta_img": "https://i2.cnnturk.com/i/cnnturk/75/0x0/5ec8d9fb2af1071550c5f42b.jpg",
    "movies": [],
    "text": "Bakan Sel\u00e7uk, yapt\u0131\u011f\u0131 yaz\u0131l\u0131 a\u00e7\u0131klamada, Kovid-19'la m\u00fccadele s\u00fcrecinde, ihtiya\u00e7 sahibi vatanda\u015flara destek amac\u0131yla 30 Mart'ta Cumhurba\u015fkan\u0131 Recep Tayyip Erdo\u011fan'\u0131n \u00f6nc\u00fcl\u00fc\u011f\u00fcnde ba\u015flat\u0131lan \"Biz Bize Yeteriz T\u00fcrkiyem\" ba\u015fl\u0131kl\u0131 milli dayan\u0131\u015fma kampanyas\u0131na ili\u015fkin g\u00fcncel durumu payla\u015ft\u0131.\n\nKampanya kapsam\u0131nda bug\u00fcne kadar toplam 2 milyar 30 milyon 380 bin 771 lira topland\u0131\u011f\u0131n\u0131 a\u00e7\u0131klayan Sel\u00e7uk, kampanya i\u00e7in vatanda\u015flar\u0131n toplam 6 milyon 405 bin 225 SMS att\u0131\u011f\u0131n\u0131 kaydetti.\n\nSalg\u0131n s\u00fcrecinde ekonomik ve sosyal destek paketleriyle vatanda\u015flara destek olundu\u011funu vurgulayan Sel\u00e7uk, milli dayan\u0131\u015fma kampanyas\u0131yla da ihtiya\u00e7 sahibi vatanda\u015flara ilave destekler sunulmas\u0131n\u0131n ama\u00e7land\u0131\u011f\u0131n\u0131 belirtti.\n\nBakan Sel\u00e7uk, devlet ve milletin bu zor d\u00f6nemde el ele vererek, ihtiya\u00e7 sahibi vatanda\u015flar i\u00e7in \u00f6rnek bir dayan\u0131\u015fma sergiledi\u011fine i\u015faret ederek, \"Kampanyaya katk\u0131da bulunan, destek veren y\u00fcce g\u00f6n\u00fcll\u00fc milletimizin her bir ferdine te\u015fekk\u00fcr ediyorum. Bu iyilik hareketine kampanya sona erinceye kadar deste\u011finizin devam etmesi \u00e7a\u011fr\u0131s\u0131nda bulunuyorum.\" ifadelerini kulland\u0131.",
    "keywords": [
        "tlyi",
        "dakika",
        "ihtiya\u00e7",
        "milyar",
        "ge\u00e7ti",
        "toplanan",
        "sahibi",
        "destek",
        "yeteriz",
        "miktar",
        "son",
        "t\u00fcrkiyem",
        "s\u00fcrecinde",
        "milyon",
        "ve",
        "kampanyas\u0131nda",
        "dayan\u0131\u015fma",
        "toplam",
        "sel\u00e7uk",
        "vatanda\u015flara"
    ],
    "meta_keywords": [
        "son dakika",
        "haber",
        "haberler"
    ],
    "publish_date": null,
    "summary": "Bakan Sel\u00e7uk, yapt\u0131\u011f\u0131 yaz\u0131l\u0131 a\u00e7\u0131klamada, Kovid-19'la m\u00fccadele s\u00fcrecinde, ihtiya\u00e7 sahibi vatanda\u015flara destek amac\u0131yla 30 Mart'ta Cumhurba\u015fkan\u0131 Recep Tayyip Erdo\u011fan'\u0131n \u00f6nc\u00fcl\u00fc\u011f\u00fcnde ba\u015flat\u0131lan \"Biz Bize Yeteriz T\u00fcrkiyem\" ba\u015fl\u0131kl\u0131 milli dayan\u0131\u015fma kampanyas\u0131na ili\u015fkin g\u00fcncel durumu payla\u015ft\u0131.\nKampanya kapsam\u0131nda bug\u00fcne kadar toplam 2 milyar 30 milyon 380 bin 771 lira topland\u0131\u011f\u0131n\u0131 a\u00e7\u0131klayan Sel\u00e7uk, kampanya i\u00e7in vatanda\u015flar\u0131n toplam 6 milyon 405 bin 225 SMS att\u0131\u011f\u0131n\u0131 kaydetti.\nSalg\u0131n s\u00fcrecinde ekonomik ve sosyal destek paketleriyle vatanda\u015flara destek olundu\u011funu vurgulayan Sel\u00e7uk, milli dayan\u0131\u015fma kampanyas\u0131yla da ihtiya\u00e7 sahibi vatanda\u015flara ilave destekler sunulmas\u0131n\u0131n ama\u00e7land\u0131\u011f\u0131n\u0131 belirtti.\nBakan Sel\u00e7uk, devlet ve milletin bu zor d\u00f6nemde el ele vererek, ihtiya\u00e7 sahibi vatanda\u015flar i\u00e7in \u00f6rnek bir dayan\u0131\u015fma sergiledi\u011fine i\u015faret ederek, \"Kampanyaya katk\u0131da bulunan, destek veren y\u00fcce g\u00f6n\u00fcll\u00fc milletimizin her bir ferdine te\u015fekk\u00fcr ediyorum.\nBu iyilik hareketine kampanya sona erinceye kadar deste\u011finizin devam etmesi \u00e7a\u011fr\u0131s\u0131nda bulunuyorum.\"\nifadelerini kulland\u0131.",
    "article_html": "",
    "meta_description": "Son Dakika Ekonomi Haberleri - Aile, \u00c7al\u0131\u015fma ve Sosyal Hizmetler Bakan\u0131 Zehra Z\u00fcmr\u00fct Sel\u00e7uk, \"Biz Bize Yeteriz T\u00fcrkiyem\" kampanyas\u0131nda bug\u00fcne kadar 2 milyar 30 milyon 380 bin lira topland\u0131\u011f\u0131n\u0131 bildirdi.",
    "meta_lang": "tr"
}