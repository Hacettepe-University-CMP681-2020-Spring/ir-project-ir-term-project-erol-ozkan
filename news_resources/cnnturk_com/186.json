{
    "article_id": "26fb388cbd41288a98aa776c9809729f.1590265837.727445",
    "title": "''Cem Kaprol Project \u2013 Une Nuit Parisienne / Bir Paris Gecesi'' konserine ev sahipli\u011fi yapacak",
    "authors": [],
    "canonical_link": "https://www.cnnturk.com/kultur-sanat/cem-kaprol-project-une-nuit-parisienne-bir-paris-gecesi-konserine-ev-sahipligi-yapacak",
    "url": "http://cnnturk.com/kultur-sanat/cem-kaprol-project-une-nuit-parisienne-bir-paris-gecesi-konserine-ev-sahipligi-yapacak",
    "top_img": "https://i2.cnnturk.com/i/cnnturk/75/0x0/5e6a6fa6d265a211dc9c5e3b.jpg",
    "meta_img": "https://i2.cnnturk.com/i/cnnturk/75/0x0/5e6a6fa6d265a211dc9c5e3b.jpg",
    "movies": [],
    "text": "M\u00fczikseverler, Saint Beno\u00eet Lisesi Sil\u00fcet Salonu'nda, 13 Mart Cuma ak\u015fam\u0131 Michel Legrand & Michel Petrucciani besteleri ile renklenen Une Nuit Parisienne / Bir Paris Gecesi konserine tan\u0131kl\u0131k edecekler. Bu \u00f6zel gecede, \u00fc\u00e7 Saint Beno\u00eet Lisesi mezunu Cem Kaprol, S\u0131tk\u0131 S\u0131rtanadolu, G\u00fclce Duru y\u0131llar sonra Sil\u00fcet Salonuna geri d\u00f6necekler. Bu \u00fc\u00e7 Saint Beno\u00eet'l\u0131ya \u00e7elloda Selin Nardemir, kontrbasta Bar\u0131\u015f Da\u011fhan ve davulda Burak Durman e\u015flik edecektir.\n\nPiyanist Cem Kaprol'\u00fcn \u00f6nc\u00fcl\u00fc\u011f\u00fcnde \"Une Nuit Parisenne\" projesinde a\u011f\u0131rl\u0131kl\u0131 olarak Michel Legrand & Michel Petrucciani bestelerine yer veren grup, repertuar\u0131nda ayr\u0131ca bilinen Frans\u0131z chansonlar\u0131n\u0131n caz yorumlar\u0131n\u0131 seslendiriyor.\n\nProje, aram\u0131zdan ayr\u0131lm\u0131\u015f olan bu iki de\u011ferli Frans\u0131z m\u00fczisyenin an\u0131s\u0131na haz\u0131rland\u0131. Legrand ve Petrucciani\u2019nin bilinen par\u00e7alar\u0131n\u0131 kendine \u00f6zg\u00fc modern yakla\u015f\u0131m\u0131 ile yorumlayan grupta piyanoda Cem Kaprol, vokalde G\u00fclce Duru, \u00e7elloda Selin Nardemir, gitarda S\u0131tk\u0131 S\u0131rtanadolu, basta An\u0131l Deniz ve davulda Burak Duman sahne al\u0131yor.\n\nCem Kaprol:\n\nM\u00fczi\u011fe 8 ya\u015f\u0131nda ba\u015flayan Cem Kaprol, Saint Beno\u00eet Lisesinde okudu\u011fu y\u0131llarda caz m\u00fczi\u011fine ilgi duymaya ba\u015flad\u0131. 1987 y\u0131l\u0131nda liseden mezun olan Kaprol, \u00fcniversite e\u011fitimi s\u0131ras\u0131nda \u0130zmir\u2019de Raci Pi\u015fmi\u015fo\u011flu ve \u00d6m\u00fcr Gidel gibi caz ustalar\u0131 ile \u00e7al\u0131\u015fan Kaprol Yamaha Big Band ve kendi grubuyla konserler verdi. Daha sonra New York\u2019a giden m\u00fczisyen Mannes School of Music\u2019te e\u011fitim ald\u0131. Bu s\u0131rada Armen Donelian, Richie Beirach ve Phil Markowitz ile \u00e7al\u0131\u015ft\u0131. 90\u2019l\u0131 y\u0131llar\u0131n sonunda T\u00fcrkiye\u2019ye d\u00f6nen Cem Kaprol bir yandan profesyonel hayat\u0131n\u0131 s\u00fcrd\u00fcr\u00fcrken bir yandan da liderli\u011fini yapt\u0131\u011f\u0131 \u00e7e\u015fitli topluluklarla konserler veriyor.\n\nS\u0131tk\u0131 S\u0131rtanadolu\n\nGrupta gitar \u00e7alan S\u0131tk\u0131 S\u0131rtanadolu da Saint Beno\u00eet Lisesi mezunu (1987) bir sanat\u00e7\u0131. M\u00fczi\u011fe lise orkestras\u0131nda gitar \u00e7alarak ba\u015flayan S\u0131rtanadolu ABD\u2019de \u0130\u015fletme ve Finans e\u011fitimi ald\u0131\u011f\u0131 y\u0131llarda caza ilgi duymaya ba\u015flad\u0131. 1996 y\u0131l\u0131nda T\u00fcrkiye\u2019ye d\u00f6nen sanat\u00e7\u0131 profesyonel y\u00f6neticili\u011fin yan\u0131 s\u0131ra m\u00fczi\u011fe de devam etti. 2000\u2019li y\u0131llarda kurdu\u011fu Spin adl\u0131 toplulukla konserler verdi, bir de alb\u00fcm kaydetti. Baz\u0131 alb\u00fcmlere prod\u00fckt\u00f6rl\u00fck de yapan S\u0131rtanadolu uluslararas\u0131 festivaller de dahil pek \u00e7ok konserde sahne ald\u0131.\n\nG\u00fclce Duru\n\nGrubun solisti G\u00fclce Duru da yine Saint Beno\u00eet Lisesi mezunu (2001) bir sanat\u00e7\u0131. Lise y\u0131llar\u0131nda m\u00fczikle amat\u00f6r olarak ilgilenen Duru, Paris\u2019te Plastik Sanatlar e\u011fitimi ald\u0131. Universit\u00e9 Paris 8\u2019te Plastik Sanatlar Lisans e\u011fitimi g\u00f6rd\u00fc. T\u00fcrkiye\u2019ye d\u00f6n\u00fc\u015f\u00fcnde \u00e7e\u015fitli sanat kurumlar\u0131nda \u00e7al\u0131\u015ft\u0131 ve Y\u0131ld\u0131z Teknik \u00dcniversitesi\u2019nde M\u00fczecilik alan\u0131nda y\u00fcksek lisans e\u011fitimine devam etti.Uzun bir s\u00fcre ara verdi\u011fi m\u00fczi\u011fe 2011 y\u0131l\u0131nda Kaybedenler Kul\u00fcb\u00fc Film M\u00fczikleri projesiyle geri d\u00f6nd\u00fc.\n\n13 Mart gecesi, m\u00fczikseverler Cem Kaprol Project ile Saint Beno\u00eet Lisesi Sil\u00fcet Salonu'nda m\u00fczikseverlere b\u00fcy\u00fcl\u00fc bir m\u00fczik gecesi ya\u015fayacaklar.\n\nSaint Beno\u00eet Frans\u0131z Lisesi ve Siluet Salonu\n\nSaint Beno\u00eet Frans\u0131z Lisesi kuruldu\u011fu g\u00fcnden bu yana sanata \u00f6nem vermi\u015ftir. Saint Beno\u00eet Lisesi Sil\u00fcet Salonu Mercan Dede, Kerem G\u00f6rsev, \u0130dil Biret, Canan Anderson, A\u015fk\u0131n Arsunan, Jehan Barbur, FisF\u00fcz, Jef Giansily, Tuna Kiremit\u00e7i, Ayhan Sicimo\u011flu, Erkan O\u011fur \u0130smail Hakk\u0131 Demircio\u011flu, Borusan Quartet, Nubass gibi ses getiren konserlere, 15.\u0130stanbul Bienali bas\u0131n toplant\u0131s\u0131na (\u0130KSV) ve 27. Akbank Jazz Festivali kapsam\u0131nda Purple is the Colour konserine ve ''Liselerde Caz'' at\u00f6lye \u00e7al\u0131\u015fmalar\u0131na ve Yap\u0131 Kredi K\u00fclt\u00fcr Sanat ile Proust ve M\u00fczik etkinliklerine ev sahipli\u011fi yapm\u0131\u015ft\u0131r. Sil\u00fcet\n\nSalonu, her y\u0131l d\u00fcnyadan ve T\u00fcrkiye'den \u00f6nemli sanat\u00e7\u0131lar\u0131 ve uluslararas\u0131 etkinlikleri a\u011f\u0131rlamaya devam edecektir.",
    "keywords": [
        "bu",
        "sahipli\u011fi",
        "yapacak",
        "une",
        "paris",
        "konserine",
        "beno\u00eet",
        "cem",
        "s\u0131rtanadolu",
        "lisesi",
        "parisienne",
        "project",
        "nuit",
        "kaprol",
        "gecesi",
        "ve",
        "saint",
        "bir",
        "ile"
    ],
    "meta_keywords": [
        "konser",
        "k\u00fclt\u00fcr sanat haberleri",
        "bir paris gecesi"
    ],
    "publish_date": null,
    "summary": "M\u00fczikseverler, Saint Beno\u00eet Lisesi Sil\u00fcet Salonu'nda, 13 Mart Cuma ak\u015fam\u0131 Michel Legrand & Michel Petrucciani besteleri ile renklenen Une Nuit Parisienne / Bir Paris Gecesi konserine tan\u0131kl\u0131k edecekler.\nBu \u00f6zel gecede, \u00fc\u00e7 Saint Beno\u00eet Lisesi mezunu Cem Kaprol, S\u0131tk\u0131 S\u0131rtanadolu, G\u00fclce Duru y\u0131llar sonra Sil\u00fcet Salonuna geri d\u00f6necekler.\nBu \u00fc\u00e7 Saint Beno\u00eet'l\u0131ya \u00e7elloda Selin Nardemir, kontrbasta Bar\u0131\u015f Da\u011fhan ve davulda Burak Durman e\u015flik edecektir.\nPiyanist Cem Kaprol'\u00fcn \u00f6nc\u00fcl\u00fc\u011f\u00fcnde \"Une Nuit Parisenne\" projesinde a\u011f\u0131rl\u0131kl\u0131 olarak Michel Legrand & Michel Petrucciani bestelerine yer veren grup, repertuar\u0131nda ayr\u0131ca bilinen Frans\u0131z chansonlar\u0131n\u0131n caz yorumlar\u0131n\u0131 seslendiriyor.\nProje, aram\u0131zdan ayr\u0131lm\u0131\u015f olan bu iki de\u011ferli Frans\u0131z m\u00fczisyenin an\u0131s\u0131na haz\u0131rland\u0131.\nLegrand ve Petrucciani\u2019nin bilinen par\u00e7alar\u0131n\u0131 kendine \u00f6zg\u00fc modern yakla\u015f\u0131m\u0131 ile yorumlayan grupta piyanoda Cem Kaprol, vokalde G\u00fclce Duru, \u00e7elloda Selin Nardemir, gitarda S\u0131tk\u0131 S\u0131rtanadolu, basta An\u0131l Deniz ve davulda Burak Duman sahne al\u0131yor.\nCem Kaprol:M\u00fczi\u011fe 8 ya\u015f\u0131nda ba\u015flayan Cem Kaprol, Saint Beno\u00eet Lisesinde okudu\u011fu y\u0131llarda caz m\u00fczi\u011fine ilgi duymaya ba\u015flad\u0131.\n1987 y\u0131l\u0131nda liseden mezun olan Kaprol, \u00fcniversite e\u011fitimi s\u0131ras\u0131nda \u0130zmir\u2019de Raci Pi\u015fmi\u015fo\u011flu ve \u00d6m\u00fcr Gidel gibi caz ustalar\u0131 ile \u00e7al\u0131\u015fan Kaprol Yamaha Big Band ve kendi grubuyla konserler verdi.\nDaha sonra New York\u2019a giden m\u00fczisyen Mannes School of Music\u2019te e\u011fitim ald\u0131.\nBu s\u0131rada Armen Donelian, Richie Beirach ve Phil Markowitz ile \u00e7al\u0131\u015ft\u0131.\n90\u2019l\u0131 y\u0131llar\u0131n sonunda T\u00fcrkiye\u2019ye d\u00f6nen Cem Kaprol bir yandan profesyonel hayat\u0131n\u0131 s\u00fcrd\u00fcr\u00fcrken bir yandan da liderli\u011fini yapt\u0131\u011f\u0131 \u00e7e\u015fitli topluluklarla konserler veriyor.\nS\u0131tk\u0131 S\u0131rtanadoluGrupta gitar \u00e7alan S\u0131tk\u0131 S\u0131rtanadolu da Saint Beno\u00eet Lisesi mezunu (1987) bir sanat\u00e7\u0131.\nM\u00fczi\u011fe lise orkestras\u0131nda gitar \u00e7alarak ba\u015flayan S\u0131rtanadolu ABD\u2019de \u0130\u015fletme ve Finans e\u011fitimi ald\u0131\u011f\u0131 y\u0131llarda caza ilgi duymaya ba\u015flad\u0131.\n1996 y\u0131l\u0131nda T\u00fcrkiye\u2019ye d\u00f6nen sanat\u00e7\u0131 profesyonel y\u00f6neticili\u011fin yan\u0131 s\u0131ra m\u00fczi\u011fe de devam etti.\n2000\u2019li y\u0131llarda kurdu\u011fu Spin adl\u0131 toplulukla konserler verdi, bir de alb\u00fcm kaydetti.\nBaz\u0131 alb\u00fcmlere prod\u00fckt\u00f6rl\u00fck de yapan S\u0131rtanadolu uluslararas\u0131 festivaller de dahil pek \u00e7ok konserde sahne ald\u0131.\nG\u00fclce DuruGrubun solisti G\u00fclce Duru da yine Saint Beno\u00eet Lisesi mezunu (2001) bir sanat\u00e7\u0131.\nLise y\u0131llar\u0131nda m\u00fczikle amat\u00f6r olarak ilgilenen Duru, Paris\u2019te Plastik Sanatlar e\u011fitimi ald\u0131.\nUniversit\u00e9 Paris 8\u2019te Plastik Sanatlar Lisans e\u011fitimi g\u00f6rd\u00fc.\nT\u00fcrkiye\u2019ye d\u00f6n\u00fc\u015f\u00fcnde \u00e7e\u015fitli sanat kurumlar\u0131nda \u00e7al\u0131\u015ft\u0131 ve Y\u0131ld\u0131z Teknik \u00dcniversitesi\u2019nde M\u00fczecilik alan\u0131nda y\u00fcksek lisans e\u011fitimine devam etti.Uzun bir s\u00fcre ara verdi\u011fi m\u00fczi\u011fe 2011 y\u0131l\u0131nda Kaybedenler Kul\u00fcb\u00fc Film M\u00fczikleri projesiyle geri d\u00f6nd\u00fc.\n13 Mart gecesi, m\u00fczikseverler Cem Kaprol Project ile Saint Beno\u00eet Lisesi Sil\u00fcet Salonu'nda m\u00fczikseverlere b\u00fcy\u00fcl\u00fc bir m\u00fczik gecesi ya\u015fayacaklar.\nSaint Beno\u00eet Frans\u0131z Lisesi ve Siluet SalonuSaint Beno\u00eet Frans\u0131z Lisesi kuruldu\u011fu g\u00fcnden bu yana sanata \u00f6nem vermi\u015ftir.\nSaint Beno\u00eet Lisesi Sil\u00fcet Salonu Mercan Dede, Kerem G\u00f6rsev, \u0130dil Biret, Canan Anderson, A\u015fk\u0131n Arsunan, Jehan Barbur, FisF\u00fcz, Jef Giansily, Tuna Kiremit\u00e7i, Ayhan Sicimo\u011flu, Erkan O\u011fur \u0130smail Hakk\u0131 Demircio\u011flu, Borusan Quartet, Nubass gibi ses getiren konserlere, 15.\u0130stanbul Bienali bas\u0131n toplant\u0131s\u0131na (\u0130KSV) ve 27.\nAkbank Jazz Festivali kapsam\u0131nda Purple is the Colour konserine ve ''Liselerde Caz'' at\u00f6lye \u00e7al\u0131\u015fmalar\u0131na ve Yap\u0131 Kredi K\u00fclt\u00fcr Sanat ile Proust ve M\u00fczik etkinliklerine ev sahipli\u011fi yapm\u0131\u015ft\u0131r.\nSil\u00fcetSalonu, her y\u0131l d\u00fcnyadan ve T\u00fcrkiye'den \u00f6nemli sanat\u00e7\u0131lar\u0131 ve uluslararas\u0131 etkinlikleri a\u011f\u0131rlamaya devam edecektir.",
    "article_html": "",
    "meta_description": "''Cem Kaprol Project \u2013 Une Nuit Parisienne / Bir Paris Gecesi'' konserine ev sahipli\u011fi yaparak m\u00fczikseverleri bir araya getirecek.",
    "meta_lang": "tr"
}