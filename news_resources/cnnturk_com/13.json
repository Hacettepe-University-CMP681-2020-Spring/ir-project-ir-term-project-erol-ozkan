{
    "article_id": "89e913232fce834a913110a8f12b53ea.1590265546.10688",
    "title": "Survivor\u2019da kim elendi? Ersin Korkut Survivor 2020'den elenen isim oldu!",
    "authors": [],
    "canonical_link": "https://www.cnnturk.com/magazin/survivorda-kim-elendi-survivor-2020den-bu-aksam-elenen-isim-kim-oldu",
    "url": "http://cnnturk.com/magazin/survivorda-kim-elendi-survivor-2020den-bu-aksam-elenen-isim-kim-oldu",
    "top_img": "https://i2.cnnturk.com/i/cnnturk/75/0x0/5ebb08efb57f1514e86fb670.jpg",
    "meta_img": "https://i2.cnnturk.com/i/cnnturk/75/0x0/5ebb08efb57f1514e86fb670.jpg",
    "movies": [],
    "text": "Survivor 2020 sezonunda 12 May\u0131s 2020 Sal\u0131 g\u00fcn\u00fc yeni bir veda daha ya\u015fand\u0131. \u00dcnl\u00fcler ve g\u00f6n\u00fcll\u00fcler tak\u0131m\u0131ndan eleme adaylar\u0131n\u0131n oldu\u011fu gecede SMS s\u0131ralamas\u0131na bak\u0131lmadan bir eleme ger\u00e7ekle\u015fti. \u0130\u015fte hafta boyunca ya\u015fananlar ve elenen isim...\n\nDOKUNULMAZLIK OYUNUNU K\u0130M KAZANMI\u015eTI?\n\nHaftan\u0131n ilk dokunulmazl\u0131k oyununu \u00fcnl\u00fcler tak\u0131m\u0131 kazanm\u0131\u015f ve g\u00f6n\u00fcll\u00fcler tak\u0131m\u0131 ada konseyi ger\u00e7ekle\u015ftirmi\u015fti. Konseyde en fazla ismi \u00e7\u0131kan yar\u0131\u015fmac\u0131 Berkan ise haftan\u0131n ilk eleme aday\u0131 olarak belirlenmi\u015fti.\n\n\u0130kinci dokunulmazl\u0131k oyununu ise g\u00f6n\u00fcll\u00fclerin kazanmas\u0131yla birlikte bu kez konseye giden tak\u0131m \u00fcnl\u00fcler olmu\u015ftu. \u00dcnl\u00fclerde Mert en fazla ismi \u00e7\u0131kan yar\u0131\u015fmac\u0131 olmu\u015f ve \u00fcnl\u00fclerin ilk eleme aday\u0131 olarak belirlenmi\u015fti. Bu durum sonras\u0131 olduk\u00e7a ciddi kararlar alan Mert, kendisinin hedefte olmas\u0131n\u0131n nedeni olarak Ersin'i g\u00f6stermi\u015fti.\n\nSURV\u0130VOR'DA K\u0130M ELEND\u0130?\n\nSurvivor'da hi\u00e7 kimsenin beklemedi\u011fi bir geli\u015fme ya\u015fand\u0131. Ge\u00e7ti\u011fimiz g\u00fcnlerde hafif sakatl\u0131\u011f\u0131 bulunan Ersin'in ko\u015fmas\u0131nda problem meydana gelince doktor Metin Ku\u015f MR istedi. Yap\u0131lan kontroller sonras\u0131nda da Ersin'in yar\u0131\u015fmaya devam edemeyece\u011fi a\u00e7\u0131kland\u0131. B\u00f6ylelikle Survivor 2020'ye bu hafta veda eden isim Ersin Korkut oldu.\n\nERS\u0130N NELER S\u00d6YLED\u0130?\n\n\"\u00dcz\u00fcld\u00fc\u011f\u00fcm nokta ger\u00e7ekten \u015fu bu saatten sonra ekibe yard\u0131mc\u0131 olamayaca\u011f\u0131m. Y\u0131lmaz Erdo\u011fan \u015fakayla kar\u0131\u015f\u0131k bana \u015fampiyon olmadan gelme demi\u015fti. \u00c7ok \u00f6z\u00fcr diliyorum \u015fampiyon olamad\u0131\u011f\u0131mdan dolay\u0131. Bazen Ersin\u2019in i\u00e7inden ba\u015fka bir Ersin \u00e7\u0131km\u0131\u015ft\u0131r ger\u00e7ekten \u00e7ok \u00f6z\u00fcr diliyorum. Ardahan karde\u015fimizin dedi\u011fi gibi benim hikayem burada bitti. Burada sohbetimiz ne yaz\u0131k ki sona ermi\u015ftir.\"",
    "keywords": [
        "kim",
        "elenen",
        "oldu",
        "bu",
        "korkut",
        "ersinin",
        "survivorda",
        "2020den",
        "\u00fcnl\u00fcler",
        "\u015fampiyon",
        "ilk",
        "survivor",
        "olarak",
        "isim",
        "elendi",
        "ve",
        "bir",
        "oyununu",
        "ersin",
        "eleme"
    ],
    "meta_keywords": [
        "survivor kim elendi",
        "survivor kim gitti",
        "survivor elenen isim",
        "survivor 2020",
        ""
    ],
    "publish_date": null,
    "summary": "Survivor 2020 sezonunda 12 May\u0131s 2020 Sal\u0131 g\u00fcn\u00fc yeni bir veda daha ya\u015fand\u0131.\n\u00dcnl\u00fcler ve g\u00f6n\u00fcll\u00fcler tak\u0131m\u0131ndan eleme adaylar\u0131n\u0131n oldu\u011fu gecede SMS s\u0131ralamas\u0131na bak\u0131lmadan bir eleme ger\u00e7ekle\u015fti.\n\u0130\u015fte hafta boyunca ya\u015fananlar ve elenen isim...DOKUNULMAZLIK OYUNUNU K\u0130M KAZANMI\u015eTI?\nHaftan\u0131n ilk dokunulmazl\u0131k oyununu \u00fcnl\u00fcler tak\u0131m\u0131 kazanm\u0131\u015f ve g\u00f6n\u00fcll\u00fcler tak\u0131m\u0131 ada konseyi ger\u00e7ekle\u015ftirmi\u015fti.\nKonseyde en fazla ismi \u00e7\u0131kan yar\u0131\u015fmac\u0131 Berkan ise haftan\u0131n ilk eleme aday\u0131 olarak belirlenmi\u015fti.\n\u0130kinci dokunulmazl\u0131k oyununu ise g\u00f6n\u00fcll\u00fclerin kazanmas\u0131yla birlikte bu kez konseye giden tak\u0131m \u00fcnl\u00fcler olmu\u015ftu.\n\u00dcnl\u00fclerde Mert en fazla ismi \u00e7\u0131kan yar\u0131\u015fmac\u0131 olmu\u015f ve \u00fcnl\u00fclerin ilk eleme aday\u0131 olarak belirlenmi\u015fti.\nBu durum sonras\u0131 olduk\u00e7a ciddi kararlar alan Mert, kendisinin hedefte olmas\u0131n\u0131n nedeni olarak Ersin'i g\u00f6stermi\u015fti.\nSURV\u0130VOR'DA K\u0130M ELEND\u0130?\nSurvivor'da hi\u00e7 kimsenin beklemedi\u011fi bir geli\u015fme ya\u015fand\u0131.\nGe\u00e7ti\u011fimiz g\u00fcnlerde hafif sakatl\u0131\u011f\u0131 bulunan Ersin'in ko\u015fmas\u0131nda problem meydana gelince doktor Metin Ku\u015f MR istedi.\nYap\u0131lan kontroller sonras\u0131nda da Ersin'in yar\u0131\u015fmaya devam edemeyece\u011fi a\u00e7\u0131kland\u0131.\nB\u00f6ylelikle Survivor 2020'ye bu hafta veda eden isim Ersin Korkut oldu.\nERS\u0130N NELER S\u00d6YLED\u0130?\n\"\u00dcz\u00fcld\u00fc\u011f\u00fcm nokta ger\u00e7ekten \u015fu bu saatten sonra ekibe yard\u0131mc\u0131 olamayaca\u011f\u0131m.\nY\u0131lmaz Erdo\u011fan \u015fakayla kar\u0131\u015f\u0131k bana \u015fampiyon olmadan gelme demi\u015fti.\n\u00c7ok \u00f6z\u00fcr diliyorum \u015fampiyon olamad\u0131\u011f\u0131mdan dolay\u0131.\nBazen Ersin\u2019in i\u00e7inden ba\u015fka bir Ersin \u00e7\u0131km\u0131\u015ft\u0131r ger\u00e7ekten \u00e7ok \u00f6z\u00fcr diliyorum.\nArdahan karde\u015fimizin dedi\u011fi gibi benim hikayem burada bitti.\nBurada sohbetimiz ne yaz\u0131k ki sona ermi\u015ftir.\"",
    "article_html": "",
    "meta_description": "\"Survivor kim elendi?\" sorusu Acun'un son dakika a\u00e7\u0131klamas\u0131n\u0131n ard\u0131ndan yan\u0131t buldu. Ersin Korkut'un Survivor'dan diskalifiye oldu\u011funu a\u00e7\u0131klayan Il\u0131cal\u0131 \u00fcz\u00fcc\u00fc haberi verdi. Peki, Survivor 2020 yar\u0131\u015fmas\u0131ndan Ersin neden elendi?",
    "meta_lang": "tr"
}