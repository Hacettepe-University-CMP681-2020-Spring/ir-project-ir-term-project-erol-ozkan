{
    "article_id": "f5932b80769d04206d16f05f248fc697.1590265734.8715246",
    "title": "Suzuki V-Strom ailesinin yenisi DL1050 T\u00fcrkiye\u2019de",
    "authors": [],
    "canonical_link": "https://www.cnnturk.com/otomobil/suzuki-v-strom-ailesinin-yenisi-dl1050-turkiyede",
    "url": "http://cnnturk.com/otomobil/suzuki-v-strom-ailesinin-yenisi-dl1050-turkiyede",
    "top_img": "https://i2.cnnturk.com/i/cnnturk/75/0x0/5ec2601e214ed81bc0deac95.jpg",
    "meta_img": "https://i2.cnnturk.com/i/cnnturk/75/0x0/5ec2601e214ed81bc0deac95.jpg",
    "movies": [],
    "text": "Japon marka Suzuki, macera severlerin tercihi V-Strom serisinin en g\u00fc\u00e7l\u00fc \u00fcyesi DL1050\u2019yi T\u00fcrkiye\u2019de sat\u0131\u015fa sundu. Suzuki\u2019nin efsanele\u015fmi\u015f off-road motosikletleri DR-Z ile DR Big modellerinden ilham al\u0131narak geli\u015ftirilen V-Strom 1050; kolay manevra kabiliyeti, sportifli\u011fi, yeni nesil teknolojileri ve y\u00fcksek performans sunan V-Twin motoruyla iddias\u0131n\u0131 g\u00fc\u00e7l\u00fc bir \u015fekilde ortaya koyuyor. T\u00fcrkiye\u2019de May\u0131s ay\u0131ndan itibaren 149 bin TL\u2019den ba\u015flayan fiyatlarla sat\u0131\u015fa sunulmaya ba\u015flanan V-Strom serisinin yeni \u00fcyesi, 1050 ve 1050 XT donan\u0131m versiyonlar\u0131yla motosiklet tutkunlar\u0131n\u0131n kar\u015f\u0131s\u0131na \u00e7\u0131kt\u0131.\n\n\n\nY\u00fcksek teknoloji, g\u00fcvenlik, tam kontrol\n\n\n\nV-Strom 1050, \u201cSuzuki Ak\u0131ll\u0131 S\u00fcr\u00fcs\u0327 Sistemi\u201d \u00f6zelliklerini b\u00fcnyesinde bar\u0131nd\u0131rarak kullan\u0131c\u0131s\u0131na eksiksiz bir hakimiyet ve g\u00fcven duygusunu a\u015f\u0131l\u0131yor. Bu sistemler aras\u0131nda; ABS\u2019nin yat\u0131k durumdayken de aktif hale gelmesini sa\u011flayan Hareket Takip Fren Sistemi, yoku\u015f yukar\u0131 fren yap\u0131ld\u0131\u011f\u0131nda kaymay\u0131 \u00f6nleyen Yoku\u015f Kalk\u0131\u015f Kontrol Sistemi, yoku\u015f a\u015fa\u011f\u0131 arka tekerle\u011fin kalkmas\u0131n\u0131 \u00f6nleyen E\u011fime Ba\u011fl\u0131 Kontrol Sistemi, gaz kelebeg\u0306inin \u00e7al\u0131s\u0327t\u0131r\u0131lmas\u0131na gerek kalmaks\u0131z\u0131n belirlenen h\u0131z\u0131 koruyan Seyir Kontrol Sistemi ve a\u011f\u0131rl\u0131\u011fa g\u00f6re optimum frenleme sunan Y\u00fcke Ba\u011fl\u0131 Kontrol Sistemi yer al\u0131yor. 3 farkl\u0131 Suzuki S\u00fcr\u00fc\u015f Modu, keskin gaz kelebe\u011fi tepkisinden en yumu\u015fa\u011f\u0131na kadar s\u00fcr\u00fcc\u00fcye farkl\u0131 kullan\u0131m modlar\u0131 sunuyor. \u00c7eki\u015f Kontrol Sistemi ise s\u00fcrekli olarak \u00f6n ve arka teker h\u0131z\u0131n\u0131, gaz kelebeg\u0306inin konumunu, krank ve dis\u0327li pozisyonlar\u0131n\u0131 denetleyerek ate\u015fleme zaman\u0131 ve hava \u00e7\u0131k\u0131\u015flar\u0131n\u0131 y\u00f6netiyor.\n\n\n\nPerformansl\u0131, tasarruflu ve \u00e7evreci motor\n\n\n\nYeni neslin \u00f6nc\u00fcs\u00fc V-Strom 1050, sahip oldu\u011fu motor \u00f6zellikleriyle fark yarat\u0131rken yeni Euro5 emisyon standartlar\u0131n\u0131 da kar\u015f\u0131l\u0131yor. 1037 cc hacmindeki su so\u011futmal\u0131 90 derece V-Twin motor, 8500 d/d\u2019da 106 HP g\u00fc\u00e7 \u00fcreterek y\u00fcksek performans sa\u011fl\u0131yor. \u015eehir, k\u0131rsal yollar, r\u00fczgar ge\u00e7is\u0327leri, toprak yollar gibi farkl\u0131 durumlarda s\u00fcr\u00fcs\u0327 keyfini maksimize eden rafine motor, 100 km\u2019de ortalama 4,9 litre yak\u0131t t\u00fcketimiyle de avantaj sa\u011fl\u0131yor. Motorda yer alan d\u00fcs\u0327\u00fck RPM destek sistemi ve elektronik gaz kelebe\u011fi; s\u00fcr\u00fcc\u00fcn\u00fcn durduktan sonra hareket edi\u015fini ve ani manevralar\u0131 kolayla\u015ft\u0131r\u0131yor. Ayr\u0131ca ekzantrik mili ve zamanlamas\u0131, \u00e7ift ate\u015fleme teknolojisi, motor kontrol mod\u00fcl\u00fc ve s\u0131v\u0131 so\u011futmal\u0131 ya\u011f so\u011futucusu gibi fonksiyonlar motor verimlili\u011fini art\u0131ran \u00f6zellikler aras\u0131nda bulunuyor.",
    "keywords": [
        "kontrol",
        "suzuki",
        "1050",
        "t\u00fcrkiyede",
        "gaz",
        "yeni",
        "motor",
        "yoku\u015f",
        "yenisi",
        "dl1050",
        "ve",
        "sistemi",
        "ailesinin",
        "vstrom"
    ],
    "meta_keywords": [
        "motosiklet",
        "motor verimlili\u011fi",
        "otomobil"
    ],
    "publish_date": null,
    "summary": "Japon marka Suzuki, macera severlerin tercihi V-Strom serisinin en g\u00fc\u00e7l\u00fc \u00fcyesi DL1050\u2019yi T\u00fcrkiye\u2019de sat\u0131\u015fa sundu.\nSuzuki\u2019nin efsanele\u015fmi\u015f off-road motosikletleri DR-Z ile DR Big modellerinden ilham al\u0131narak geli\u015ftirilen V-Strom 1050; kolay manevra kabiliyeti, sportifli\u011fi, yeni nesil teknolojileri ve y\u00fcksek performans sunan V-Twin motoruyla iddias\u0131n\u0131 g\u00fc\u00e7l\u00fc bir \u015fekilde ortaya koyuyor.\nT\u00fcrkiye\u2019de May\u0131s ay\u0131ndan itibaren 149 bin TL\u2019den ba\u015flayan fiyatlarla sat\u0131\u015fa sunulmaya ba\u015flanan V-Strom serisinin yeni \u00fcyesi, 1050 ve 1050 XT donan\u0131m versiyonlar\u0131yla motosiklet tutkunlar\u0131n\u0131n kar\u015f\u0131s\u0131na \u00e7\u0131kt\u0131.\nY\u00fcksek teknoloji, g\u00fcvenlik, tam kontrolV-Strom 1050, \u201cSuzuki Ak\u0131ll\u0131 S\u00fcr\u00fcs\u0327 Sistemi\u201d \u00f6zelliklerini b\u00fcnyesinde bar\u0131nd\u0131rarak kullan\u0131c\u0131s\u0131na eksiksiz bir hakimiyet ve g\u00fcven duygusunu a\u015f\u0131l\u0131yor.\nBu sistemler aras\u0131nda; ABS\u2019nin yat\u0131k durumdayken de aktif hale gelmesini sa\u011flayan Hareket Takip Fren Sistemi, yoku\u015f yukar\u0131 fren yap\u0131ld\u0131\u011f\u0131nda kaymay\u0131 \u00f6nleyen Yoku\u015f Kalk\u0131\u015f Kontrol Sistemi, yoku\u015f a\u015fa\u011f\u0131 arka tekerle\u011fin kalkmas\u0131n\u0131 \u00f6nleyen E\u011fime Ba\u011fl\u0131 Kontrol Sistemi, gaz kelebeg\u0306inin \u00e7al\u0131s\u0327t\u0131r\u0131lmas\u0131na gerek kalmaks\u0131z\u0131n belirlenen h\u0131z\u0131 koruyan Seyir Kontrol Sistemi ve a\u011f\u0131rl\u0131\u011fa g\u00f6re optimum frenleme sunan Y\u00fcke Ba\u011fl\u0131 Kontrol Sistemi yer al\u0131yor.\n3 farkl\u0131 Suzuki S\u00fcr\u00fc\u015f Modu, keskin gaz kelebe\u011fi tepkisinden en yumu\u015fa\u011f\u0131na kadar s\u00fcr\u00fcc\u00fcye farkl\u0131 kullan\u0131m modlar\u0131 sunuyor.\n\u00c7eki\u015f Kontrol Sistemi ise s\u00fcrekli olarak \u00f6n ve arka teker h\u0131z\u0131n\u0131, gaz kelebeg\u0306inin konumunu, krank ve dis\u0327li pozisyonlar\u0131n\u0131 denetleyerek ate\u015fleme zaman\u0131 ve hava \u00e7\u0131k\u0131\u015flar\u0131n\u0131 y\u00f6netiyor.\nPerformansl\u0131, tasarruflu ve \u00e7evreci motorYeni neslin \u00f6nc\u00fcs\u00fc V-Strom 1050, sahip oldu\u011fu motor \u00f6zellikleriyle fark yarat\u0131rken yeni Euro5 emisyon standartlar\u0131n\u0131 da kar\u015f\u0131l\u0131yor.\n1037 cc hacmindeki su so\u011futmal\u0131 90 derece V-Twin motor, 8500 d/d\u2019da 106 HP g\u00fc\u00e7 \u00fcreterek y\u00fcksek performans sa\u011fl\u0131yor.\n\u015eehir, k\u0131rsal yollar, r\u00fczgar ge\u00e7is\u0327leri, toprak yollar gibi farkl\u0131 durumlarda s\u00fcr\u00fcs\u0327 keyfini maksimize eden rafine motor, 100 km\u2019de ortalama 4,9 litre yak\u0131t t\u00fcketimiyle de avantaj sa\u011fl\u0131yor.\nMotorda yer alan d\u00fcs\u0327\u00fck RPM destek sistemi ve elektronik gaz kelebe\u011fi; s\u00fcr\u00fcc\u00fcn\u00fcn durduktan sonra hareket edi\u015fini ve ani manevralar\u0131 kolayla\u015ft\u0131r\u0131yor.\nAyr\u0131ca ekzantrik mili ve zamanlamas\u0131, \u00e7ift ate\u015fleme teknolojisi, motor kontrol mod\u00fcl\u00fc ve s\u0131v\u0131 so\u011futmal\u0131 ya\u011f so\u011futucusu gibi fonksiyonlar motor verimlili\u011fini art\u0131ran \u00f6zellikler aras\u0131nda bulunuyor.",
    "article_html": "",
    "meta_description": "Suzuki, adventure s\u0131n\u0131f\u0131na damga vuran V-Strom serisinin en g\u00fc\u00e7l\u00fcs\u00fc yeni DL1050 modelini tan\u0131tt\u0131. T\u00fcrkiye\u2019de sat\u0131\u015f\u0131na ba\u015flanan V-Strom\u2019un 1050 ve 1050XT Adventure olacak \u015fekilde iki versiyonu bulunuyor.",
    "meta_lang": "tr"
}