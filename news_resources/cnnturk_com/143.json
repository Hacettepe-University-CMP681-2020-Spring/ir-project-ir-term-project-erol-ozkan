{
    "article_id": "14b3901d77919a99251d9e17f3b78a8b.1590265775.8672743",
    "title": "Tarihe ge\u00e7tiler! Bo\u015f u\u00e7akta 9 milyon yolcu",
    "authors": [],
    "canonical_link": "https://www.cnnturk.com/turkiye/tarihe-gectiler-bos-ucakta-9-milyon-yolcu",
    "url": "http://cnnturk.com/turkiye/tarihe-gectiler-bos-ucakta-9-milyon-yolcu",
    "top_img": "https://i2.cnnturk.com/i/cnnturk/75/0x0/5ec8b9dec8c3730fcc93cd70.jpg",
    "meta_img": "https://i2.cnnturk.com/i/cnnturk/75/0x0/5ec8b9dec8c3730fcc93cd70.jpg",
    "movies": [],
    "text": "Gazi Mustafa Kemal Atat\u00fcrk\u2019\u00fcn Milli M\u00fccadele\u2019yi ba\u015flatt\u0131\u011f\u0131 tarihten tam 101 y\u0131l sonra T\u00fcrk Hava Yollar\u0131, 19 May\u0131s Atat\u00fcrk\u2019\u00fc Anma, Gen\u00e7lik ve Spor Bayram\u0131\u2019na \u00f6zel Samsun\u2019a tarihi bir u\u00e7u\u015f d\u00fczenledi. Pandemi nedeniyle evlerimizde oldu\u011fumuz bug\u00fcnlerde bo\u015f kalkan u\u00e7ak i\u00e7in sanal olarak hat\u0131ra biletleri olu\u015fturuldu. Ve o biletler, bir\u00e7ok \u015fehrin n\u00fcfusundan bile fazla olarak 9 milyonu buldu.(\u00d6zlem \u00dclk\u00fc/Milliyet)\n\n\n\n\n\n\u0130nsanlar\u0131n yan\u0131nda olmas\u0131n\u0131 istedikleri sevdiklerinin ad\u0131n\u0131 da yazd\u0131rarak sanal da olsa bir arada \u00e7\u0131kt\u0131klar\u0131 yolculu\u011fun kaptan pilotlu\u011funu THY\u2019nin en gen\u00e7 kad\u0131n kaptan pilotu unvan\u0131na sahip Selin Sevimli \u00fcstlendi. \u201cU\u00e7u\u015fu \u00f6\u011frendi\u011fim ilk an, kalbimin at\u0131\u015f\u0131 de\u011fi\u015fmi\u015f, h\u0131zlanm\u0131\u015ft\u0131. B\u00f6yle \u00f6zel bir g\u00fcnde fiziki olarak olmasa da temsili olarak 9 milyon yolcu, 9 milyon heves, 9 milyon y\u00fcrekle birlikte hareket etmek tarif edilemez\u201d diyen Sevimli\u2019yle o tarihi u\u00e7u\u015fu ve sekiz y\u0131ll\u0131k kariyerini konu\u015ftuk.\n\n\n\n\n\nTabii ki hepimiz i\u00e7in \u00f6zel bir g\u00fcnd\u00fc. O g\u00fcne uyanmak ve haz\u0131rlanmak tarifi imkans\u0131z duygular ya\u015fatt\u0131. Bayrak ta\u015f\u0131y\u0131c\u0131 havayolumuzun b\u00f6yle bir organizasyona imza atmas\u0131 \u00e7ok keyifli ve gurur vericiydi. Orada kimin oldu\u011fu da \u00f6nemli de\u011fildi. T\u00fcrk milletini evimizde oldu\u011fumuz bug\u00fcnlerde bir araya getirmek, m\u00fcthi\u015f bir duygu. Band\u0131rma Vapuru i\u00e7in \u00f6zel bir de selamlama yapt\u0131k. Benim i\u00e7in gurur verici bir hat\u0131rayd\u0131. Bug\u00fcne kadar en fazla 350 yolcuyla u\u00e7tu\u011fum d\u00fc\u015f\u00fcn\u00fcl\u00fcrse, sanal da olsa 9 milyon ki\u015finin benimle olmas\u0131, m\u00fcthi\u015f bir duygu. T\u00fcrk Hava Yollar\u0131 \u2019n\u0131n 19 May\u0131s Atat\u00fcrk \u2019\u00fc Anma, Gen\u00e7lik ve Spor Bayram\u0131\u2019na \u00f6zel Samsun \u2019a d\u00fczenledi\u011fi \u00f6zel u\u00e7u\u015fun kaptan pilotlu\u011funu \u00fcstlenerek, tarihi bir an ya\u015fad\u0131n\u0131z..Tabii ki hepimiz i\u00e7in \u00f6zel bir g\u00fcnd\u00fc. O g\u00fcne uyanmak ve haz\u0131rlanmak tarifi imkans\u0131z duygular ya\u015fatt\u0131. Bayrak ta\u015f\u0131y\u0131c\u0131 havayolumuzun b\u00f6yle bir organizasyona imza atmas\u0131 \u00e7ok keyifli ve gurur vericiydi. Orada kimin oldu\u011fu da \u00f6nemli de\u011fildi. T\u00fcrk milletini evimizde oldu\u011fumuz bug\u00fcnlerde bir araya getirmek, m\u00fcthi\u015f bir duygu. Band\u0131rma Vapuru i\u00e7in \u00f6zel bir de selamlama yapt\u0131k. Benim i\u00e7in gurur verici bir hat\u0131rayd\u0131. Bug\u00fcne kadar en fazla 350 yolcuyla u\u00e7tu\u011fum d\u00fc\u015f\u00fcn\u00fcl\u00fcrse, sanal da olsa 9 milyon ki\u015finin benimle olmas\u0131, m\u00fcthi\u015f bir duygu.\n\nBo\u015f bir u\u00e7akta 9 milyon yolcunuz vard\u0131. Bu ilgi size neler hissettirdi?\n\n\n\nBir kere proje \u00e7ok \u00f6nemli ve anlaml\u0131yd\u0131. B\u00f6yle \u00f6zel bir g\u00fcnde fiziki olarak olmasa da temsili olarak 9 milyon yolcu, 9 milyon heves, 9 milyon y\u00fcrekle birlikte hareket etmek inan\u0131n tarif edilemez. B\u00fct\u00fcn ailem, sevdiklerim , arkada\u015flar\u0131m beni bug\u00fcnlere getiren \u00f6\u011fretmenlerim herkes orada d\u00fc\u015f\u00fcnsenize. Hele sosyal medyada iyi dileklerini, heveslerini, heyecanlar\u0131n\u0131 ve dualar\u0131n\u0131 payla\u015fan hi\u00e7 tan\u0131mad\u0131\u011f\u0131m insanlar\u0131n yaz\u0131lar\u0131n\u0131 okumak... O y\u00fczden bu u\u00e7u\u015fa kat\u0131lan milyonlara, b\u00f6yle anlaml\u0131 bir projeyi ger\u00e7ekle\u015ftiren \u015firketime ve 101 y\u0131l \u00f6nce Samsun\u2019a ayak basarak benim bir T\u00fcrk kad\u0131n\u0131 olarak bu g\u00f6revde yer almam\u0131 sa\u011flayan Ulu \u00d6nder Gazi Mustafa Kemal Atat\u00fcrk\u2019e \u00e7ok ama \u00e7ok te\u015fekk\u00fcr ederim.\n\n\u2018Annemin do\u011fum g\u00fcn\u00fc\u2019\n\n\n\nSize bu u\u00e7u\u015fu yapaca\u011f\u0131n\u0131z bilgisi ne zaman verilmi\u015fti? Neler d\u00fc\u015f\u00fcnm\u00fc\u015ft\u00fcn\u00fcz?\n\n\n\n23 Nisan\u2019da T\u00fcrk Y\u0131ld\u0131zlar\u0131 ekibimizin g\u00f6ky\u00fcz\u00fcne ay ve y\u0131ld\u0131z \u00e7izmeleri hepimizin ke\u015fke ben de i\u00e7inde olsayd\u0131m dedi\u011fi t\u00fcrden bir projeydi. 19 May\u0131s\u2019tan be\u015f g\u00fcn \u00f6nce de Tip m\u00fcd\u00fcr\u00fcm\u00fcz aray\u0131p s\u00f6yledi. Telefonu kapatt\u0131ktan sonra birka\u00e7 dakika donup kald\u0131m. Kalbimin \u00e7ok h\u0131zl\u0131 att\u0131\u011f\u0131n\u0131 hissettim. Sadece kalp at\u0131\u015flar\u0131m\u0131n sesi vard\u0131 ve g\u00f6z\u00fcmde hemen u\u00e7u\u015fum canland\u0131. Sonras\u0131nda da zaten zaman ge\u00e7mek bilmedi. Bir de annemin do\u011fum g\u00fcn\u00fc o g\u00fcn. O anlamda da \u00e7ok \u00f6zel bir g\u00fcnd\u00fc.\n\nG\u00f6ky\u00fcz\u00fcnde olmak kula\u011fa hep g\u00fczel gelir ama sizin i\u00e7in neler ifade ediyor?\n\n\n\nBir kere d\u00fcnyan\u0131n en g\u00fczel manzaral\u0131 ofislerine sahibiz. Tarif etmesi ger\u00e7ekten zor; farkl\u0131 duygular\u0131 i\u00e7inde bar\u0131nd\u0131r\u0131yor. \u00d6zg\u00fcrl\u00fck hissi belki de en a\u011f\u0131r basan taraf\u0131. Bir de kar\u015f\u0131la\u015ft\u0131\u011f\u0131m\u0131z manzaralar var ki her u\u00e7u\u015fta birbirinden farkl\u0131. Kuzey \u0131\u015f\u0131klar\u0131n\u0131n s\u00fcz\u00fclmesini g\u00f6rmek, g\u00fcne\u015fin defalarca kez farkl\u0131 manzarayla do\u011fu\u015funa ve bat\u0131\u015f\u0131na \u015fahit olmak, \u00fczerinden ge\u00e7ti\u011fimiz bir \u015fehirde belki bizim u\u00e7a\u011f\u0131m\u0131za bak\u0131p i\u00e7inden o kokpitte bir g\u00fcn olmay\u0131 dileyen bir \u00e7ocu\u011fun olmas\u0131, her ini\u015ften sonra u\u00e7aktaki yolcular\u0131 sa\u011f salim ula\u015ft\u0131rm\u0131\u015f olman\u0131n verdi\u011fi duygu ger\u00e7ekten \u00e7ok g\u00fczel.\n\n\n\nG\u00f6ky\u00fcz\u00fcnde 87\u2019nci y\u0131l\u0131n\u0131 kutlayan THY\u2019de 211 kad\u0131n pilottan biri olmak hem de en ge\u00e7 kad\u0131n kaptan pilot olmak da b\u00fcy\u00fck gurur olsa gerek. 29 ya\u015f, bu g\u00f6rev i\u00e7in \u00e7ok gen\u00e7 de\u011fil mi?\n\n\n\nHer \u015feyden \u00f6nce bir T\u00fcrk olarak, d\u00fcnyan\u0131n en \u00e7ok \u00fclkesine u\u00e7an havayolumuzda g\u00f6rev almak b\u00fcy\u00fck bir gurur. Sivil Havac\u0131l\u0131k\u2019\u0131n yay\u0131nlad\u0131\u011f\u0131 genelgeye g\u00f6re kaptan pilot olabilmek i\u00e7in belirli bir u\u00e7u\u015f saati ve y\u0131l\u0131 doldurmak gerekiyor. THY\u2019de bu 4500 u\u00e7u\u015f saati ve 6 y\u0131l g\u00f6rev s\u00fcresini doldurmakla oluyor. Benim buradaki avantaj\u0131m Anadolu \u00dcniversitesi pilotaj b\u00f6l\u00fcm\u00fcnde okumam. 22 ya\u015f\u0131nda mezun olunca THY\u2019da i\u015fe ba\u015flad\u0131m. Al\u0131m oldu\u011fu bir d\u00f6nem oldu\u011fu i\u00e7in \u015fansl\u0131yd\u0131m.\n\n\u2018Amcam da pilot\u2019\n\n\n\nPeki ailenizde pilot var m\u0131? Meslek olarak pilotlu\u011fu se\u00e7menizde ilham kayna\u011f\u0131n\u0131z kim olmu\u015ftu?\n\n\n\nAmcam da pilot. Ve ondan dolay\u0131 mesle\u011fe dair fikirlerim vard\u0131. Antalya\u2019ya onlar\u0131n yan\u0131na gitmek i\u00e7in seyahat ederken kokpitte kad\u0131n pilot g\u00f6rmem, beni \u00e7ok etkilemi\u015fti. Tan\u0131\u015fma f\u0131rsat\u0131 da bulmu\u015ftum. Konu\u015fmam\u0131z\u0131n ard\u0131ndan ald\u0131\u011f\u0131m bilgilerle kafamda yerle\u015fmeye ba\u015flam\u0131\u015ft\u0131. Sonras\u0131nda amcamdan da tavsiyeler alarak ilerledim.\n\n\n\nHer mesle\u011fin zor yanlar\u0131 vard\u0131r ya pilotluk i\u00e7in neler s\u00f6ylebilirsiniz?\n\n\n\nAileden ayr\u0131 kalmak olabilir. Baz\u0131 aylar g\u00f6revlerimiz yo\u011fun olabiliyor. E\u015fim de pilot ve ayn\u0131 \u015firkette \u00e7al\u0131\u015f\u0131yoruz. \u00c7al\u0131\u015fma programlar\u0131m\u0131z ayl\u0131k belirleniyor. Ve ikimizin bo\u015f g\u00fcnleri de \u015firketimiz taraf\u0131ndan ortak yap\u0131l\u0131yor. Dolay\u0131s\u0131yla e\u015fimle g\u00f6r\u00fc\u015fme a\u00e7\u0131s\u0131ndan s\u0131k\u0131nt\u0131 yok. Ama ailelerimiz \u015fehir d\u0131\u015f\u0131nda.\n\n\n\nE\u015finizle ayn\u0131 mesle\u011fi sahip olman\u0131n \u00f6zel hayat\u0131n\u0131za yans\u0131malar\u0131 nas\u0131l oluyor?\n\n\n\nAyn\u0131 \u015firkette ve ayn\u0131 mesle\u011fi yap\u0131yor olmam\u0131z asl\u0131nda bize \u00e7ok kolayl\u0131k sa\u011fl\u0131yor. S\u0131k s\u0131k fikir al\u0131\u015fveri\u015finde bulunuruz. As\u0131l \u00f6nemlisi mesai sonras\u0131 eve nas\u0131l gelece\u011fimizi biliyoruz. \u00c7\u00fcnk\u00fc ikimiz de ayn\u0131 \u015feyi ya\u015f\u0131yoruz. Dolay\u0131s\u0131yla ev hayat\u0131m\u0131z i\u00e7in ekstra bir g\u00fczellik sa\u011fl\u0131yor bu ortakl\u0131k. Baz\u0131 \u015feyleri anlatmam\u0131za da gerek kalm\u0131yor.\n\n\u2018\u00c7ok \u00f6zel bir u\u00e7u\u015ftu\u2019\n\n\n\n8 y\u0131ll\u0131k g\u00f6rev s\u00fcreniz i\u00e7inde en unutamad\u0131\u011f\u0131n\u0131z u\u00e7u\u015f hangisi olmu\u015ftu?\n\n\n\nBug\u00fcne kadar 5 bin saati a\u015fk\u0131n u\u00e7u\u015f saatim var. Okulda u\u00e7u\u015f e\u011fitimlerini al\u0131rken belirli u\u00e7u\u015f saati tecr\u00fcbesine ula\u015ft\u0131ktan sonra yaln\u0131z u\u00e7u\u015f yap\u0131l\u0131yor. Benim de ilk yaln\u0131z u\u00e7u\u015fum hayat\u0131m boyunca unutamayaca\u011f\u0131m bir u\u00e7u\u015ftu. Bir gece \u00f6ncesi heyecandan uyku tutmamas\u0131, sabah kalkt\u0131\u011f\u0131mda u\u00e7ak ba\u015f\u0131na gidene kadar bir t\u00fcrl\u00fc zaman ge\u00e7memesi ve kalk\u0131\u015f yap\u0131p Eski\u015fehir semalar\u0131nda yaln\u0131z olmak. \u00c7ok \u00f6zel ve g\u00fczel bir g\u00fcnd\u00fc ger\u00e7ekten. Bir de meslekteki ilk y\u0131l\u0131mda ailemin \u015fans eseri u\u00e7u\u015fuma denk gelmesi unutulmaz benim i\u00e7in. \u0130zmir\u2019den \u0130stanbul\u2019a gelmeleri i\u00e7in bir ay \u00f6nceden bilet alm\u0131\u015ft\u0131k. Benim de bir hafta kala program\u0131m de\u011fi\u015fti\u011fi i\u00e7in \u015fans eseri o u\u00e7u\u015f bana denk geldi. Farkettikten sonra annemlere de s\u00f6ylememi\u015ftim. Anonsla \u00f6\u011frenmi\u015flerdi.\n\n\n\n\u00c7ok duygulu bir an olsa gerek. Peki onun d\u0131\u015f\u0131nda insanlar sizin sesinizi duydu\u011fu zaman nas\u0131l tepkiler veriyor?\n\n\n\nAlk\u0131\u015flar oluyor ama biz kokpit ekibi olarak alk\u0131\u015flar\u0131 duyam\u0131yoruz. Kabin ekibimiz iletiyor bize. \u00c7ok b\u00fcy\u00fck motivasyon sa\u011fl\u0131yor. Ama bazen duygular\u0131n\u0131 bir ka\u011f\u0131da yaz\u0131p, kabin ekibimize veren yolcular oluyor. Kad\u0131n pilot duyduklar\u0131 i\u00e7in iki kat daha mutlu olduklar\u0131n\u0131 iletenler oluyor. Bu da mutluluk veren bir \u015fey.\n\n\u2018Erkek mesle\u011fi alg\u0131s\u0131 k\u0131r\u0131ld\u0131\u2019\n\n\n\nHer ne kadar son y\u0131llarda say\u0131 artsa da mesle\u011finizdeki erkek egemenli\u011fine kar\u015f\u0131 neler d\u00fc\u015f\u00fcn\u00fcyorsunuz?\n\n\n\n\u201cErkek mesle\u011fi\u201d gibi g\u00f6r\u00fcn\u00fcp, zor oldu\u011funa dair bir alg\u0131 var. Ama her meslekte oldu\u011fu gibi yapt\u0131\u011f\u0131n\u0131z i\u015fi en do\u011fru \u015fekilde yapmakt\u0131r \u00f6nemli olan. Son zamanlardaki art\u0131\u015f\u0131m\u0131z\u0131 d\u00fc\u015f\u00fcn\u00fcrsek art\u0131k alg\u0131n\u0131n da k\u0131r\u0131ld\u0131\u011f\u0131n\u0131 d\u00fc\u015f\u00fcn\u00fcyorum. Bizden \u00f6nceki kad\u0131n kaptanlar\u0131m\u0131z o kadar g\u00fczel izlenimler b\u0131rak\u0131p ba\u015far\u0131l\u0131 olmu\u015flar ki art\u0131k baz\u0131 \u015feyler bizler i\u00e7in daha kolay.\n\n\n\nPilotluk dinamik bir i\u015f ve d\u00fczenli olarak girmeniz gereken s\u0131navlar, kontrol u\u00e7u\u015flar\u0131, hem u\u00e7a\u011f\u0131n\u0131z\u0131n hem g\u00f6rev yapt\u0131\u011f\u0131n\u0131z \u015firketin hem de ulusal ve uluslararas\u0131 havac\u0131l\u0131k otoritelerinin yay\u0131nlad\u0131\u011f\u0131 d\u00f6k\u00fcmanlar\u0131 takip edip hakim olman\u0131z gerekiyor. Bu da demek oluyor ki bu meslekte u\u00e7u\u015f d\u0131\u015f\u0131nda ders \u00e7al\u0131\u015fmak da hi\u00e7 bitmiyor. Ben kendi ad\u0131ma her g\u00fcn \u015f\u00fckrediyorum, i\u015fimi \u00e7ok seviyorum.",
    "keywords": [
        "\u00e7ok",
        "tarihe",
        "bu",
        "u\u00e7akta",
        "yolcu",
        "bo\u015f",
        "u\u00e7u\u015f",
        "ge\u00e7tiler",
        "milyon",
        "i\u00e7in",
        "olarak",
        "ve",
        "bir",
        "da",
        "\u00f6zel"
    ],
    "meta_keywords": [
        "T\u00fcrk Hava Yollar\u0131",
        "19 May\u0131s Atat\u00fcrk\u2019\u00fc Anma Gen\u00e7lik ve Spor Bayram\u0131",
        "Samsun",
        "Selin Sevimli"
    ],
    "publish_date": null,
    "summary": "Gazi Mustafa Kemal Atat\u00fcrk\u2019\u00fcn Milli M\u00fccadele\u2019yi ba\u015flatt\u0131\u011f\u0131 tarihten tam 101 y\u0131l sonra T\u00fcrk Hava Yollar\u0131, 19 May\u0131s Atat\u00fcrk\u2019\u00fc Anma, Gen\u00e7lik ve Spor Bayram\u0131\u2019na \u00f6zel Samsun\u2019a tarihi bir u\u00e7u\u015f d\u00fczenledi.\nPandemi nedeniyle evlerimizde oldu\u011fumuz bug\u00fcnlerde bo\u015f kalkan u\u00e7ak i\u00e7in sanal olarak hat\u0131ra biletleri olu\u015fturuldu.\nVe o biletler, bir\u00e7ok \u015fehrin n\u00fcfusundan bile fazla olarak 9 milyonu buldu.\n(\u00d6zlem \u00dclk\u00fc/Milliyet)\u0130nsanlar\u0131n yan\u0131nda olmas\u0131n\u0131 istedikleri sevdiklerinin ad\u0131n\u0131 da yazd\u0131rarak sanal da olsa bir arada \u00e7\u0131kt\u0131klar\u0131 yolculu\u011fun kaptan pilotlu\u011funu THY\u2019nin en gen\u00e7 kad\u0131n kaptan pilotu unvan\u0131na sahip Selin Sevimli \u00fcstlendi.\nB\u00f6yle \u00f6zel bir g\u00fcnde fiziki olarak olmasa da temsili olarak 9 milyon yolcu, 9 milyon heves, 9 milyon y\u00fcrekle birlikte hareket etmek tarif edilemez\u201d diyen Sevimli\u2019yle o tarihi u\u00e7u\u015fu ve sekiz y\u0131ll\u0131k kariyerini konu\u015ftuk.\nTabii ki hepimiz i\u00e7in \u00f6zel bir g\u00fcnd\u00fc.\nBayrak ta\u015f\u0131y\u0131c\u0131 havayolumuzun b\u00f6yle bir organizasyona imza atmas\u0131 \u00e7ok keyifli ve gurur vericiydi.\nT\u00fcrk milletini evimizde oldu\u011fumuz bug\u00fcnlerde bir araya getirmek, m\u00fcthi\u015f bir duygu.\nBand\u0131rma Vapuru i\u00e7in \u00f6zel bir de selamlama yapt\u0131k.\nBenim i\u00e7in gurur verici bir hat\u0131rayd\u0131.\nBug\u00fcne kadar en fazla 350 yolcuyla u\u00e7tu\u011fum d\u00fc\u015f\u00fcn\u00fcl\u00fcrse, sanal da olsa 9 milyon ki\u015finin benimle olmas\u0131, m\u00fcthi\u015f bir duygu.\nT\u00fcrk Hava Yollar\u0131 \u2019n\u0131n 19 May\u0131s Atat\u00fcrk \u2019\u00fc Anma, Gen\u00e7lik ve Spor Bayram\u0131\u2019na \u00f6zel Samsun \u2019a d\u00fczenledi\u011fi \u00f6zel u\u00e7u\u015fun kaptan pilotlu\u011funu \u00fcstlenerek, tarihi bir an ya\u015fad\u0131n\u0131z..Tabii ki hepimiz i\u00e7in \u00f6zel bir g\u00fcnd\u00fc.\nO g\u00fcne uyanmak ve haz\u0131rlanmak tarifi imkans\u0131z duygular ya\u015fatt\u0131.\nBayrak ta\u015f\u0131y\u0131c\u0131 havayolumuzun b\u00f6yle bir organizasyona imza atmas\u0131 \u00e7ok keyifli ve gurur vericiydi.\nT\u00fcrk milletini evimizde oldu\u011fumuz bug\u00fcnlerde bir araya getirmek, m\u00fcthi\u015f bir duygu.\nBand\u0131rma Vapuru i\u00e7in \u00f6zel bir de selamlama yapt\u0131k.\nBenim i\u00e7in gurur verici bir hat\u0131rayd\u0131.\nBug\u00fcne kadar en fazla 350 yolcuyla u\u00e7tu\u011fum d\u00fc\u015f\u00fcn\u00fcl\u00fcrse, sanal da olsa 9 milyon ki\u015finin benimle olmas\u0131, m\u00fcthi\u015f bir duygu.\nBo\u015f bir u\u00e7akta 9 milyon yolcunuz vard\u0131.\nBir kere proje \u00e7ok \u00f6nemli ve anlaml\u0131yd\u0131.\nB\u00f6yle \u00f6zel bir g\u00fcnde fiziki olarak olmasa da temsili olarak 9 milyon yolcu, 9 milyon heves, 9 milyon y\u00fcrekle birlikte hareket etmek inan\u0131n tarif edilemez.\n23 Nisan\u2019da T\u00fcrk Y\u0131ld\u0131zlar\u0131 ekibimizin g\u00f6ky\u00fcz\u00fcne ay ve y\u0131ld\u0131z \u00e7izmeleri hepimizin ke\u015fke ben de i\u00e7inde olsayd\u0131m dedi\u011fi t\u00fcrden bir projeydi.\nO anlamda da \u00e7ok \u00f6zel bir g\u00fcnd\u00fc.\nG\u00f6ky\u00fcz\u00fcnde olmak kula\u011fa hep g\u00fczel gelir ama sizin i\u00e7in neler ifade ediyor?\nG\u00f6ky\u00fcz\u00fcnde 87\u2019nci y\u0131l\u0131n\u0131 kutlayan THY\u2019de 211 kad\u0131n pilottan biri olmak hem de en ge\u00e7 kad\u0131n kaptan pilot olmak da b\u00fcy\u00fck gurur olsa gerek.\n29 ya\u015f, bu g\u00f6rev i\u00e7in \u00e7ok gen\u00e7 de\u011fil mi?\nHer \u015feyden \u00f6nce bir T\u00fcrk olarak, d\u00fcnyan\u0131n en \u00e7ok \u00fclkesine u\u00e7an havayolumuzda g\u00f6rev almak b\u00fcy\u00fck bir gurur.\nSivil Havac\u0131l\u0131k\u2019\u0131n yay\u0131nlad\u0131\u011f\u0131 genelgeye g\u00f6re kaptan pilot olabilmek i\u00e7in belirli bir u\u00e7u\u015f saati ve y\u0131l\u0131 doldurmak gerekiyor.\nTHY\u2019de bu 4500 u\u00e7u\u015f saati ve 6 y\u0131l g\u00f6rev s\u00fcresini doldurmakla oluyor.\nAl\u0131m oldu\u011fu bir d\u00f6nem oldu\u011fu i\u00e7in \u015fansl\u0131yd\u0131m.\nAntalya\u2019ya onlar\u0131n yan\u0131na gitmek i\u00e7in seyahat ederken kokpitte kad\u0131n pilot g\u00f6rmem, beni \u00e7ok etkilemi\u015fti.\nVe ikimizin bo\u015f g\u00fcnleri de \u015firketimiz taraf\u0131ndan ortak yap\u0131l\u0131yor.\nAyn\u0131 \u015firkette ve ayn\u0131 mesle\u011fi yap\u0131yor olmam\u0131z asl\u0131nda bize \u00e7ok kolayl\u0131k sa\u011fl\u0131yor.\nDolay\u0131s\u0131yla ev hayat\u0131m\u0131z i\u00e7in ekstra bir g\u00fczellik sa\u011fl\u0131yor bu ortakl\u0131k.\n\u2018\u00c7ok \u00f6zel bir u\u00e7u\u015ftu\u20198 y\u0131ll\u0131k g\u00f6rev s\u00fcreniz i\u00e7inde en unutamad\u0131\u011f\u0131n\u0131z u\u00e7u\u015f hangisi olmu\u015ftu?\nOkulda u\u00e7u\u015f e\u011fitimlerini al\u0131rken belirli u\u00e7u\u015f saati tecr\u00fcbesine ula\u015ft\u0131ktan sonra yaln\u0131z u\u00e7u\u015f yap\u0131l\u0131yor.\nBir gece \u00f6ncesi heyecandan uyku tutmamas\u0131, sabah kalkt\u0131\u011f\u0131mda u\u00e7ak ba\u015f\u0131na gidene kadar bir t\u00fcrl\u00fc zaman ge\u00e7memesi ve kalk\u0131\u015f yap\u0131p Eski\u015fehir semalar\u0131nda yaln\u0131z olmak.\n\u00c7ok \u00f6zel ve g\u00fczel bir g\u00fcnd\u00fc ger\u00e7ekten.\nBir de meslekteki ilk y\u0131l\u0131mda ailemin \u015fans eseri u\u00e7u\u015fuma denk gelmesi unutulmaz benim i\u00e7in.\n\u0130zmir\u2019den \u0130stanbul\u2019a gelmeleri i\u00e7in bir ay \u00f6nceden bilet alm\u0131\u015ft\u0131k.\nBenim de bir hafta kala program\u0131m de\u011fi\u015fti\u011fi i\u00e7in \u015fans eseri o u\u00e7u\u015f bana denk geldi.\n\u00c7ok duygulu bir an olsa gerek.\nAma bazen duygular\u0131n\u0131 bir ka\u011f\u0131da yaz\u0131p, kabin ekibimize veren yolcular oluyor.\nKad\u0131n pilot duyduklar\u0131 i\u00e7in iki kat daha mutlu olduklar\u0131n\u0131 iletenler oluyor.\nBu da mutluluk veren bir \u015fey.\n\u2018Erkek mesle\u011fi alg\u0131s\u0131 k\u0131r\u0131ld\u0131\u2019Her ne kadar son y\u0131llarda say\u0131 artsa da mesle\u011finizdeki erkek egemenli\u011fine kar\u015f\u0131 neler d\u00fc\u015f\u00fcn\u00fcyorsunuz?\nAma her meslekte oldu\u011fu gibi yapt\u0131\u011f\u0131n\u0131z i\u015fi en do\u011fru \u015fekilde yapmakt\u0131r \u00f6nemli olan.\nBizden \u00f6nceki kad\u0131n kaptanlar\u0131m\u0131z o kadar g\u00fczel izlenimler b\u0131rak\u0131p ba\u015far\u0131l\u0131 olmu\u015flar ki art\u0131k baz\u0131 \u015feyler bizler i\u00e7in daha kolay.\nPilotluk dinamik bir i\u015f ve d\u00fczenli olarak girmeniz gereken s\u0131navlar, kontrol u\u00e7u\u015flar\u0131, hem u\u00e7a\u011f\u0131n\u0131z\u0131n hem g\u00f6rev yapt\u0131\u011f\u0131n\u0131z \u015firketin hem de ulusal ve uluslararas\u0131 havac\u0131l\u0131k otoritelerinin yay\u0131nlad\u0131\u011f\u0131 d\u00f6k\u00fcmanlar\u0131 takip edip hakim olman\u0131z gerekiyor.\nBu da demek oluyor ki bu meslekte u\u00e7u\u015f d\u0131\u015f\u0131nda ders \u00e7al\u0131\u015fmak da hi\u00e7 bitmiyor.",
    "article_html": "",
    "meta_description": "Son Dakika Fla\u015f Haberler - Gazi Mustafa Kemal Atat\u00fcrk\u2019\u00fcn Milli M\u00fccadele\u2019yi ba\u015flatt\u0131\u011f\u0131 tarihten tam 101 y\u0131l sonra T\u00fcrk Hava Yollar\u0131, 19 May\u0131s Atat\u00fcrk\u2019\u00fc Anma, Gen\u00e7lik ve Spor Bayram\u0131\u2019na \u00f6zel Samsun\u2019a tarihi bir u\u00e7u\u015f d\u00fczenledi. Pandemi nedeniyle evlerimizde oldu\u011fumuz bug\u00fcnlerde bo\u015f kalkan u\u00e7ak i\u00e7in sanal olarak hat\u0131ra...",
    "meta_lang": "tr"
}