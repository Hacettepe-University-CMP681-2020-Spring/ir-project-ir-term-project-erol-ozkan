{
    "article_id": "746c1fe59c89f5360daa5fc679f1f14d.1590265626.2861748",
    "title": "MIUI 12 i\u00e7in global tan\u0131t\u0131m\u0131n\u0131 da ger\u00e7ekle\u015ftirdi",
    "authors": [],
    "canonical_link": "https://www.cnnturk.com/teknoloji/miui-12-icin-global-tanitimini-da-gerceklestirdi",
    "url": "http://cnnturk.com/teknoloji/miui-12-icin-global-tanitimini-da-gerceklestirdi",
    "top_img": "https://i2.cnnturk.com/i/cnnturk/75/0x0/5ec8dc52c8c3730fcc93cea2.jpg",
    "meta_img": "https://i2.cnnturk.com/i/cnnturk/75/0x0/5ec8dc52c8c3730fcc93cea2.jpg",
    "movies": [],
    "text": "Xiaomi\u2019nin MIUI 12 i\u00e7in getirdi\u011fi en \u00f6nemli \u00f6zellik Privacy ismini verdi\u011fi geli\u015ftirilmi\u015f gizlilik \u00f6zelli\u011fi olacak. Bu \u00f6zellik ile telefonda y\u00fckl\u00fc olan uygulamalar sadece bir ki\u015fi taraf\u0131ndan kullan\u0131labilecek. Bu ne anlama geliyor. \u00d6rne\u011fin telefon el de\u011fi\u015ftirdi\u011fi zaman telefonun derinliklerinde \u00f6nceki kullan\u0131c\u0131lara ait verilere rastlayamayacaks\u0131n\u0131z.\n\nMIUI 12 ile gelen yeni \u00f6zelliklerden bir tanesi g\u00fcn\u00fcm\u00fczde olduk\u00e7a pop\u00fcler hale gelen karanl\u0131k mod. Xiaomi Dark Mode 2.0 ismini verdi\u011fi bu \u00f6zellikle normal karanl\u0131k mod se\u00e7ene\u011fini biraz daha geli\u015ftirmi\u015f. \u00d6rne\u011fin karanl\u0131k modu a\u00e7t\u0131\u011f\u0131n\u0131z zaman sadece arka plan kararmayacak. Temalar, uygulamalar, uygulamalarda yer alan puntolar karanl\u0131k seviyesine g\u00f6re otomatik olarak kendisini ayarlayacak.\n\nBu \u00f6zellik ile birlikte kullan\u0131c\u0131lar art\u0131k sistemin genel durumunu \u00e7e\u015fitli ikonik g\u00f6rsellerle veya grafik \u015feklinde g\u00f6rebilecek. Xiaomi bu \u00f6zelli\u011fi anlatan bir Tweet att\u0131. Bu tweette: \u201c\u00d6nemli istatistikleri okurken kafan\u0131z m\u0131 kar\u0131\u015f\u0131yor? MIUI 12, say\u0131lar\u0131 dikkatlice tasarlanm\u0131\u015f grafiklere ve \u00e7izelgelere d\u00f6n\u00fc\u015ft\u00fcrerek bilgileri daha verimli bir \u015fekilde sunar. G\u00f6rselle\u015ftirme, telefonunuzdaki her \u015feyi herkes i\u00e7in net ve eri\u015filebilir hale getirir.\u201d dedi .\n\nYap\u0131lan bu g\u00fcncelleme ile animasyon say\u0131s\u0131 bir hayli artt\u0131r\u0131ld\u0131.Yenilenmi\u015f g\u00f6rselle\u015ftirilmi\u015f kullan\u0131c\u0131 aray\u00fcz\u00fcnde g\u00f6r\u00fcnt\u00fclenmek istenen her \u015fey ger\u00e7e\u011fe biraz daha yak\u0131n olmu\u015f.\n\nKullan\u0131c\u0131lar bu g\u00fcncellemeyi kademe kademe alacaklar. \u0130lk etapta MIUI 12 g\u00fcncellemesi Mi 9, Mi 9T, Mi 9T Pro, Redmi K20 ve Redmi K20 Pro modelleri i\u00e7in gelecek.",
    "keywords": [
        "ger\u00e7ekle\u015ftirdi",
        "bu",
        "miui",
        "\u00f6zellik",
        "global",
        "mi",
        "karanl\u0131k",
        "i\u00e7in",
        "12",
        "tan\u0131t\u0131m\u0131n\u0131",
        "bir",
        "ile",
        "da",
        "ve"
    ],
    "meta_keywords": [
        "MIUI 12",
        "Xiaomi",
        "teknoloji"
    ],
    "publish_date": null,
    "summary": "Xiaomi\u2019nin MIUI 12 i\u00e7in getirdi\u011fi en \u00f6nemli \u00f6zellik Privacy ismini verdi\u011fi geli\u015ftirilmi\u015f gizlilik \u00f6zelli\u011fi olacak.\nBu \u00f6zellik ile telefonda y\u00fckl\u00fc olan uygulamalar sadece bir ki\u015fi taraf\u0131ndan kullan\u0131labilecek.\nBu ne anlama geliyor.\n\u00d6rne\u011fin telefon el de\u011fi\u015ftirdi\u011fi zaman telefonun derinliklerinde \u00f6nceki kullan\u0131c\u0131lara ait verilere rastlayamayacaks\u0131n\u0131z.\nMIUI 12 ile gelen yeni \u00f6zelliklerden bir tanesi g\u00fcn\u00fcm\u00fczde olduk\u00e7a pop\u00fcler hale gelen karanl\u0131k mod.\nXiaomi Dark Mode 2.0 ismini verdi\u011fi bu \u00f6zellikle normal karanl\u0131k mod se\u00e7ene\u011fini biraz daha geli\u015ftirmi\u015f.\n\u00d6rne\u011fin karanl\u0131k modu a\u00e7t\u0131\u011f\u0131n\u0131z zaman sadece arka plan kararmayacak.\nTemalar, uygulamalar, uygulamalarda yer alan puntolar karanl\u0131k seviyesine g\u00f6re otomatik olarak kendisini ayarlayacak.\nBu \u00f6zellik ile birlikte kullan\u0131c\u0131lar art\u0131k sistemin genel durumunu \u00e7e\u015fitli ikonik g\u00f6rsellerle veya grafik \u015feklinde g\u00f6rebilecek.\nXiaomi bu \u00f6zelli\u011fi anlatan bir Tweet att\u0131.\nBu tweette: \u201c\u00d6nemli istatistikleri okurken kafan\u0131z m\u0131 kar\u0131\u015f\u0131yor?\nMIUI 12, say\u0131lar\u0131 dikkatlice tasarlanm\u0131\u015f grafiklere ve \u00e7izelgelere d\u00f6n\u00fc\u015ft\u00fcrerek bilgileri daha verimli bir \u015fekilde sunar.\nG\u00f6rselle\u015ftirme, telefonunuzdaki her \u015feyi herkes i\u00e7in net ve eri\u015filebilir hale getirir.\u201d dedi .\nYap\u0131lan bu g\u00fcncelleme ile animasyon say\u0131s\u0131 bir hayli artt\u0131r\u0131ld\u0131.Yenilenmi\u015f g\u00f6rselle\u015ftirilmi\u015f kullan\u0131c\u0131 aray\u00fcz\u00fcnde g\u00f6r\u00fcnt\u00fclenmek istenen her \u015fey ger\u00e7e\u011fe biraz daha yak\u0131n olmu\u015f.\nKullan\u0131c\u0131lar bu g\u00fcncellemeyi kademe kademe alacaklar.\n\u0130lk etapta MIUI 12 g\u00fcncellemesi Mi 9, Mi 9T, Mi 9T Pro, Redmi K20 ve Redmi K20 Pro modelleri i\u00e7in gelecek.",
    "article_html": "",
    "meta_description": "Xiaomi Android 11 i\u015fletim sistemi \u00fczerine kurulacak yeni aray\u00fcz\u00fc MIUI 12 i\u00e7in k\u00fcresel lansman\u0131n\u0131 ger\u00e7ekle\u015ftirdi. Hen\u00fcz Google\u2019\u0131n Android 11\u2019i tan\u0131tmad\u0131\u011f\u0131n\u0131 belirtelim. Bakal\u0131m Xiaomi bu yeni aray\u00fcz ile ne gibi yenilikler sunuyor.",
    "meta_lang": "tr"
}