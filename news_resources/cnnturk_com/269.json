{
    "article_id": "fc42f2056f318ad11ab6a960c9c96adb.1590265929.3651214",
    "title": "T\u00fcrkiye'de ilk iftar yap\u0131ld\u0131",
    "authors": [],
    "canonical_link": "https://www.cnnturk.com/video/turkiye/turkiyede-ilk-iftar-yapildi",
    "url": "http://cnnturk.com/video/turkiye/turkiyede-ilk-iftar-yapildi",
    "top_img": "https://i2.cnnturk.com/i/cnnturk/75/0x0/5ea3f6eac8c3730db04e3d34.jpg",
    "meta_img": "https://i2.cnnturk.com/i/cnnturk/75/0x0/5ea3f6eac8c3730db04e3d34.jpg",
    "movies": [],
    "text": "11 ay\u0131n sultan\u0131 Ramazan geldi, iftar i\u00e7in haz\u0131rl\u0131klar tamamland\u0131. Sofralar kuruldu, dualar edildi. Ama bu Ramazan ge\u00e7en senelere g\u00f6re buruk ba\u015flad\u0131.\n\nHer Ramazan gelenek haline gelmi\u015fti sokaklara uzun masalar kurulur mahalleli bir araya gelir ve iftar\u0131n\u0131 a\u00e7ard\u0131. Ama koronavir\u00fcs nedeniyle bu Ramazan \u00f6yle olmad\u0131. Oru\u00e7lar evlerde a\u00e7\u0131ld\u0131. Camiler kapal\u0131 olunca ibadetler de evlerde yap\u0131ld\u0131. Ramazan ak\u015famlar\u0131nda ziyaret\u00e7i ak\u0131n\u0131na u\u011frayan Ey\u00fcp Sultan Camisi ve Sultanahmet Meydan\u0131 bu sene bo\u015f kald\u0131.\n\n\u0130lk iftar T\u00fcrkiye'de ak\u015fam ezan\u0131n\u0131n en erken okundu\u011fu il olan Hakkari'de yap\u0131ld\u0131. Oru\u00e7lar\u0131n\u0131 a\u00e7an vatanda\u015flar, \u00fclkede huzurun sa\u011flanmas\u0131 ve koronavir\u00fcs\u00fcn bitmesi i\u00e7in dua etti.\n\n\u0130lk iftar en \u00e7ok 7 g\u00fcn 24 saat koronavir\u00fcsle m\u00fccadele etti\u011fi i\u00e7in evine gidemeyen sa\u011fl\u0131k \u00e7al\u0131\u015fanlar\u0131 i\u00e7in buruk ge\u00e7ti. Sa\u011fl\u0131k \u00e7al\u0131\u015fanlar\u0131, Ramazan ay\u0131n\u0131n ilk iftar\u0131n\u0131, ailelerinden uzakta a\u00e7mak zorunda kald\u0131. \u0130ftar sosyal mesafe kural\u0131 g\u00f6zetilerek yap\u0131ld\u0131.\n\nMu\u015f'taki emniyet ekipleri de sa\u011fl\u0131k\u00e7\u0131larla ayn\u0131 kaderi payla\u015ft\u0131. Ekipler, elleri tetikte n\u00f6bet tuttuklar\u0131 kontrol noktalar\u0131nda ilk iftarlar\u0131n\u0131 yapt\u0131. Kentin farkl\u0131 noktalar\u0131nda g\u00fcvenlik \u00f6nlemi alan polis ekipleri, s\u0131rayla n\u00f6bet tutarak ilk oru\u00e7lar\u0131n\u0131 a\u00e7t\u0131.",
    "keywords": [
        "sa\u011fl\u0131k",
        "bu",
        "iftar",
        "t\u00fcrkiyede",
        "ilk",
        "i\u00e7in",
        "oru\u00e7lar\u0131n\u0131",
        "ve",
        "\u00e7al\u0131\u015fanlar\u0131",
        "ramazan",
        "yap\u0131ld\u0131"
    ],
    "meta_keywords": [
        "Ramazan",
        "\u0130ftar",
        "T\u00fcrkiye",
        "haber",
        "haberler",
        "video",
        "son dakika",
        "haber videosu",
        "video haber",
        "son dakika haber",
        "son dakika videosu"
    ],
    "publish_date": null,
    "summary": "11 ay\u0131n sultan\u0131 Ramazan geldi, iftar i\u00e7in haz\u0131rl\u0131klar tamamland\u0131.\nSofralar kuruldu, dualar edildi.\nAma bu Ramazan ge\u00e7en senelere g\u00f6re buruk ba\u015flad\u0131.\nHer Ramazan gelenek haline gelmi\u015fti sokaklara uzun masalar kurulur mahalleli bir araya gelir ve iftar\u0131n\u0131 a\u00e7ard\u0131.\nAma koronavir\u00fcs nedeniyle bu Ramazan \u00f6yle olmad\u0131.\nOru\u00e7lar evlerde a\u00e7\u0131ld\u0131.\nCamiler kapal\u0131 olunca ibadetler de evlerde yap\u0131ld\u0131.\nRamazan ak\u015famlar\u0131nda ziyaret\u00e7i ak\u0131n\u0131na u\u011frayan Ey\u00fcp Sultan Camisi ve Sultanahmet Meydan\u0131 bu sene bo\u015f kald\u0131.\n\u0130lk iftar T\u00fcrkiye'de ak\u015fam ezan\u0131n\u0131n en erken okundu\u011fu il olan Hakkari'de yap\u0131ld\u0131.\nOru\u00e7lar\u0131n\u0131 a\u00e7an vatanda\u015flar, \u00fclkede huzurun sa\u011flanmas\u0131 ve koronavir\u00fcs\u00fcn bitmesi i\u00e7in dua etti.\n\u0130lk iftar en \u00e7ok 7 g\u00fcn 24 saat koronavir\u00fcsle m\u00fccadele etti\u011fi i\u00e7in evine gidemeyen sa\u011fl\u0131k \u00e7al\u0131\u015fanlar\u0131 i\u00e7in buruk ge\u00e7ti.\nSa\u011fl\u0131k \u00e7al\u0131\u015fanlar\u0131, Ramazan ay\u0131n\u0131n ilk iftar\u0131n\u0131, ailelerinden uzakta a\u00e7mak zorunda kald\u0131.\n\u0130ftar sosyal mesafe kural\u0131 g\u00f6zetilerek yap\u0131ld\u0131.\nMu\u015f'taki emniyet ekipleri de sa\u011fl\u0131k\u00e7\u0131larla ayn\u0131 kaderi payla\u015ft\u0131.\nEkipler, elleri tetikte n\u00f6bet tuttuklar\u0131 kontrol noktalar\u0131nda ilk iftarlar\u0131n\u0131 yapt\u0131.\nKentin farkl\u0131 noktalar\u0131nda g\u00fcvenlik \u00f6nlemi alan polis ekipleri, s\u0131rayla n\u00f6bet tutarak ilk oru\u00e7lar\u0131n\u0131 a\u00e7t\u0131.",
    "article_html": "",
    "meta_description": "Son Dakika Fla\u015f Haberler - Koronavir\u00fcs nedeniyle Ramazan\u0131n ilk g\u00fcn\u00fc eskisi gibi de\u011fildi. Bu y\u0131l ilk iftar ge\u00e7en senelerde oldu\u011fu gibi akrabalar ya da kom\u015fularla toplu halde yap\u0131lamad\u0131. G\u00f6rev ba\u015f\u0131nda olan sa\u011fl\u0131k \u00e7al\u0131\u015fanlar\u0131 ve emniyet ekipleri de ailelerinden uzakta oru\u00e7lar\u0131n\u0131 a\u00e7t\u0131.",
    "meta_lang": "tr"
}