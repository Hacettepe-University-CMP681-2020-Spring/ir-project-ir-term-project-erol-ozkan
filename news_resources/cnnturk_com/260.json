{
    "article_id": "e504dc2e9808b3660fd3ea7bd2123d8f.1590265916.4269824",
    "title": "Ailenin en b\u00fcy\u00fck ekrana sahip modeli olacak",
    "authors": [],
    "canonical_link": "https://www.cnnturk.com/teknoloji/ailenin-en-buyuk-ekrana-sahip-modeli-olacak",
    "url": "http://cnnturk.com/teknoloji/ailenin-en-buyuk-ekrana-sahip-modeli-olacak",
    "top_img": "https://i2.cnnturk.com/i/cnnturk/75/0x0/5ec7810cd265a21ab8e8f74c.jpg",
    "meta_img": "https://i2.cnnturk.com/i/cnnturk/75/0x0/5ec7810cd265a21ab8e8f74c.jpg",
    "movies": [],
    "text": "LG Stylo 6, 6,8 in\u00e7 b\u00fcy\u00fckl\u00fc\u011f\u00fcnde ve 2460 x 1080 (Full HD+) piksel \u00e7\u00f6z\u00fcn\u00fcrl\u00fc\u011fe sahip FullVision ekran ile geliyor. LG FullVision teknolojisini ilk olarak G6\u2019da kullanm\u0131\u015ft\u0131. \u00c7ok yeni bir teknoloji say\u0131lmaz. \u00d6n panelin ortas\u0131nda damla \u00e7entik bulunuyor ve bu \u00e7enti\u011fin alt\u0131nda 13MP \u00e7\u00f6z\u00fcn\u00fcrl\u00fc\u011f\u00fcnde bir kamera yer al\u0131yor.\n\nTelefonun arka g\u00f6vdesine bakt\u0131\u011f\u0131m\u0131zda paralel olarak yerle\u015ftirilmi\u015f 3 adet kamera g\u00f6r\u00fcyoruz. Bu kameralar\u0131n ilki 13MP b\u00fcy\u00fckl\u00fc\u011f\u00fcnde ana kamera, ikincisi 120 derece ultra geni\u015f a\u00e7\u0131l\u0131 5 MP\u2019lik kamera \u00fc\u00e7\u00fcnc\u00fcs\u00fc ise 5MP\u2019lik derinlik sens\u00f6r\u00fc. 219 dolarl\u0131k bir telefon olan LG Stylo 6 kamera konusunda \u00e7ok da can s\u0131k\u0131c\u0131 g\u00f6z\u00fckm\u00fcyor.\n\nLG Stylo 6 Android 10 i\u015fletim sistemi y\u00fckl\u00fc olarak kutudan \u00e7\u0131kacak. Telefonda 2.3GHz Octa-Core MediaTek Helio P35, yonga seti bulunuyor. 3GB RAM ve microSD kartla birlikte artt\u0131r\u0131lm\u0131\u015f 64GB depolama alan\u0131 telefonun di\u011fer \u00f6zellikleri. Ayr\u0131ca \u00e7\u0131kart\u0131l\u0131p tak\u0131lamayan 4,000 mAh\u2019l\u0131k bir batarya arka g\u00f6vdeye yerle\u015ftirilmi\u015f. Telefonda h\u0131zl\u0131 \u015farj deste\u011fi bulunmuyor. Bu batarya USB Type-C \u015farj kablosu ile \u015farj edilebiliyor.\n\nTelefon bir adet kaleme sahip bu kalemin g\u00fcnl\u00fck i\u015flerde kullan\u0131lacak d\u00fczeyde oldu\u011funu belirtmemiz gerekiyor. Yani al\u0131\u015f veri\u015fe giderken telefonun \u00fczerine not almak gibi. Harikalar yaratmay\u0131 d\u00fc\u015f\u00fcnmeyin.\n\nTelefon \u015fimdilik \u00fclkemizde sat\u0131\u015fa sunulmasa da G\u00fcney Kore\u2019de 219 dolardan sat\u0131\u015fa sunulmu\u015f vaziyette. Bu da telefonun \u00fclkemize gelmesi halinde vergiler hari\u00e7 1500 TL\u2019den sat\u0131laca\u011f\u0131 anlam\u0131na geliyor.",
    "keywords": [
        "b\u00fcy\u00fck",
        "\u015farj",
        "bu",
        "telefonun",
        "ailenin",
        "stylo",
        "sahip",
        "olacak",
        "modeli",
        "kamera",
        "olarak",
        "ve",
        "bir",
        "da",
        "ekrana",
        "en",
        "lg"
    ],
    "meta_keywords": [
        "telefon",
        "ekran",
        "teknoloji"
    ],
    "publish_date": null,
    "summary": "LG Stylo 6, 6,8 in\u00e7 b\u00fcy\u00fckl\u00fc\u011f\u00fcnde ve 2460 x 1080 (Full HD+) piksel \u00e7\u00f6z\u00fcn\u00fcrl\u00fc\u011fe sahip FullVision ekran ile geliyor.\nLG FullVision teknolojisini ilk olarak G6\u2019da kullanm\u0131\u015ft\u0131.\n\u00c7ok yeni bir teknoloji say\u0131lmaz.\n\u00d6n panelin ortas\u0131nda damla \u00e7entik bulunuyor ve bu \u00e7enti\u011fin alt\u0131nda 13MP \u00e7\u00f6z\u00fcn\u00fcrl\u00fc\u011f\u00fcnde bir kamera yer al\u0131yor.\nTelefonun arka g\u00f6vdesine bakt\u0131\u011f\u0131m\u0131zda paralel olarak yerle\u015ftirilmi\u015f 3 adet kamera g\u00f6r\u00fcyoruz.\nBu kameralar\u0131n ilki 13MP b\u00fcy\u00fckl\u00fc\u011f\u00fcnde ana kamera, ikincisi 120 derece ultra geni\u015f a\u00e7\u0131l\u0131 5 MP\u2019lik kamera \u00fc\u00e7\u00fcnc\u00fcs\u00fc ise 5MP\u2019lik derinlik sens\u00f6r\u00fc.\n219 dolarl\u0131k bir telefon olan LG Stylo 6 kamera konusunda \u00e7ok da can s\u0131k\u0131c\u0131 g\u00f6z\u00fckm\u00fcyor.\nLG Stylo 6 Android 10 i\u015fletim sistemi y\u00fckl\u00fc olarak kutudan \u00e7\u0131kacak.\nTelefonda 2.3GHz Octa-Core MediaTek Helio P35, yonga seti bulunuyor.\n3GB RAM ve microSD kartla birlikte artt\u0131r\u0131lm\u0131\u015f 64GB depolama alan\u0131 telefonun di\u011fer \u00f6zellikleri.\nAyr\u0131ca \u00e7\u0131kart\u0131l\u0131p tak\u0131lamayan 4,000 mAh\u2019l\u0131k bir batarya arka g\u00f6vdeye yerle\u015ftirilmi\u015f.\nTelefonda h\u0131zl\u0131 \u015farj deste\u011fi bulunmuyor.\nBu batarya USB Type-C \u015farj kablosu ile \u015farj edilebiliyor.\nTelefon bir adet kaleme sahip bu kalemin g\u00fcnl\u00fck i\u015flerde kullan\u0131lacak d\u00fczeyde oldu\u011funu belirtmemiz gerekiyor.\nYani al\u0131\u015f veri\u015fe giderken telefonun \u00fczerine not almak gibi.\nHarikalar yaratmay\u0131 d\u00fc\u015f\u00fcnmeyin.\nTelefon \u015fimdilik \u00fclkemizde sat\u0131\u015fa sunulmasa da G\u00fcney Kore\u2019de 219 dolardan sat\u0131\u015fa sunulmu\u015f vaziyette.\nBu da telefonun \u00fclkemize gelmesi halinde vergiler hari\u00e7 1500 TL\u2019den sat\u0131laca\u011f\u0131 anlam\u0131na geliyor.",
    "article_html": "",
    "meta_description": "B\u00fct\u00e7e dostu ak\u0131ll\u0131 telefon serisi Stylo\u2019nun son \u00fcyesi LG Stylo 6 tan\u0131t\u0131ld\u0131.",
    "meta_lang": "tr"
}