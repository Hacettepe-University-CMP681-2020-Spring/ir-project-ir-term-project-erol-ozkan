{
    "article_id": "b0a7a8e7c5564d846fd98e7bec8a717e.1590265601.7520237",
    "title": "Tarihi miting: Sultanahmet",
    "authors": [],
    "canonical_link": "https://www.cnnturk.com/video/turkiye/tarihi-miting-sultanahmet",
    "url": "http://cnnturk.com/video/turkiye/tarihi-miting-sultanahmet",
    "top_img": "https://i2.cnnturk.com/i/cnnturk/75/0x0/5ec8eceb214ed820f420f933.jpg",
    "meta_img": "https://i2.cnnturk.com/i/cnnturk/75/0x0/5ec8eceb214ed820f420f933.jpg",
    "movies": [],
    "text": "101 YIL \u00d6NCE BUG\u00dcN B\u0130R UYANI\u015eIN \u0130LK SES\u0130YD\u0130\n\nBinlerce ses, bir u\u011fultu halinde \"Yemin ediyoruz\" diyordu. \u0130nsan sesleri, g\u00f6k g\u00fcrlemesini and\u0131r\u0131yordu. Halide Edip Ad\u0131var'\u0131n ayaklar\u0131n\u0131n alt\u0131ndaki k\u00fcrs\u00fc sars\u0131l\u0131yordu. D\u00fcnyay\u0131 sarsan bir konu\u015fmayd\u0131. Anadolu halk\u0131 teslim olmayaca\u011f\u0131n\u0131 g\u00f6steriyordu. Sultanahmet'ten hep bir a\u011f\u0131zdan \u00e7\u0131kan kurtulu\u015f sesi, k\u00fckreyen bir volkan gibi Anadolu'ya yay\u0131l\u0131yordu. Tarih 23 May\u0131s 1919'u g\u00f6steriyordu.\n\nAsl\u0131nda sadece 8 g\u00fcn \u00f6nce Anadolu, kara bir haberle sars\u0131lm\u0131\u015ft\u0131. 15 May\u0131s 1919'da \u0130zmir i\u015fgal edildi. Yunan askerinin postallar\u0131 Anadolu karas\u0131na ilk kez ayak bas\u0131yordu.\n\nKURTULU\u015e SAVA\u015eI'NDA \u0130STANBUL HALKININ BA\u015eKALDIRI\u015eI\n\nAsl\u0131nda Anadolu'yu saracak direni\u015f ate\u015fi i\u00e7in kritik g\u00fcnlerdi. Gazi Mustafa Kemal, \u0130zmir i\u015fgalinden bir sonra Anadolu'ya gitti. 19 May\u0131s 1919'da Samsun'a att\u0131\u011f\u0131 ilk ad\u0131mla direni\u015f ba\u015flad\u0131. Ama Anadolu'daki ba\u015fkald\u0131r\u0131\u015f, Dersaadet'te yani \u0130stanbul'da k\u0131p\u0131rdanma yaratt\u0131. Merkezi otoritenin teslimiyet\u00e7i tavr\u0131na tepki vard\u0131. T\u00fcrk Ocaklar\u0131, ana yurdu d\u00fc\u015fmana b\u0131rakmamakta kararl\u0131yd\u0131. Bu hareket \u0130stanbul'da ayd\u0131nlar\u0131 ve halk\u0131 bir araya getirecek, d\u00fcnya b\u00fcy\u00fck tarihi bir uyan\u0131\u015fa tan\u0131kl\u0131k edecekti. Art\u0131k genci ya\u015fl\u0131s\u0131, kad\u0131n\u0131 erke\u011fi, \u00f6\u011fretmeni doktoru ve t\u00fcccar\u0131yla, ayd\u0131nlar ve halk Sultanahmet'te bir araya gelecekti. Y\u00fcz binler Sultanahmet'te tek y\u00fcrek olmu\u015ftu. De\u011fil ad\u0131m atacak, k\u0131m\u0131ldayacak alan kalmam\u0131\u015ft\u0131.\n\nBa\u015fkent i\u015fgal alt\u0131ndayd\u0131 ama halk direni\u015f istiyordu. 101 y\u0131l \u00f6nce siyah bir bez \u00fczerine beyaz bir yaz\u0131 yaz\u0131ld\u0131. \"M\u00fcsl\u00fcmanlar \u00f6lmez ve \u00f6ld\u00fcr\u00fclemez\".\n\nS\u0130MS\u0130YAH K\u00dcRS\u00dcDE 100 B\u0130NLERE HAL\u0130DE ED\u0130P SESLEND\u0130\n\nHalide Edip Ad\u0131var, Sultanahmet'te siyah bayrakl\u0131 k\u00fcrs\u00fcye \u00e7\u0131kacak ve \"T\u00fcrkiye'nin istiklal ve hayat hakk\u0131n\u0131 alaca\u011f\u0131 g\u00fcne kadar hi\u00e7bir korku, hi\u00e7bir me\u015fakkat \u00f6n\u00fcnden ka\u00e7mayaca\u011f\u0131z. 7 y\u00fcz senelik tarihin a\u011flayan minareleri alt\u0131nda yemin ediniz\" diyecekti.\n\n200 B\u0130N K\u0130\u015e\u0130 23 MAYIS 1919'DA TEK Y\u00dcREK OLDU\n\nSultanahmet'teki tarihi mitingler, 23 May\u0131s 1919, 30 May\u0131s 1919, 10 Ekim 1919 ve 13 Ocak 1920 tarihlerinde olmak \u00fczere d\u00f6rt kez yap\u0131ld\u0131. Her bir mitinge ise bir milyon n\u00fcfusa sahip \u0130stanbul'da 150\u2013200 bin ki\u015fi kat\u0131ld\u0131. Konu\u015fmac\u0131lar aras\u0131nda Mehmet Emin Yurdakul, Hamdullah Suphi Tanr\u0131\u00f6ver, R\u0131za Nur, Selim S\u0131rr\u0131 Tarcan, \u0130smail Hakk\u0131 Baltac\u0131o\u011flu, Fahreddin Hayri Bey, Kemal Mithad, \u015e\u00fck\u00fbfe Nihal Ba\u015far gibi bir\u00e7ok ayd\u0131n da vard\u0131.\n\nM\u0130T\u0130NG ANADOLU'DA CUMA HUTBELER\u0130NE KONU OLDU\n\nSultanahmet mitinglerinin yank\u0131lar\u0131 Anadolu'da camilerde yap\u0131lan cuma hutbelerine kadar uzand\u0131. Yurt \u00e7ap\u0131nda milli bilincin uyanmas\u0131na destek oldu. \u0130\u015fte bu mitingler T\u00fcrk kurtulu\u015f tarihine ad\u0131n\u0131 alt\u0131n harflerle yazd\u0131rd\u0131.\n\nTarihi Sultan Ahmet mitinginde halka direni\u015f \u00e7a\u011fr\u0131s\u0131 yapanlar ise Hamdullah Suphi, R\u0131za Nur, Halide Edip, Selim S\u0131rr\u0131, Ankara'ya ge\u00e7ti. R\u0131za Nur, Selim S\u0131rr\u0131 ve Hamdullah Suphi beyler, 23 Nisan 1920'de a\u00e7\u0131lan Ankara Meclisi'nde milletvekili oldular. Halide Edip Han\u0131m ise Anadolu Ajans\u0131'n\u0131n kurulu\u015funda yer ald\u0131. Yabanc\u0131 dil de bilen Halide Edip, milli m\u00fccadelenin d\u0131\u015f d\u00fcnyaya tan\u0131t\u0131lmas\u0131nda etkin rol ald\u0131. \u0130smail Hakk\u0131 Bey, Dar\u00fclf\u00fcnun'da rekt\u00f6r g\u00f6revine devam etti. \u015eukufe Nihal, M\u00fcnevver Saime ve Nakiye Erg\u00fcn han\u0131mlar ise \u0130stanbul'da milli m\u00fccadeleye destek hareketinde bulundular.",
    "keywords": [
        "may\u0131s",
        "tarihi",
        "anadolu",
        "ise",
        "miting",
        "edip",
        "23",
        "ve",
        "bir",
        "sultanahmet",
        "direni\u015f",
        "halide",
        "i\u0307stanbulda"
    ],
    "meta_keywords": [
        "miting",
        "sultanahmet",
        "kurtulu\u015f sava\u015f\u0131",
        "Ceylan Sever",
        "haberler",
        "haber",
        "son dakika haberleri",
        "son dakika"
    ],
    "publish_date": null,
    "summary": "101 YIL \u00d6NCE BUG\u00dcN B\u0130R UYANI\u015eIN \u0130LK SES\u0130YD\u0130Binlerce ses, bir u\u011fultu halinde \"Yemin ediyoruz\" diyordu.\n\u0130nsan sesleri, g\u00f6k g\u00fcrlemesini and\u0131r\u0131yordu.\nHalide Edip Ad\u0131var'\u0131n ayaklar\u0131n\u0131n alt\u0131ndaki k\u00fcrs\u00fc sars\u0131l\u0131yordu.\nD\u00fcnyay\u0131 sarsan bir konu\u015fmayd\u0131.\nAnadolu halk\u0131 teslim olmayaca\u011f\u0131n\u0131 g\u00f6steriyordu.\nSultanahmet'ten hep bir a\u011f\u0131zdan \u00e7\u0131kan kurtulu\u015f sesi, k\u00fckreyen bir volkan gibi Anadolu'ya yay\u0131l\u0131yordu.\nTarih 23 May\u0131s 1919'u g\u00f6steriyordu.\nAsl\u0131nda sadece 8 g\u00fcn \u00f6nce Anadolu, kara bir haberle sars\u0131lm\u0131\u015ft\u0131.\n15 May\u0131s 1919'da \u0130zmir i\u015fgal edildi.\nYunan askerinin postallar\u0131 Anadolu karas\u0131na ilk kez ayak bas\u0131yordu.\nKURTULU\u015e SAVA\u015eI'NDA \u0130STANBUL HALKININ BA\u015eKALDIRI\u015eIAsl\u0131nda Anadolu'yu saracak direni\u015f ate\u015fi i\u00e7in kritik g\u00fcnlerdi.\nGazi Mustafa Kemal, \u0130zmir i\u015fgalinden bir sonra Anadolu'ya gitti.\n19 May\u0131s 1919'da Samsun'a att\u0131\u011f\u0131 ilk ad\u0131mla direni\u015f ba\u015flad\u0131.\nAma Anadolu'daki ba\u015fkald\u0131r\u0131\u015f, Dersaadet'te yani \u0130stanbul'da k\u0131p\u0131rdanma yaratt\u0131.\nMerkezi otoritenin teslimiyet\u00e7i tavr\u0131na tepki vard\u0131.\nT\u00fcrk Ocaklar\u0131, ana yurdu d\u00fc\u015fmana b\u0131rakmamakta kararl\u0131yd\u0131.\nBu hareket \u0130stanbul'da ayd\u0131nlar\u0131 ve halk\u0131 bir araya getirecek, d\u00fcnya b\u00fcy\u00fck tarihi bir uyan\u0131\u015fa tan\u0131kl\u0131k edecekti.\nArt\u0131k genci ya\u015fl\u0131s\u0131, kad\u0131n\u0131 erke\u011fi, \u00f6\u011fretmeni doktoru ve t\u00fcccar\u0131yla, ayd\u0131nlar ve halk Sultanahmet'te bir araya gelecekti.\nY\u00fcz binler Sultanahmet'te tek y\u00fcrek olmu\u015ftu.\nDe\u011fil ad\u0131m atacak, k\u0131m\u0131ldayacak alan kalmam\u0131\u015ft\u0131.\nBa\u015fkent i\u015fgal alt\u0131ndayd\u0131 ama halk direni\u015f istiyordu.\n101 y\u0131l \u00f6nce siyah bir bez \u00fczerine beyaz bir yaz\u0131 yaz\u0131ld\u0131.\n\"M\u00fcsl\u00fcmanlar \u00f6lmez ve \u00f6ld\u00fcr\u00fclemez\".\nS\u0130MS\u0130YAH K\u00dcRS\u00dcDE 100 B\u0130NLERE HAL\u0130DE ED\u0130P SESLEND\u0130Halide Edip Ad\u0131var, Sultanahmet'te siyah bayrakl\u0131 k\u00fcrs\u00fcye \u00e7\u0131kacak ve \"T\u00fcrkiye'nin istiklal ve hayat hakk\u0131n\u0131 alaca\u011f\u0131 g\u00fcne kadar hi\u00e7bir korku, hi\u00e7bir me\u015fakkat \u00f6n\u00fcnden ka\u00e7mayaca\u011f\u0131z.\n7 y\u00fcz senelik tarihin a\u011flayan minareleri alt\u0131nda yemin ediniz\" diyecekti.\n200 B\u0130N K\u0130\u015e\u0130 23 MAYIS 1919'DA TEK Y\u00dcREK OLDUSultanahmet'teki tarihi mitingler, 23 May\u0131s 1919, 30 May\u0131s 1919, 10 Ekim 1919 ve 13 Ocak 1920 tarihlerinde olmak \u00fczere d\u00f6rt kez yap\u0131ld\u0131.\nHer bir mitinge ise bir milyon n\u00fcfusa sahip \u0130stanbul'da 150\u2013200 bin ki\u015fi kat\u0131ld\u0131.\nKonu\u015fmac\u0131lar aras\u0131nda Mehmet Emin Yurdakul, Hamdullah Suphi Tanr\u0131\u00f6ver, R\u0131za Nur, Selim S\u0131rr\u0131 Tarcan, \u0130smail Hakk\u0131 Baltac\u0131o\u011flu, Fahreddin Hayri Bey, Kemal Mithad, \u015e\u00fck\u00fbfe Nihal Ba\u015far gibi bir\u00e7ok ayd\u0131n da vard\u0131.\nM\u0130T\u0130NG ANADOLU'DA CUMA HUTBELER\u0130NE KONU OLDUSultanahmet mitinglerinin yank\u0131lar\u0131 Anadolu'da camilerde yap\u0131lan cuma hutbelerine kadar uzand\u0131.\nYurt \u00e7ap\u0131nda milli bilincin uyanmas\u0131na destek oldu.\n\u0130\u015fte bu mitingler T\u00fcrk kurtulu\u015f tarihine ad\u0131n\u0131 alt\u0131n harflerle yazd\u0131rd\u0131.\nTarihi Sultan Ahmet mitinginde halka direni\u015f \u00e7a\u011fr\u0131s\u0131 yapanlar ise Hamdullah Suphi, R\u0131za Nur, Halide Edip, Selim S\u0131rr\u0131, Ankara'ya ge\u00e7ti.\nR\u0131za Nur, Selim S\u0131rr\u0131 ve Hamdullah Suphi beyler, 23 Nisan 1920'de a\u00e7\u0131lan Ankara Meclisi'nde milletvekili oldular.\nHalide Edip Han\u0131m ise Anadolu Ajans\u0131'n\u0131n kurulu\u015funda yer ald\u0131.\nYabanc\u0131 dil de bilen Halide Edip, milli m\u00fccadelenin d\u0131\u015f d\u00fcnyaya tan\u0131t\u0131lmas\u0131nda etkin rol ald\u0131.\n\u0130smail Hakk\u0131 Bey, Dar\u00fclf\u00fcnun'da rekt\u00f6r g\u00f6revine devam etti.\n\u015eukufe Nihal, M\u00fcnevver Saime ve Nakiye Erg\u00fcn han\u0131mlar ise \u0130stanbul'da milli m\u00fccadeleye destek hareketinde bulundular.",
    "article_html": "",
    "meta_description": "Son Dakika Fla\u015f Haberler - Bug\u00fcn 23 May\u0131s... T\u00fcrk tarihinde s\u0131rad\u0131\u015f\u0131 bir g\u00fcn\u00fcn, Kurtulu\u015f Sava\u015f\u0131 \u00f6ncesinde bir halk\u0131n uyan\u0131\u015f\u0131n\u0131n ba\u015flad\u0131\u011f\u0131 mitingin g\u00fcn\u00fc. Sultanahmet Meydan\u0131'nda Halide Edip Ad\u0131var'\u0131n \u0130zmir'in i\u015fgaline kar\u015f\u0131 tarihi konu\u015fmay\u0131 yapt\u0131\u011f\u0131 o mitingin 101'inci y\u0131l\u0131. Miting nas\u0131l yap\u0131ld\u0131? O ana gelene kadar...",
    "meta_lang": "tr"
}