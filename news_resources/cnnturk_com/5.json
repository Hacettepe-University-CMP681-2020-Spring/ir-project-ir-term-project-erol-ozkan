{
    "article_id": "dccd49265eeff85fd893b672386f8d51.1590265530.0700266",
    "title": "Subay siciline salg\u0131n d\u00fczenlemesi",
    "authors": [],
    "canonical_link": "https://www.cnnturk.com/video/turkiye/subay-siciline-salgin-duzenlemesi",
    "url": "http://cnnturk.com/video/turkiye/subay-siciline-salgin-duzenlemesi",
    "top_img": "https://i2.cnnturk.com/i/cnnturk/75/0x0/5ec9573417aca91a109e9808.jpg",
    "meta_img": "https://i2.cnnturk.com/i/cnnturk/75/0x0/5ec9573417aca91a109e9808.jpg",
    "movies": [],
    "text": "Resmi Gazete'de yay\u0131nlanan y\u00f6netmelik de\u011fi\u015fiklikleriye T\u00fcrk Silahl\u0131 Kuvvetleri personeli i\u00e7in bir dizi d\u00fczenleme hayata ge\u00e7ti.\n\nSubay Sicil Y\u00f6netmeli\u011finde yap\u0131lan de\u011fi\u015fiklikle, sicil notunda etkili olan fiziki yeterlilik de\u011ferlendirmesine girecek subaylar i\u00e7in Milli Savunma Bakanl\u0131\u011f\u0131 yetkili k\u0131l\u0131nd\u0131. Buna g\u00f6re bakanl\u0131k, do\u011fal afet, salg\u0131n hastal\u0131k ve benzeri ola\u011fan\u00fcst\u00fc durumlarda subaylar\u0131 fiziki yeterlilik de\u011ferlendirme testinden muaf tutabilecek.\n\nEr ve erba\u015flarla ilgili de\u011fi\u015fiklik de ba\u015far\u0131lar\u0131n\u0131 \u00fcniformalar\u0131nda ta\u015f\u0131yabilmelerine y\u00f6nelik. Subay ve astsubaylarda, k\u0131yafetin sol g\u00f6\u011f\u00fcs k\u0131sm\u0131na tak\u0131lan \u015ferit rozetleri er ve erba\u015flar da takacak. Er ve erba\u015flara, \u00e7e\u015fitli hizmet ve ba\u015far\u0131lar\u0131 kar\u015f\u0131l\u0131\u011f\u0131 \u015ferit rozet verilebilecek.\n\nSubaylar\u0131n mesleki alanlarda geli\u015fimiyle ilgili subay meslek programlar\u0131 y\u00f6netmeli\u011finde de de\u011fi\u015fikli\u011fe gidildi. Mesleki bilgi ve g\u00f6rg\u00fclerini art\u0131rmak amac\u0131yla binba\u015f\u0131 ve daha \u00fcst r\u00fctbelerdeki subaylardan se\u00e7ilenler yurtd\u0131\u015f\u0131na e\u011fitime g\u00f6nderilebilecek.\n\n\u0130leri d\u00fczey yabanc\u0131 dil bilgisi gerekli de\u011filse, binba\u015f\u0131 r\u00fctbesinin \u00fczerindeki subaylar yabanc\u0131 dil kurslar\u0131na g\u00f6nderilmeyecek.\n\nCumhurba\u015fkan\u0131 karar\u0131yla TSK d\u0131\u015f\u0131ndaki hizmetlerde g\u00f6revlendirilecek subaylar\u0131n iki y\u0131ll\u0131k g\u00f6rev s\u00fcresi, milli savunma bakanl\u0131\u011f\u0131n\u0131n teklifiyle k\u0131salt\u0131l\u0131p, uzat\u0131labilecek.",
    "keywords": [
        "siciline",
        "salg\u0131n",
        "\u015ferit",
        "subay",
        "savunma",
        "yeterlilik",
        "milli",
        "d\u00fczenlemesi",
        "ve",
        "subaylar",
        "sicil",
        "yabanc\u0131",
        "y\u00f6netmeli\u011finde"
    ],
    "meta_keywords": [
        "T\u00fcrk Silahl\u0131 Kuvvetleri",
        "subay",
        "sicil",
        "haber",
        "haberler",
        "video",
        "son dakika",
        "haber videosu",
        "video haber",
        "son dakika haberi",
        "son dakika videosu"
    ],
    "publish_date": null,
    "summary": "Resmi Gazete'de yay\u0131nlanan y\u00f6netmelik de\u011fi\u015fiklikleriye T\u00fcrk Silahl\u0131 Kuvvetleri personeli i\u00e7in bir dizi d\u00fczenleme hayata ge\u00e7ti.\nSubay Sicil Y\u00f6netmeli\u011finde yap\u0131lan de\u011fi\u015fiklikle, sicil notunda etkili olan fiziki yeterlilik de\u011ferlendirmesine girecek subaylar i\u00e7in Milli Savunma Bakanl\u0131\u011f\u0131 yetkili k\u0131l\u0131nd\u0131.\nBuna g\u00f6re bakanl\u0131k, do\u011fal afet, salg\u0131n hastal\u0131k ve benzeri ola\u011fan\u00fcst\u00fc durumlarda subaylar\u0131 fiziki yeterlilik de\u011ferlendirme testinden muaf tutabilecek.\nEr ve erba\u015flarla ilgili de\u011fi\u015fiklik de ba\u015far\u0131lar\u0131n\u0131 \u00fcniformalar\u0131nda ta\u015f\u0131yabilmelerine y\u00f6nelik.\nSubay ve astsubaylarda, k\u0131yafetin sol g\u00f6\u011f\u00fcs k\u0131sm\u0131na tak\u0131lan \u015ferit rozetleri er ve erba\u015flar da takacak.\nEr ve erba\u015flara, \u00e7e\u015fitli hizmet ve ba\u015far\u0131lar\u0131 kar\u015f\u0131l\u0131\u011f\u0131 \u015ferit rozet verilebilecek.\nSubaylar\u0131n mesleki alanlarda geli\u015fimiyle ilgili subay meslek programlar\u0131 y\u00f6netmeli\u011finde de de\u011fi\u015fikli\u011fe gidildi.\nMesleki bilgi ve g\u00f6rg\u00fclerini art\u0131rmak amac\u0131yla binba\u015f\u0131 ve daha \u00fcst r\u00fctbelerdeki subaylardan se\u00e7ilenler yurtd\u0131\u015f\u0131na e\u011fitime g\u00f6nderilebilecek.\n\u0130leri d\u00fczey yabanc\u0131 dil bilgisi gerekli de\u011filse, binba\u015f\u0131 r\u00fctbesinin \u00fczerindeki subaylar yabanc\u0131 dil kurslar\u0131na g\u00f6nderilmeyecek.\nCumhurba\u015fkan\u0131 karar\u0131yla TSK d\u0131\u015f\u0131ndaki hizmetlerde g\u00f6revlendirilecek subaylar\u0131n iki y\u0131ll\u0131k g\u00f6rev s\u00fcresi, milli savunma bakanl\u0131\u011f\u0131n\u0131n teklifiyle k\u0131salt\u0131l\u0131p, uzat\u0131labilecek.",
    "article_html": "",
    "meta_description": "Son Dakika Fla\u015f Haberler - T\u00fcrk Silahl\u0131 Kuvvetleri'nde, salg\u0131n hastal\u0131k ve do\u011fal afet gibi durumlarda subaylar fiziki yeterlilik testlerinden muaf tutulabilecek. Er ve erba\u015flara ba\u015far\u0131lar\u0131 kar\u015f\u0131l\u0131\u011f\u0131nda subay ve astsubaylardaki gibi \u015ferit rozet verilebilecek.",
    "meta_lang": "tr"
}