{
    "article_id": "1d21d54fc40eb9289f7da12cbe025994.1590265739.290274",
    "title": "Son dakika: 'S\u00fcr\u00fc drone'lar\u0131n g\u00f6r\u00fcnt\u00fcleri ilk kez CNN T\u00dcRK'te yay\u0131nland\u0131",
    "authors": [],
    "canonical_link": "https://www.cnnturk.com/ekonomi/son-dakika-suru-dronelarin-goruntuleri-ilk-kez-cnnturkte-yayinlandi",
    "url": "http://cnnturk.com/ekonomi/son-dakika-suru-dronelarin-goruntuleri-ilk-kez-cnnturkte-yayinlandi",
    "top_img": "https://i2.cnnturk.com/i/cnnturk/75/0x0/5dcfaaf2bf214414d804bc38.jpg",
    "meta_img": "https://i2.cnnturk.com/i/cnnturk/75/0x0/5dcfaaf2bf214414d804bc38.jpg",
    "movies": [],
    "text": "Savunma Sanayii Ba\u015fkan\u0131 Prof. Dr. \u0130smail Demir, CNN T\u00fcrk'te yay\u0131nlanan Hakan \u00c7elik ile Hafta Sonu program\u0131na kat\u0131ld\u0131. (PROGRAMIN TAMAMINI \u0130ZLEMEK \u0130\u00c7\u0130N TIKLAYIN)\n\nProgramda ilk kez yapay zekal\u0131 \u0130HA'lara ait g\u00f6r\u00fcnt\u00fcler yay\u0131nland\u0131. \u0130\u015fte Demir'in a\u00e7\u0131klamalar\u0131ndan sat\u0131r ba\u015flar\u0131:\n\nBir s\u00fcr\u00fc \u0130HA konsepti g\u00f6recekler. Yapay zeka kat\u0131lm\u0131\u015f \u0130HA'lar bunlar. Bir tanesi komuta edecek belki onlara. E\u011fer operasyon b\u00f6lgenizde bu \u0130HA'larda y\u00fcklenmi\u015f haritalarla, zemini kar\u015f\u0131la\u015ft\u0131r\u0131p bulabilecek, ak\u0131ll\u0131 algoritmayla beraber art\u0131k herhangi bir haberle\u015fme sisteminden ba\u011f\u0131ms\u0131z olarak kendi operasyonunu yapabilecek yapay zeka y\u00fcklenmesi konsept d\u00fc\u015f\u00fcn\u00fcyoruz.\n\nS-400 S\u0130STEMLER\u0130 HAZIR MI?\n\n\u0130lk sistemin unsurlar\u0131n\u0131n geldi\u011fini s\u00f6yledik. Nisan 2020 konulan hedef. Kurulmas\u0131, e\u011fitimlerinin, testlerinin yap\u0131lmas\u0131 gibi bir s\u00fcre\u00e7 var. B\u00f6ylesine sofistike bir sistemin, bir de anlay\u0131\u015f olarak T\u00fcrkiye'nin al\u0131\u015f\u0131k olmad\u0131\u011f\u0131 bir sistemin devreye al\u0131nmas\u0131 zaman alacak.\n\n\u0130ki konu var, NATO sistemine entegre edilmesi meselesi. Biz bunu NATO sistemine entegre etmeyece\u011fimizi, tek b\u00f6lgeyi koruyacak sistem olaca\u011f\u0131n\u0131 s\u00f6yledik.\n\nAnadolu gemisi, yap\u0131m\u0131 devam etmekte. Geminin i\u00e7inde havuzumuz var. \u00dcstte helikopter, u\u00e7ak konu\u015fland\u0131r\u0131yorsunuz. U\u00e7ak hangar\u0131n\u0131z var, \u00e7\u0131karma gemilerinin oldu\u011fu havuzunuz var. Gemimiz in\u015fallah gelecek sene sonunda hizmete al\u0131nacak.\n\nF-35 VE S-400 TARTI\u015eMASI\n\nF-35 ile bir arada bulunamaz arg\u00fcman\u0131... Bir problem olmad\u0131\u011f\u0131n\u0131 s\u00f6yl\u00fcyoruz. Biz gerekli tedbirleri ald\u0131\u011f\u0131m\u0131z\u0131 s\u00f6yl\u00fcyoruz ancak muhataplar\u0131m\u0131za diyoruz ki, bizim ald\u0131\u011f\u0131m\u0131z tedbirleri bilmiyorsunuz, gelin bunlar\u0131 bir konu\u015fal\u0131m. \u0130laveten endi\u015feye yol a\u00e7an bilgileriniz varsa, tart\u0131\u015fal\u0131m, tedbir al\u0131nmas\u0131 gerekiyorsa alal\u0131m. Biz sad\u0131k dost ve m\u00fcttefik olarak bu konuda bizim g\u00f6z\u00fcm\u00fczden ka\u00e7an bir risk unsuru varsa tart\u0131\u015fma, tedbirini almaya haz\u0131r oldu\u011fumuzu s\u00f6yledik. Bu konuda bir ad\u0131m at\u0131lmaktan imtina edildi.\n\nAMER\u0130KA \u0130KNA OLACAK MI?\n\n'Biz ba\u015fka bir \u015feyi tart\u0131\u015fmay\u0131z'dan 'bakal\u0131m'a geldik. \u0130yi niyetli masaya oturursa, kar\u015f\u0131 tarafta teknik temeli olan bir arg\u00fcman varsa; biz hep s\u00f6yl\u00fcyoruz tedbirler de al\u0131r\u0131z. Ama bunun konu\u015fulmas\u0131, tedbirlerin ortaya konmas\u0131 gerekiyor. Keyfi olarak al\u0131nm\u0131\u015f bir karar de\u011fil. \u0130ki seneye yak\u0131n patriotla ilgili g\u00f6r\u00fc\u015fmeler s\u00fcrd\u00fcrd\u00fcm. Bizim S-400 al\u0131m\u0131m\u0131z\u0131n maceras\u0131na bakt\u0131\u011f\u0131m\u0131zda pat diye S-400 alal\u0131m diye verilmi\u015f bir karar de\u011fil ki, bunu kendileri de biliyorlar.\n\n\u0130htiyaca binaen ald\u0131\u011f\u0131n\u0131z ve bu kadar para verdi\u011finiz sistemi 'biz falancan\u0131n hatr\u0131na kullanmay\u0131z' demek do\u011fru bir yakla\u015f\u0131m de\u011fil. Biz g\u00f6revimizi yapar\u0131z, kullan\u0131l\u0131r hale gelir. Nas\u0131l kullan\u0131laca\u011f\u0131 sonraki kararlard\u0131r. Biz Rusya ile de m\u00fcttefiklik ili\u015fkimiz var, Amerika ile ili\u015fkimiz var. Biz att\u0131\u011f\u0131m\u0131z imzalara sayg\u0131l\u0131 \u015fekilde devam etmek durumunday\u0131z. \u00dclke olarak da bize yak\u0131\u015fan bir durumdur.\n\nS-400 E\u011e\u0130T\u0130M\u0130 DEVAM ED\u0130YOR MU?\n\nRusya'da devam ediyor. Sistemin kurulmas\u0131ndan sonra kullan\u0131m \u015fekli ve s\u00fcresiyle ilgili olarak zaten MSB'nin uhdesinde y\u00fcr\u00fct\u00fclecek kararlar bunlar.\n\nBiz burada teknik personel olarak da askeri personel olarak da T\u00fcrkiye'nin denetiminde olaca\u011f\u0131; Amerika taraf\u0131ndan ifade edilen 'rus personel girecek' gibi, s\u00f6z konusu olmad\u0131\u011f\u0131n\u0131 s\u00f6yledik. B\u00f6yle bir \u015feye gerek olmayacak bir yap\u0131 kurduk zaten.\n\nTEKNOLOJ\u0130 TRANSFER\u0130 VE ORTAK \u00dcRET\u0130M S\u00dcREC\u0130\n\nBirinci sistem haz\u0131r al\u0131m format\u0131nda d\u00fc\u015f\u00fcn\u00fcld\u00fc. Ama ikinci sistemin bilhare devreye al\u0131n\u0131yor olmas\u0131n\u0131n da arkas\u0131ndaki sebep bu. Orada evet bunu yapal\u0131m ve bu ortak \u00fcretim meselesindeki parametreleri tart\u0131\u015fal\u0131m, teknoloji transferini konu\u015fal\u0131m ve ikinci sistemle ilgili yol haritas\u0131n\u0131 belirleyelim diye m\u00fczakere sistemi y\u00fcr\u00fcd\u00fc.\n\nTakvim \u00e7al\u0131\u015fmaya ba\u015flad\u0131 ancak bu teknoloji transferi gibi parametrelerin hayata ge\u00e7irilmesinin belli bir s\u00fcre almas\u0131ndan dolay\u0131 ikinci sistemin geli\u015fi belli bir takvime ba\u011fland\u0131, 2020'den daha sonra.\n\n\u0130K\u0130 S\u0130STEM\u0130 DE ALMAYA T\u00dcRK\u0130YE'N\u0130N \u0130HT\u0130YACI VAR MI?\n\nBaz\u0131 eski do\u011fu blo\u011fu \u00fclkelerinde olan eski sistemleri d\u00fc\u015f\u00fcn\u00fcrsek tek de\u011fil ama S-400 anlam\u0131nda d\u00fc\u015f\u00fcn\u00fcrsek tek \u00fclke olacak.\n\nHava savunma bir \u015femsiye. Bizim ilk ihalemiz 4 sistem i\u00e7in \u00e7\u0131k\u0131lm\u0131\u015ft\u0131. \u015eu anda iki sistemi ald\u0131k ama 4 sistem bile \u00e7ok k\u0131smi bir kapsama sa\u011flayacakt\u0131. T\u00fcrkiye'nin ihtiyac\u0131 4'ten fazla hava savunma sistemi.\n\nBiz patriot teklifini de\u011ferlendirmeye a\u00e7\u0131\u011f\u0131z. O a\u00e7\u0131dan bizim hava f\u00fcze savunma sistemindeki ihtiya\u00e7lar\u0131m\u0131z devam ediyor. Kapsama alan\u0131n\u0131 b\u00fcy\u00fck d\u00fc\u015f\u00fcnmemiz gerekiyor. Kendi milli sistemlerimizi geli\u015ftirmeye devam ediyoruz.\n\nE\u011fer \u015fartlar uygun olursa biz her zaman i\u00e7in patriot teklifini de\u011ferlendirmeye haz\u0131r\u0131z. Teklif gelir, \u015fartlar bizim a\u00e7\u0131m\u0131zdan uygun bulunursa tabi ki patriot sistemi de\u011ferlendirilebilir. \u0130ki sistemin bir \u00fclkede bulunmas\u0131nda sorun yok.\n\nT\u00dcRK\u0130YE Y\u00dcKSEK \u0130RT\u0130FA SAVUNMA S\u0130STEM\u0130N\u0130 GEL\u0130\u015eT\u0130REB\u0130LECEK B\u0130R \u00dcLKE M\u0130? KA\u00c7 YIL SONRA BU D\u00dcZEYE ULA\u015eMAYI HEDEFL\u0130YORUZ?\n\nKademeli savunma sistemi diye terim kulland\u0131m. Y\u00fcksek irtifa, orta, al\u00e7ak savunma sistemine kadar gelen bir \u015femsiye olu\u015fturman\u0131z gerekiyor ki \u00e7ok iyi anlamda hava savunma sistemi kuras\u0131n\u0131z. S\u0130PER havunma sistemimizin \u00e7al\u0131\u015fmas\u0131 devam ediyor. H\u0130SAR al\u00e7ak irtifa hava savunma sistemi. 15 km zarf\u0131nda tehdidi \u00f6nleyebilecek zarf\u0131nda. Milli gemimizden milli f\u00fczemiz ATMACA'y\u0131 at\u0131yoruz.",
    "keywords": [
        "dakika",
        "cnn",
        "bu",
        "var",
        "biz",
        "t\u00fcrkte",
        "savunma",
        "son",
        "s\u00fcr\u00fc",
        "ilk",
        "olarak",
        "devam",
        "yay\u0131nland\u0131",
        "g\u00f6r\u00fcnt\u00fcleri",
        "bir",
        "ve",
        "sistemin",
        "sistemi",
        "dronelar\u0131n",
        "kez"
    ],
    "meta_keywords": [
        "Son dakika",
        "Son haber",
        "Haberler",
        "\u0130smail Demir",
        "Drone",
        "Hafta Sonu",
        "Hakan \u00c7elik"
    ],
    "publish_date": null,
    "summary": "Savunma Sanayii Ba\u015fkan\u0131 Prof. Dr. \u0130smail Demir, CNN T\u00fcrk'te yay\u0131nlanan Hakan \u00c7elik ile Hafta Sonu program\u0131na kat\u0131ld\u0131.\n(PROGRAMIN TAMAMINI \u0130ZLEMEK \u0130\u00c7\u0130N TIKLAYIN)Programda ilk kez yapay zekal\u0131 \u0130HA'lara ait g\u00f6r\u00fcnt\u00fcler yay\u0131nland\u0131.\n\u0130\u015fte Demir'in a\u00e7\u0131klamalar\u0131ndan sat\u0131r ba\u015flar\u0131:Bir s\u00fcr\u00fc \u0130HA konsepti g\u00f6recekler.\nBir tanesi komuta edecek belki onlara.\nE\u011fer operasyon b\u00f6lgenizde bu \u0130HA'larda y\u00fcklenmi\u015f haritalarla, zemini kar\u015f\u0131la\u015ft\u0131r\u0131p bulabilecek, ak\u0131ll\u0131 algoritmayla beraber art\u0131k herhangi bir haberle\u015fme sisteminden ba\u011f\u0131ms\u0131z olarak kendi operasyonunu yapabilecek yapay zeka y\u00fcklenmesi konsept d\u00fc\u015f\u00fcn\u00fcyoruz.\n\u0130lk sistemin unsurlar\u0131n\u0131n geldi\u011fini s\u00f6yledik.\nKurulmas\u0131, e\u011fitimlerinin, testlerinin yap\u0131lmas\u0131 gibi bir s\u00fcre\u00e7 var.\nB\u00f6ylesine sofistike bir sistemin, bir de anlay\u0131\u015f olarak T\u00fcrkiye'nin al\u0131\u015f\u0131k olmad\u0131\u011f\u0131 bir sistemin devreye al\u0131nmas\u0131 zaman alacak.\n\u0130ki konu var, NATO sistemine entegre edilmesi meselesi.\nBiz bunu NATO sistemine entegre etmeyece\u011fimizi, tek b\u00f6lgeyi koruyacak sistem olaca\u011f\u0131n\u0131 s\u00f6yledik.\nAnadolu gemisi, yap\u0131m\u0131 devam etmekte.\nGeminin i\u00e7inde havuzumuz var.\nU\u00e7ak hangar\u0131n\u0131z var, \u00e7\u0131karma gemilerinin oldu\u011fu havuzunuz var.\nF-35 VE S-400 TARTI\u015eMASIF-35 ile bir arada bulunamaz arg\u00fcman\u0131... Bir problem olmad\u0131\u011f\u0131n\u0131 s\u00f6yl\u00fcyoruz.\nBiz gerekli tedbirleri ald\u0131\u011f\u0131m\u0131z\u0131 s\u00f6yl\u00fcyoruz ancak muhataplar\u0131m\u0131za diyoruz ki, bizim ald\u0131\u011f\u0131m\u0131z tedbirleri bilmiyorsunuz, gelin bunlar\u0131 bir konu\u015fal\u0131m.\n\u0130laveten endi\u015feye yol a\u00e7an bilgileriniz varsa, tart\u0131\u015fal\u0131m, tedbir al\u0131nmas\u0131 gerekiyorsa alal\u0131m.\nBiz sad\u0131k dost ve m\u00fcttefik olarak bu konuda bizim g\u00f6z\u00fcm\u00fczden ka\u00e7an bir risk unsuru varsa tart\u0131\u015fma, tedbirini almaya haz\u0131r oldu\u011fumuzu s\u00f6yledik.\nBu konuda bir ad\u0131m at\u0131lmaktan imtina edildi.\n'Biz ba\u015fka bir \u015feyi tart\u0131\u015fmay\u0131z'dan 'bakal\u0131m'a geldik.\n\u0130yi niyetli masaya oturursa, kar\u015f\u0131 tarafta teknik temeli olan bir arg\u00fcman varsa; biz hep s\u00f6yl\u00fcyoruz tedbirler de al\u0131r\u0131z.\nKeyfi olarak al\u0131nm\u0131\u015f bir karar de\u011fil.\nBizim S-400 al\u0131m\u0131m\u0131z\u0131n maceras\u0131na bakt\u0131\u011f\u0131m\u0131zda pat diye S-400 alal\u0131m diye verilmi\u015f bir karar de\u011fil ki, bunu kendileri de biliyorlar.\n\u0130htiyaca binaen ald\u0131\u011f\u0131n\u0131z ve bu kadar para verdi\u011finiz sistemi 'biz falancan\u0131n hatr\u0131na kullanmay\u0131z' demek do\u011fru bir yakla\u015f\u0131m de\u011fil.\nBiz Rusya ile de m\u00fcttefiklik ili\u015fkimiz var, Amerika ile ili\u015fkimiz var.\nBiz att\u0131\u011f\u0131m\u0131z imzalara sayg\u0131l\u0131 \u015fekilde devam etmek durumunday\u0131z.\n\u00dclke olarak da bize yak\u0131\u015fan bir durumdur.\nRusya'da devam ediyor.\nSistemin kurulmas\u0131ndan sonra kullan\u0131m \u015fekli ve s\u00fcresiyle ilgili olarak zaten MSB'nin uhdesinde y\u00fcr\u00fct\u00fclecek kararlar bunlar.\nBiz burada teknik personel olarak da askeri personel olarak da T\u00fcrkiye'nin denetiminde olaca\u011f\u0131; Amerika taraf\u0131ndan ifade edilen 'rus personel girecek' gibi, s\u00f6z konusu olmad\u0131\u011f\u0131n\u0131 s\u00f6yledik.\nB\u00f6yle bir \u015feye gerek olmayacak bir yap\u0131 kurduk zaten.\nTEKNOLOJ\u0130 TRANSFER\u0130 VE ORTAK \u00dcRET\u0130M S\u00dcREC\u0130Birinci sistem haz\u0131r al\u0131m format\u0131nda d\u00fc\u015f\u00fcn\u00fcld\u00fc.\nAma ikinci sistemin bilhare devreye al\u0131n\u0131yor olmas\u0131n\u0131n da arkas\u0131ndaki sebep bu.\nOrada evet bunu yapal\u0131m ve bu ortak \u00fcretim meselesindeki parametreleri tart\u0131\u015fal\u0131m, teknoloji transferini konu\u015fal\u0131m ve ikinci sistemle ilgili yol haritas\u0131n\u0131 belirleyelim diye m\u00fczakere sistemi y\u00fcr\u00fcd\u00fc.\nTakvim \u00e7al\u0131\u015fmaya ba\u015flad\u0131 ancak bu teknoloji transferi gibi parametrelerin hayata ge\u00e7irilmesinin belli bir s\u00fcre almas\u0131ndan dolay\u0131 ikinci sistemin geli\u015fi belli bir takvime ba\u011fland\u0131, 2020'den daha sonra.\n\u0130K\u0130 S\u0130STEM\u0130 DE ALMAYA T\u00dcRK\u0130YE'N\u0130N \u0130HT\u0130YACI VAR MI?\nBaz\u0131 eski do\u011fu blo\u011fu \u00fclkelerinde olan eski sistemleri d\u00fc\u015f\u00fcn\u00fcrsek tek de\u011fil ama S-400 anlam\u0131nda d\u00fc\u015f\u00fcn\u00fcrsek tek \u00fclke olacak.\nHava savunma bir \u015femsiye.\nBizim ilk ihalemiz 4 sistem i\u00e7in \u00e7\u0131k\u0131lm\u0131\u015ft\u0131.\n\u015eu anda iki sistemi ald\u0131k ama 4 sistem bile \u00e7ok k\u0131smi bir kapsama sa\u011flayacakt\u0131.\nT\u00fcrkiye'nin ihtiyac\u0131 4'ten fazla hava savunma sistemi.\nO a\u00e7\u0131dan bizim hava f\u00fcze savunma sistemindeki ihtiya\u00e7lar\u0131m\u0131z devam ediyor.\nE\u011fer \u015fartlar uygun olursa biz her zaman i\u00e7in patriot teklifini de\u011ferlendirmeye haz\u0131r\u0131z.\nTeklif gelir, \u015fartlar bizim a\u00e7\u0131m\u0131zdan uygun bulunursa tabi ki patriot sistemi de\u011ferlendirilebilir.\n\u0130ki sistemin bir \u00fclkede bulunmas\u0131nda sorun yok.\nT\u00dcRK\u0130YE Y\u00dcKSEK \u0130RT\u0130FA SAVUNMA S\u0130STEM\u0130N\u0130 GEL\u0130\u015eT\u0130REB\u0130LECEK B\u0130R \u00dcLKE M\u0130?\nKA\u00c7 YIL SONRA BU D\u00dcZEYE ULA\u015eMAYI HEDEFL\u0130YORUZ?\nKademeli savunma sistemi diye terim kulland\u0131m.\nY\u00fcksek irtifa, orta, al\u00e7ak savunma sistemine kadar gelen bir \u015femsiye olu\u015fturman\u0131z gerekiyor ki \u00e7ok iyi anlamda hava savunma sistemi kuras\u0131n\u0131z.\nS\u0130PER havunma sistemimizin \u00e7al\u0131\u015fmas\u0131 devam ediyor.\nH\u0130SAR al\u00e7ak irtifa hava savunma sistemi.",
    "article_html": "",
    "meta_description": "Savunma Sanayii Ba\u015fkan\u0131 \u0130smail Demir'in konuk oldu\u011fu Hakan \u00c7elik ile Hafta Sonu program\u0131nda T\u00fcrkiye'de \u00fcretilen ve yapay zeka ile hi\u00e7 bir uydunun yard\u0131m\u0131 olmadan \u00e7al\u0131\u015fan 'S\u00fcr\u00fc drone'lar\u0131n g\u00f6r\u00fcnt\u00fcleri ilk kez yay\u0131nland\u0131.",
    "meta_lang": "tr"
}