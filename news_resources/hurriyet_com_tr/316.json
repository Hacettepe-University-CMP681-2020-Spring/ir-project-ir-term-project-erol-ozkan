{
    "article_id": "8a734197a6e76e4d403546c5baef4fe3.1590266076.6165664",
    "title": "Ailedeki koronavir\u00fcs hastas\u0131na nas\u0131l bak\u0131l\u0131r?",
    "authors": [
        "G\u00fcliz Arslan",
        "Guliz.Arslan Hurriyet.Com.Tr"
    ],
    "canonical_link": "https://www.hurriyet.com.tr/kelebek/hurriyet-pazar/ailedeki-koronavirus-hastasina-nasil-bakilir-41503121",
    "url": "http://hurriyet.com.tr/kelebek/hurriyet-pazar/ailedeki-koronavirus-hastasina-nasil-bakilir-41503121",
    "top_img": "https://i4.hurimg.com/i/hurriyet/75/0x0/5ea3ec350f254428ac99a3d3.jpg",
    "meta_img": "https://i4.hurimg.com/i/hurriyet/75/0x0/5ea3ec350f254428ac99a3d3.jpg",
    "movies": [],
    "text": "Ne yemeli, hangi ila\u00e7lar\u0131 almal\u0131, ne kadar uyumal\u0131?\n\nT\u00fcrkiye Solunum Ara\u015ft\u0131rmalar\u0131 Derne\u011fi (T\u00dcSAD) Ba\u015fkan\u0131 Prof. Dr. \u00dclk\u00fc Y\u0131lmaz\n\n\u25ca Hastal\u0131\u011f\u0131 evde ge\u00e7iren ki\u015filerde hangi belirtilere dikkat edilmeli?\n\nNefes almada g\u00fc\u00e7l\u00fck, g\u00f6\u011f\u00fcste a\u011fr\u0131 ve bask\u0131 hissi oldu\u011funda t\u0131bbi destek al\u0131nmal\u0131. Bilin\u00e7 bulan\u0131kl\u0131\u011f\u0131, ileti\u015fim kurmada g\u00fc\u00e7l\u00fc\u011fe dikkat edilmeli. Dudaklarda, y\u00fczde morarma da t\u0131bbi destek gerektirir. Gen\u00e7 ya da gen\u00e7 eri\u015fkin hastalarda 38 derecenin \u00fczeri ate\u015f olarak kabul edilirken ileri ya\u015fta bu s\u0131n\u0131r 37.2. Bu gruptaki hastalarda s\u0131k nefes al\u0131p verme ve i\u015ftahs\u0131zl\u0131\u011fa da dikkat.\n\n\u25ca Hastam\u0131za ne yedirmeliyiz?\n\nBeslenmede y\u00fcksek protein i\u00e7eri\u011fi \u00f6neriliyor. G\u00fcnl\u00fck 75-100 gram y\u00fcksek protein i\u00e7erikli ve y\u00fcksek kalorili, lif i\u00e7eri\u011fi y\u00fcksek g\u0131dalar tercih edilmeli.\n\n\u25ca S\u0131v\u0131 al\u0131m\u0131 nas\u0131l d\u00fczenlenmeli?\n\nHastal\u0131k seyrinde g\u00f6r\u00fclen ate\u015f, bulant\u0131, kusma, ishal, yetersiz s\u0131v\u0131 al\u0131m\u0131, i\u015ftahs\u0131zl\u0131k s\u0131v\u0131 kayb\u0131n\u0131 belirgin hale getirir. Bu nedenle susuzluk hissedilmese bile su i\u00e7mek gerekli. S\u0131v\u0131 al\u0131m\u0131 saatte bir-iki bardak olmal\u0131. E\u011fer ishal ve kusma varsa rehidratasyon kar\u0131\u015f\u0131mlar\u0131 \u00f6nerilebilir.\n\n\u25ca Vitamin ya da besin deste\u011fi vermeli miyiz?\n\nBu s\u00fcre\u00e7te vitamin alman\u0131n yard\u0131mc\u0131 oldu\u011funa dair hen\u00fcz kan\u0131t yok.\n\n\u25ca Ne kadar uyumal\u0131? G\u00fcn boyu hep yatakta m\u0131 olmal\u0131?\n\nG\u00fcnl\u00fck sekiz saat uyku \u00f6nemli. \u0130yi hissetti\u011fi s\u00fcrece de ev i\u00e7inde hareket etmesi solunum yollar\u0131nda biriken s\u0131v\u0131lar\u0131n temizlenmesini sa\u011flar.\n\nAte\u015f y\u00fckselirse \u0131l\u0131k du\u015f\n\n\u25ca Gece uyku s\u0131ras\u0131nda kontrol edilmeli mi hasta?\n\nUykusunu b\u00f6lmeyecek \u015fekilde ate\u015fine ve solunum s\u0131k\u0131nt\u0131s\u0131 olup olmad\u0131\u011f\u0131na bak\u0131lmal\u0131.\n\n\u25ca Hastan\u0131n moralini y\u00fcksek tutmak i\u00e7in ne yapabiliriz?\n\n\u00d6ncelikle kayg\u0131 yaratacak TV programlar\u0131 izlenmemeli. Yorulmadan ev i\u00e7inde hareketli olmak, ho\u015flan\u0131lan aktiviteleri yapmak da iyi olabilir.\n\n\u25ca Ate\u015fi \u00e7\u0131kt\u0131\u011f\u0131nda ne yapmal\u0131y\u0131z?\n\nIl\u0131k du\u015f almas\u0131, doktoru taraf\u0131ndan re\u00e7etelenen ate\u015f d\u00fc\u015f\u00fcr\u00fcc\u00fc ilac\u0131n\u0131 kullanmas\u0131, \u0131srarc\u0131 ate\u015f durumundaysa doktorun aranmas\u0131 gerekli.\n\n\u25ca Ne kadar s\u00fcrede iyile\u015fmesini beklemeliyiz?\n\n\u00c7o\u011funlukla yak\u0131nmalar\u0131n birka\u00e7 hafta i\u00e7erisinde d\u00fczelmesi beklenir. \u0130zolasyon s\u00fcresiyse yak\u0131nmalar ge\u00e7tikten sonra iki hafta.\n\nEvin i\u00e7inde nelere dikkat edilmeli?\n\nT\u00dcSAD Hem\u015firelik ve Teknisyenlik Koordinasyon Kur. B\u015fk. Ba\u015fak Nergiz\n\n\u25ca Hastan\u0131n \u00e7ar\u015faflar\u0131 ve k\u0131yafetleri s\u0131k s\u0131k de\u011fi\u015ftirilip y\u00fcksek \u0131s\u0131da y\u0131kanarak \u00fct\u00fclenmeli.\n\n\u25ca Odas\u0131 s\u0131k s\u0131k havaland\u0131r\u0131lmal\u0131.\n\n\u25ca Eve ziyaret\u00e7i kabul edilmemeli.\n\n\u25ca Ba\u015fka ki\u015filerle ayn\u0131 ortam\u0131 payla\u015fmak zorunda kald\u0131\u011f\u0131nda t\u0131bbi maske takmas\u0131 sa\u011flanmal\u0131. Ev halk\u0131na bula\u015fma riskini \u00f6nlemek i\u00e7in m\u00fcmk\u00fcnse di\u011fer ki\u015filerden farkl\u0131 bir odada olmal\u0131, daima en az 1 metre uzakta olmal\u0131 ve mutlaka t\u0131bbi maske takmal\u0131.\n\n\u25ca Maske, nemlenmesi halinde yenisiyle de\u011fi\u015ftirilmeli.\n\n\u25ca Hasta varsa ayr\u0131 tuvalet ve banyo kullanmal\u0131. Ortak tuvalet, banyo kullan\u0131l\u0131yorsa bu alanlar iyi havaland\u0131r\u0131lmal\u0131, g\u00fcnde en az bir kez suland\u0131r\u0131lm\u0131\u015f \u00e7ama\u015f\u0131r suyuyla temizlenmeli. (1/100\u2019l\u00fck \u00e7ama\u015f\u0131r suyu elde etmek i\u00e7in pratik olarak 10 litre su i\u00e7ine 1 k\u00fc\u00e7\u00fck \u00e7ay barda\u011f\u0131 \u00e7ama\u015f\u0131r suyu konur.)\n\n\u25ca Hastaya ve hane halk\u0131na solunum hijyeni konusunda e\u011fitim verilmeli: \u00d6ks\u00fcrme veya hap\u015f\u0131rma s\u0131ras\u0131nda bir mendille (tercihen k\u00e2\u011f\u0131t mendille) a\u011fz\u0131n\u0131 kapatmal\u0131, kullan\u0131lm\u0131\u015f mendiller naylon po\u015fetlere konulup a\u011fz\u0131 kapat\u0131larak, ikinci bir naylon po\u015fet i\u00e7erisinde at\u0131lmal\u0131, eller s\u0131k y\u0131kanmal\u0131.\n\n\u25ca Hasta, ki\u015fisel e\u015fyalar\u0131n\u0131 ba\u015fkalar\u0131yla payla\u015fmamal\u0131. Ev halk\u0131n\u0131n bardak, tabak, havlu gibi e\u015fyalar\u0131n\u0131 kullanmamal\u0131. Kullanmas\u0131 gerekirse bu e\u015fyalar mutlaka s\u0131cak su ve sabunla y\u0131kanmal\u0131.\n\n\u25ca Hasta odas\u0131n\u0131n temizli\u011fi esnas\u0131nda eldiven ve maske kullan\u0131lmal\u0131.\n\n\u25ca T\u00fcm ev halk\u0131 kendi sa\u011fl\u0131k durumlar\u0131n\u0131 takip etmeli ve herhangi bir belirti olmas\u0131 durumunda sa\u011fl\u0131k kurumuna ba\u015fvurmal\u0131.\n\nYemek yapamayan hastalar yo\u011furt ve taze meyve kar\u0131\u015f\u0131m\u0131 yiyebilir\n\n\u25ca Diyelim ki yataktan \u00e7\u0131kacak halimiz yok. Kendimizi biraz daha iyi hissetmemizi sa\u011flayacak neler yapabiliriz?\n\n\u25ca Ba\u015fak Nergiz: Hem\u015fireler olarak bizim i\u00e7in hastal\u0131k de\u011fil hasta vard\u0131r. Her hastan\u0131n duygusal istekleri, kendini daha iyi hissedebilece\u011fi aktiviteler de\u011fi\u015fiklik g\u00f6sterebilir. \u00d6nemli olan dikkatini da\u011f\u0131tmak ve kaliteli vakit ge\u00e7irebilmesini sa\u011flamakt\u0131r. Film izlemek, kitap ve gazete okumak, resim \u00e7izmek gibi aktiviteler tercih edilebilir.\n\n\u25ca Ate\u015fimizin \u00e7\u0131kt\u0131\u011f\u0131n\u0131 -\u00f6l\u00e7me imk\u00e2n\u0131m\u0131z yoksa- nas\u0131l anlar\u0131z?\n\n\u25ca Prof. Dr. \u00dclk\u00fc Y\u0131lmaz: Bu s\u00fcre\u00e7te basit bir ate\u015f\u00f6l\u00e7er edinmekte fayda var.\n\n\u25ca Yemek haz\u0131rlayacak durumda de\u011filsek en basit neler yiyelim ki g\u00fcc\u00fcm\u00fcz\u00fc kaybetmeyelim?\n\n\u25ca Prof. Dr. \u00dclk\u00fc Y\u0131lmaz: Y\u00fcksek proteinli, kalorisi y\u00fcksek diyet i\u00e7eri\u011fi gereklili\u011fini tekrar vurgulayal\u0131m. Amerikan Beslenme Derne\u011fi\u2019nin (ASPEN) basit bir \u00f6nerisi; yo\u011furt ve taze meyve kar\u0131\u015f\u0131m\u0131 bu \u00f6zellikleri ta\u015f\u0131yan, haz\u0131rlanmas\u0131 kolay, besleyici bir tercih olabilir. Doktor taraf\u0131ndan uygun g\u00f6r\u00fclerek hastaya re\u00e7ete edilmi\u015fse beslenme sol\u00fcsyonlar\u0131 da kullan\u0131labilir.",
    "keywords": [
        "ne",
        "bu",
        "hastas\u0131na",
        "koronavir\u00fcs",
        "y\u00fcksek",
        "s\u0131k",
        "s\u0131v\u0131",
        "ve",
        "bir",
        "t\u0131bbi",
        "nas\u0131l",
        "ailedeki",
        "da",
        "bak\u0131l\u0131r",
        "ev"
    ],
    "meta_keywords": [
        "covid",
        "ate\u015f",
        "corona vir\u00fcs"
    ],
    "publish_date": null,
    "summary": "Ne yemeli, hangi ila\u00e7lar\u0131 almal\u0131, ne kadar uyumal\u0131?\nT\u00fcrkiye Solunum Ara\u015ft\u0131rmalar\u0131 Derne\u011fi (T\u00dcSAD) Ba\u015fkan\u0131 Prof. Dr. \u00dclk\u00fc Y\u0131lmaz\u25ca Hastal\u0131\u011f\u0131 evde ge\u00e7iren ki\u015filerde hangi belirtilere dikkat edilmeli?\nNefes almada g\u00fc\u00e7l\u00fck, g\u00f6\u011f\u00fcste a\u011fr\u0131 ve bask\u0131 hissi oldu\u011funda t\u0131bbi destek al\u0131nmal\u0131.\nBilin\u00e7 bulan\u0131kl\u0131\u011f\u0131, ileti\u015fim kurmada g\u00fc\u00e7l\u00fc\u011fe dikkat edilmeli.\nDudaklarda, y\u00fczde morarma da t\u0131bbi destek gerektirir.\nGen\u00e7 ya da gen\u00e7 eri\u015fkin hastalarda 38 derecenin \u00fczeri ate\u015f olarak kabul edilirken ileri ya\u015fta bu s\u0131n\u0131r 37.2.\nBu gruptaki hastalarda s\u0131k nefes al\u0131p verme ve i\u015ftahs\u0131zl\u0131\u011fa da dikkat.\n\u25ca Hastam\u0131za ne yedirmeliyiz?\nBeslenmede y\u00fcksek protein i\u00e7eri\u011fi \u00f6neriliyor.\nG\u00fcnl\u00fck 75-100 gram y\u00fcksek protein i\u00e7erikli ve y\u00fcksek kalorili, lif i\u00e7eri\u011fi y\u00fcksek g\u0131dalar tercih edilmeli.\n\u25ca S\u0131v\u0131 al\u0131m\u0131 nas\u0131l d\u00fczenlenmeli?\nHastal\u0131k seyrinde g\u00f6r\u00fclen ate\u015f, bulant\u0131, kusma, ishal, yetersiz s\u0131v\u0131 al\u0131m\u0131, i\u015ftahs\u0131zl\u0131k s\u0131v\u0131 kayb\u0131n\u0131 belirgin hale getirir.\nBu nedenle susuzluk hissedilmese bile su i\u00e7mek gerekli.\nS\u0131v\u0131 al\u0131m\u0131 saatte bir-iki bardak olmal\u0131.\nE\u011fer ishal ve kusma varsa rehidratasyon kar\u0131\u015f\u0131mlar\u0131 \u00f6nerilebilir.\n\u25ca Vitamin ya da besin deste\u011fi vermeli miyiz?\nBu s\u00fcre\u00e7te vitamin alman\u0131n yard\u0131mc\u0131 oldu\u011funa dair hen\u00fcz kan\u0131t yok.\n\u25ca Ne kadar uyumal\u0131?\n\u0130yi hissetti\u011fi s\u00fcrece de ev i\u00e7inde hareket etmesi solunum yollar\u0131nda biriken s\u0131v\u0131lar\u0131n temizlenmesini sa\u011flar.\nAte\u015f y\u00fckselirse \u0131l\u0131k du\u015f\u25ca Gece uyku s\u0131ras\u0131nda kontrol edilmeli mi hasta?\nUykusunu b\u00f6lmeyecek \u015fekilde ate\u015fine ve solunum s\u0131k\u0131nt\u0131s\u0131 olup olmad\u0131\u011f\u0131na bak\u0131lmal\u0131.\n\u25ca Hastan\u0131n moralini y\u00fcksek tutmak i\u00e7in ne yapabiliriz?\nYorulmadan ev i\u00e7inde hareketli olmak, ho\u015flan\u0131lan aktiviteleri yapmak da iyi olabilir.\n\u25ca Ate\u015fi \u00e7\u0131kt\u0131\u011f\u0131nda ne yapmal\u0131y\u0131z?\nIl\u0131k du\u015f almas\u0131, doktoru taraf\u0131ndan re\u00e7etelenen ate\u015f d\u00fc\u015f\u00fcr\u00fcc\u00fc ilac\u0131n\u0131 kullanmas\u0131, \u0131srarc\u0131 ate\u015f durumundaysa doktorun aranmas\u0131 gerekli.\n\u25ca Ne kadar s\u00fcrede iyile\u015fmesini beklemeliyiz?\nT\u00dcSAD Hem\u015firelik ve Teknisyenlik Koordinasyon Kur.\nBa\u015fak Nergiz\u25ca Hastan\u0131n \u00e7ar\u015faflar\u0131 ve k\u0131yafetleri s\u0131k s\u0131k de\u011fi\u015ftirilip y\u00fcksek \u0131s\u0131da y\u0131kanarak \u00fct\u00fclenmeli.\n\u25ca Odas\u0131 s\u0131k s\u0131k havaland\u0131r\u0131lmal\u0131.\n\u25ca Ba\u015fka ki\u015filerle ayn\u0131 ortam\u0131 payla\u015fmak zorunda kald\u0131\u011f\u0131nda t\u0131bbi maske takmas\u0131 sa\u011flanmal\u0131.\nEv halk\u0131na bula\u015fma riskini \u00f6nlemek i\u00e7in m\u00fcmk\u00fcnse di\u011fer ki\u015filerden farkl\u0131 bir odada olmal\u0131, daima en az 1 metre uzakta olmal\u0131 ve mutlaka t\u0131bbi maske takmal\u0131.\n\u25ca Hasta varsa ayr\u0131 tuvalet ve banyo kullanmal\u0131.\nOrtak tuvalet, banyo kullan\u0131l\u0131yorsa bu alanlar iyi havaland\u0131r\u0131lmal\u0131, g\u00fcnde en az bir kez suland\u0131r\u0131lm\u0131\u015f \u00e7ama\u015f\u0131r suyuyla temizlenmeli.\n(1/100\u2019l\u00fck \u00e7ama\u015f\u0131r suyu elde etmek i\u00e7in pratik olarak 10 litre su i\u00e7ine 1 k\u00fc\u00e7\u00fck \u00e7ay barda\u011f\u0131 \u00e7ama\u015f\u0131r suyu konur.)\nEv halk\u0131n\u0131n bardak, tabak, havlu gibi e\u015fyalar\u0131n\u0131 kullanmamal\u0131.\nKullanmas\u0131 gerekirse bu e\u015fyalar mutlaka s\u0131cak su ve sabunla y\u0131kanmal\u0131.\n\u25ca Hasta odas\u0131n\u0131n temizli\u011fi esnas\u0131nda eldiven ve maske kullan\u0131lmal\u0131.\n\u25ca T\u00fcm ev halk\u0131 kendi sa\u011fl\u0131k durumlar\u0131n\u0131 takip etmeli ve herhangi bir belirti olmas\u0131 durumunda sa\u011fl\u0131k kurumuna ba\u015fvurmal\u0131.\nYemek yapamayan hastalar yo\u011furt ve taze meyve kar\u0131\u015f\u0131m\u0131 yiyebilir\u25ca Diyelim ki yataktan \u00e7\u0131kacak halimiz yok.\nKendimizi biraz daha iyi hissetmemizi sa\u011flayacak neler yapabiliriz?\n\u25ca Ba\u015fak Nergiz: Hem\u015fireler olarak bizim i\u00e7in hastal\u0131k de\u011fil hasta vard\u0131r.\nHer hastan\u0131n duygusal istekleri, kendini daha iyi hissedebilece\u011fi aktiviteler de\u011fi\u015fiklik g\u00f6sterebilir.\n\u00d6nemli olan dikkatini da\u011f\u0131tmak ve kaliteli vakit ge\u00e7irebilmesini sa\u011flamakt\u0131r.\nFilm izlemek, kitap ve gazete okumak, resim \u00e7izmek gibi aktiviteler tercih edilebilir.\n\u25ca Ate\u015fimizin \u00e7\u0131kt\u0131\u011f\u0131n\u0131 -\u00f6l\u00e7me imk\u00e2n\u0131m\u0131z yoksa- nas\u0131l anlar\u0131z?\n\u25ca Prof. Dr. \u00dclk\u00fc Y\u0131lmaz: Bu s\u00fcre\u00e7te basit bir ate\u015f\u00f6l\u00e7er edinmekte fayda var.\n\u25ca Yemek haz\u0131rlayacak durumda de\u011filsek en basit neler yiyelim ki g\u00fcc\u00fcm\u00fcz\u00fc kaybetmeyelim?\n\u25ca Prof. Dr. \u00dclk\u00fc Y\u0131lmaz: Y\u00fcksek proteinli, kalorisi y\u00fcksek diyet i\u00e7eri\u011fi gereklili\u011fini tekrar vurgulayal\u0131m.\nAmerikan Beslenme Derne\u011fi\u2019nin (ASPEN) basit bir \u00f6nerisi; yo\u011furt ve taze meyve kar\u0131\u015f\u0131m\u0131 bu \u00f6zellikleri ta\u015f\u0131yan, haz\u0131rlanmas\u0131 kolay, besleyici bir tercih olabilir.\nDoktor taraf\u0131ndan uygun g\u00f6r\u00fclerek hastaya re\u00e7ete edilmi\u015fse beslenme sol\u00fcsyonlar\u0131 da kullan\u0131labilir.",
    "article_html": "",
    "meta_description": "Malum, COVID-19\u2019u hafif tabloda ge\u00e7iren ki\u015filerin tedavisi evde s\u00fcrd\u00fcr\u00fcl\u00fcyor. E\u011fer yak\u0131nlar\u0131n\u0131zdan biri hastaysa ya da siz evde kendinize bakmak durumundaysan\u0131z toparlanman\u0131z\u0131 sa\u011flayacak maddeleri inceleyin. Bir sa\u011fl\u0131k kurulu\u015funa ba\u015fvurman\u0131z\u0131 gerektiren belirtilerden hijyen ko\u015fullar\u0131na, beslenmeden uyku saatlerine...",
    "meta_lang": "tr"
}