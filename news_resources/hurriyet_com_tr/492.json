{
    "article_id": "5ce8611ee8984b64eec348c40fc61bf3.1590266268.9745674",
    "title": "Bluetooth ile \u00e7al\u0131\u015fan 'sosyal mesafe ihlali' uygulamas\u0131",
    "authors": [],
    "canonical_link": "https://www.hurriyet.com.tr/teknoloji/bluetooth-ile-calisan-sosyal-mesafe-ihlali-uygulamasi-41522607",
    "url": "http://hurriyet.com.tr/teknoloji/bluetooth-ile-calisan-sosyal-mesafe-ihlali-uygulamasi-41522607",
    "top_img": "https://i4.hurimg.com/i/hurriyet/75/0x0/5ec6404e0f25442468211ebe.jpg",
    "meta_img": "https://i4.hurimg.com/i/hurriyet/75/0x0/5ec6404e0f25442468211ebe.jpg",
    "movies": [],
    "text": "Bluetooth ile \u00e7al\u0131\u015fan uygulama, sesli sinyal vererek sosyal mesafeyi korumay\u0131 ama\u00e7l\u0131yor. \u00d6zellikle sahada vir\u00fcsle m\u00fccadele eden filyasyon ekiplerinin i\u015fini kolayla\u015ft\u0131rmak i\u00e7in geli\u015ftirilen uygulama, internete ve ek donan\u0131ma ihtiya\u00e7 duymadan \u00e7al\u0131\u015f\u0131yor.\n\nOkulun bili\u015fim teknolojileri \u00f6\u011fretmeni Nurettin G\u00fcne\u015f, AA muhabirine yapt\u0131\u011f\u0131 a\u00e7\u0131klamada, salg\u0131n ba\u015flad\u0131ktan sonra katk\u0131 verebilecekleri bir konuda \u00e7al\u0131\u015fmak istediklerini s\u00f6yledi.\n\nVir\u00fcsle m\u00fccadele eden yetkililerin ve personelin y\u00fck\u00fcn\u00fc de hafifletmeyi ama\u00e7lad\u0131klar\u0131na de\u011finen G\u00fcne\u015f, \u015f\u00f6yle konu\u015ftu:\n\n\"Bizim belirledi\u011fimiz s\u0131n\u0131r 2,5 metre, bu mesafeyi a\u015ft\u0131\u011f\u0131n\u0131zda cep telefonu \u00f6terek size sinyal veriyor ve uzakla\u015fman\u0131z gerekti\u011fini hat\u0131rlat\u0131yor. Bu sayede hem bir fark\u0131ndal\u0131k olu\u015fturup hem de insanlar mesafesini daha kolay takip edebilir, b\u00f6ylece pandeminin yay\u0131lmas\u0131n\u0131 engellemi\u015f olabiliriz diye d\u00fc\u015f\u00fcnd\u00fcm. Bu bir yaz\u0131l\u0131m, yazd\u0131k\u00e7a yeni f\u0131rsatlar ortaya \u00e7\u0131k\u0131yor.\n\nBir sonraki ad\u0131m\u0131m\u0131z da \u015fu; sosyal mesafeyi takip edelim insanlar\u0131 uyaral\u0131m ama bunlar\u0131n kayd\u0131n\u0131 da tutal\u0131m. Bu uygulamay\u0131 kullanan bir ki\u015fide vir\u00fcs \u00e7\u0131kt\u0131\u011f\u0131nda geriye d\u00f6n\u00fck olarak takip edebilelim, daha \u00f6nce kimlerle temas etmi\u015f, bunlar\u0131 da programa dahil ettik. Bizim program\u0131m\u0131z bir ortamda birine 2,5 metreden daha fazla yakla\u015ft\u0131\u011f\u0131n\u0131z zaman size i\u015faret veriyor. Hasta olan bir ki\u015finin daha \u00f6nce nerede, ka\u00e7 ki\u015fiyle mesafe ihlali yapt\u0131\u011f\u0131n\u0131 g\u00f6rebiliyoruz.\"\n\nKay\u0131tlar sadece kullan\u0131c\u0131n\u0131n cep telefonunda tutuluyor\n\nG\u00fcne\u015f, d\u00fcnyada buna benzer ba\u015fka projelerin de bulundu\u011funu, bunlar\u0131n kolye, bileklik, kemer tokas\u0131 \u015feklinde oldu\u011funu bildirerek, \"Bunlar bir sinyal yay\u0131yorlar, bunu da cep telefonuna al\u0131p bildirimlerde bulunabiliyorsunuz ama biz ekstra bir donan\u0131ma gerek kalmas\u0131n, herkes bunu telefonunda kullanabilsin diye u\u011fra\u015ft\u0131k ve bu program\u0131 geli\u015ftirdik.\" dedi.\n\nG\u00fcne\u015f, mahremiyet i\u00e7in sistemde kay\u0131tlar\u0131n sadece kullan\u0131c\u0131n\u0131n cep telefonunda tutuldu\u011funu, bilgilerin internette ya da herhangi bir yerde saklanmad\u0131\u011f\u0131n\u0131 dile getirdi.\n\nKi\u015finin daha \u00f6nce kimlerle temas etti\u011fi gibi bilgileri ihtiya\u00e7 halinde yetkililerin kullan\u0131c\u0131n\u0131n telefonundan g\u00f6rebilece\u011fini bildiren G\u00fcne\u015f, prototip halinde olan yaz\u0131l\u0131m\u0131n, testlerin ard\u0131ndan uygulama marketlerinden indirilebilece\u011fini s\u00f6zlerine ekledi.\n\nOkul m\u00fcd\u00fcr\u00fc H\u00fcseyin Er ise sosyal mesafeyi takip eden bir telefon yaz\u0131l\u0131m\u0131yla salg\u0131n s\u00fcrecinde faydal\u0131 olmay\u0131 ama\u00e7lad\u0131klar\u0131n\u0131 s\u00f6yledi.\n\nMeslek liselerinin salg\u0131n s\u00fcrecinde \u00fcretime b\u00fcy\u00fck katk\u0131 yapt\u0131\u011f\u0131n\u0131 belirten Er, \"Okulumuzda cerrahi maske \u00fcretimi de yap\u0131yoruz. Salg\u0131n s\u00fcrecinin en az hasarla atlat\u0131lmas\u0131 i\u00e7in Ar-Ge b\u00f6l\u00fcm\u00fcnde proje \u00fcretmeye devam edece\u011fiz. \u00d6\u011frenciler okulda de\u011fil ancak \u00f6\u011fretmenlerimiz \u00fcretmeye devam ediyor.\" ifadelerini kulland\u0131.",
    "keywords": [
        "mesafeyi",
        "bu",
        "mesafe",
        "salg\u0131n",
        "bluetooth",
        "daha",
        "\u00e7al\u0131\u015fan",
        "\u00f6nce",
        "uygulamas\u0131",
        "ihlali",
        "bir",
        "ile",
        "ve",
        "da",
        "takip",
        "cep",
        "sosyal"
    ],
    "meta_keywords": [
        "Bluetooth",
        "meslek lisesi",
        "SeoHaber"
    ],
    "publish_date": null,
    "summary": "Bluetooth ile \u00e7al\u0131\u015fan uygulama, sesli sinyal vererek sosyal mesafeyi korumay\u0131 ama\u00e7l\u0131yor.\n\u00d6zellikle sahada vir\u00fcsle m\u00fccadele eden filyasyon ekiplerinin i\u015fini kolayla\u015ft\u0131rmak i\u00e7in geli\u015ftirilen uygulama, internete ve ek donan\u0131ma ihtiya\u00e7 duymadan \u00e7al\u0131\u015f\u0131yor.\nOkulun bili\u015fim teknolojileri \u00f6\u011fretmeni Nurettin G\u00fcne\u015f, AA muhabirine yapt\u0131\u011f\u0131 a\u00e7\u0131klamada, salg\u0131n ba\u015flad\u0131ktan sonra katk\u0131 verebilecekleri bir konuda \u00e7al\u0131\u015fmak istediklerini s\u00f6yledi.\nVir\u00fcsle m\u00fccadele eden yetkililerin ve personelin y\u00fck\u00fcn\u00fc de hafifletmeyi ama\u00e7lad\u0131klar\u0131na de\u011finen G\u00fcne\u015f, \u015f\u00f6yle konu\u015ftu:\"Bizim belirledi\u011fimiz s\u0131n\u0131r 2,5 metre, bu mesafeyi a\u015ft\u0131\u011f\u0131n\u0131zda cep telefonu \u00f6terek size sinyal veriyor ve uzakla\u015fman\u0131z gerekti\u011fini hat\u0131rlat\u0131yor.\nBu sayede hem bir fark\u0131ndal\u0131k olu\u015fturup hem de insanlar mesafesini daha kolay takip edebilir, b\u00f6ylece pandeminin yay\u0131lmas\u0131n\u0131 engellemi\u015f olabiliriz diye d\u00fc\u015f\u00fcnd\u00fcm.\nBu bir yaz\u0131l\u0131m, yazd\u0131k\u00e7a yeni f\u0131rsatlar ortaya \u00e7\u0131k\u0131yor.\nBir sonraki ad\u0131m\u0131m\u0131z da \u015fu; sosyal mesafeyi takip edelim insanlar\u0131 uyaral\u0131m ama bunlar\u0131n kayd\u0131n\u0131 da tutal\u0131m.\nBu uygulamay\u0131 kullanan bir ki\u015fide vir\u00fcs \u00e7\u0131kt\u0131\u011f\u0131nda geriye d\u00f6n\u00fck olarak takip edebilelim, daha \u00f6nce kimlerle temas etmi\u015f, bunlar\u0131 da programa dahil ettik.\nBizim program\u0131m\u0131z bir ortamda birine 2,5 metreden daha fazla yakla\u015ft\u0131\u011f\u0131n\u0131z zaman size i\u015faret veriyor.\nHasta olan bir ki\u015finin daha \u00f6nce nerede, ka\u00e7 ki\u015fiyle mesafe ihlali yapt\u0131\u011f\u0131n\u0131 g\u00f6rebiliyoruz.\"\nKay\u0131tlar sadece kullan\u0131c\u0131n\u0131n cep telefonunda tutuluyorG\u00fcne\u015f, d\u00fcnyada buna benzer ba\u015fka projelerin de bulundu\u011funu, bunlar\u0131n kolye, bileklik, kemer tokas\u0131 \u015feklinde oldu\u011funu bildirerek, \"Bunlar bir sinyal yay\u0131yorlar, bunu da cep telefonuna al\u0131p bildirimlerde bulunabiliyorsunuz ama biz ekstra bir donan\u0131ma gerek kalmas\u0131n, herkes bunu telefonunda kullanabilsin diye u\u011fra\u015ft\u0131k ve bu program\u0131 geli\u015ftirdik.\"\nG\u00fcne\u015f, mahremiyet i\u00e7in sistemde kay\u0131tlar\u0131n sadece kullan\u0131c\u0131n\u0131n cep telefonunda tutuldu\u011funu, bilgilerin internette ya da herhangi bir yerde saklanmad\u0131\u011f\u0131n\u0131 dile getirdi.\nKi\u015finin daha \u00f6nce kimlerle temas etti\u011fi gibi bilgileri ihtiya\u00e7 halinde yetkililerin kullan\u0131c\u0131n\u0131n telefonundan g\u00f6rebilece\u011fini bildiren G\u00fcne\u015f, prototip halinde olan yaz\u0131l\u0131m\u0131n, testlerin ard\u0131ndan uygulama marketlerinden indirilebilece\u011fini s\u00f6zlerine ekledi.\nOkul m\u00fcd\u00fcr\u00fc H\u00fcseyin Er ise sosyal mesafeyi takip eden bir telefon yaz\u0131l\u0131m\u0131yla salg\u0131n s\u00fcrecinde faydal\u0131 olmay\u0131 ama\u00e7lad\u0131klar\u0131n\u0131 s\u00f6yledi.\nMeslek liselerinin salg\u0131n s\u00fcrecinde \u00fcretime b\u00fcy\u00fck katk\u0131 yapt\u0131\u011f\u0131n\u0131 belirten Er, \"Okulumuzda cerrahi maske \u00fcretimi de yap\u0131yoruz.\nSalg\u0131n s\u00fcrecinin en az hasarla atlat\u0131lmas\u0131 i\u00e7in Ar-Ge b\u00f6l\u00fcm\u00fcnde proje \u00fcretmeye devam edece\u011fiz.\n\u00d6\u011frenciler okulda de\u011fil ancak \u00f6\u011fretmenlerimiz \u00fcretmeye devam ediyor.\"\nifadelerini kulland\u0131.",
    "article_html": "",
    "meta_description": "Bursa Ali Osman S\u00f6nmez Mesleki ve Teknik Anadolu Lisesi \u00f6\u011fretmenlerinden Nurettin G\u00fcne\u015f, yeni tip koronavir\u00fcs (Kovid-19) ile m\u00fccadelede kullan\u0131lmak \u00fczere sosyal mesafe ihlalini alg\u0131layan cep telefonu uygulamas\u0131 geli\u015ftirdi.",
    "meta_lang": "tr"
}