{
    "article_id": "a7f53234dfa996c43e6c9536433dc8f4.1590265617.168521",
    "title": "K\u0131rsalda ya\u015faman\u0131n bir ad\u0131m \u00f6tesi: Kendi evini in\u015fa etmek",
    "authors": [],
    "canonical_link": "https://www.hurriyet.com.tr/kelebek/hurriyet-cumartesi/kirsalda-yasamanin-bir-adim-otesi-kendi-evini-insa-etmek-41523840",
    "url": "http://hurriyet.com.tr/kelebek/hurriyet-cumartesi/kirsalda-yasamanin-bir-adim-otesi-kendi-evini-insa-etmek-41523840",
    "top_img": "https://i4.hurimg.com/i/hurriyet/75/0x0/5ec7f4527af50710c8cee79c.jpg",
    "meta_img": "https://i4.hurimg.com/i/hurriyet/75/0x0/5ec7f4527af50710c8cee79c.jpg",
    "movies": [],
    "text": "SAMAN, TOPRAK VE SUYLA \u0130N\u015eA ETMEN\u0130N TADINA VARDIM\n\nMerve Tekin Sezgin (Obaruhu) / G\u00f6k\u00e7eada\n\n\u00d6ncelikle ellerimle \u00fcretmeyi \u00e7ocuklu\u011fumdan beri \u00e7ok sevdi\u011fim i\u00e7in her \u015feyin beni bu y\u00f6ne \u00e7ekti\u011fini d\u00fc\u015f\u00fcn\u00fcyorum. Dokuz Eyl\u00fcl \u00dcniversitesi Mimarl\u0131k Fak\u00fcltesi\u2019ne girdim. Kurallar emekten ve sevgiden \u00f6nce geliyordu. Nitekim mevcut mimarl\u0131k sistemi bana g\u00f6re de\u011fildi bunu anlam\u0131\u015f, \u00fcz\u00fclm\u00fc\u015f ve kabul etmi\u015ftim.\n\n\u00d6\u011fretmenim oldu\n\nBa\u015fka t\u00fcrl\u00fc bir mimarl\u0131k aray\u0131\u015f\u0131m ba\u015flad\u0131: Birincisi; emek ve sevginin \u00f6nde oldu\u011fu bir yarat\u0131m s\u00fcreci istiyordum, ikincisiyse do\u011fa sevgisinin ve sayg\u0131s\u0131n\u0131n hep \u00f6n s\u0131rada oldu\u011fu bir \u00fcretim. \u00dcniversitenin depresif zamanlar\u0131nda insanl\u0131k olarak do\u011fal kaynaklar\u0131 sayg\u0131s\u0131zca t\u00fcketti\u011fimizi fark etmi\u015ftim. B\u00f6ylece b\u00fct\u00fcn oklar beni do\u011fal yap\u0131lara getirdi. Y\u0131llarca odam\u0131n duvar\u0131nda as\u0131l\u0131 olan bir gazete kup\u00fcr\u00fc \u015f\u00f6yle diyordu: \u2018Saman balyalar\u0131yla kendi evini yapmak m\u00fcmk\u00fcn.\u2019 Tam mezun oldu\u011fumda \u201cEkolojik mimari ve do\u011fal yap\u0131lar\u201d ba\u015fl\u0131kl\u0131 bir e\u011fitime kat\u0131ld\u0131m. Orada ilk kez ellerimle toprak, saman, su kullanarak ve \u00e7ok g\u00fczel bir toplulukla \u00e7al\u0131\u015farak in\u015fa etmenin tad\u0131na vard\u0131m; sonra da b\u0131rakamad\u0131m.\n\nKendi evimi yapma s\u00fcreci en b\u00fcy\u00fck \u00f6\u011fretmenim oldu. Hayatta veremedi\u011fim b\u00fct\u00fcn derslerin b\u00fct\u00fcnlemesi gibiydi. Mesela zamanla yar\u0131\u015fmak istemeyen, bununla b\u00fct\u00fcn e\u011fitim hayat\u0131 boyunca m\u00fccadele eden ben, kendi evimi yaparken yine zamanla yar\u0131\u015fmak zorunda kald\u0131m. Bu sefer teslim tarihi yoktu ama ya\u011fmur vard\u0131, f\u0131rt\u0131na vard\u0131, so\u011fuk vard\u0131. Do\u011fru zamanda, do\u011fru ekiple g\u00fczelce planlanm\u0131\u015f bir \u015fekilde ba\u015flamak en \u00f6nemlisi. Bir di\u011fer \u00f6nemli konuysa do\u011fru zaman. Bunu bilmeme ra\u011fmen bir \u015fekilde sonbaharda in\u015faat\u0131ma ba\u015flad\u0131m. Baharda ba\u015flamak \u00e7ok daha \u015fefkatli bir s\u00fcre\u00e7 sunacakt\u0131r.\n\nHayal ederek ba\u015flay\u0131n\n\nEkip de \u00e7ok \u00f6nemli, \u00e7\u00fcnk\u00fc bu ger\u00e7ek bir ekip i\u015fi. \u0130ki ki\u015fi \u00e7al\u0131\u015fmakla \u00fc\u00e7 ki\u015fi \u00e7al\u0131\u015fmak aras\u0131nda y\u00fczde 50\u2019ye yak\u0131n verim art\u0131\u015f\u0131 g\u00f6zlemledim. Kendi evini yapmak isteyenler \u00f6ncelikle kendine \u015funu sormal\u0131: B\u00f6yle bir s\u00fcrece dair sizi \u00e7a\u011f\u0131ran, heyecanland\u0131ran \u015feyler neler? \u00c7al\u0131\u015fmaya bunlar\u0131 listeleyerek ba\u015flamalar\u0131n\u0131 \u00f6nerebilirim. Hayal etmeye ba\u015flamay\u0131, k\u00fc\u00e7\u00fck k\u00fc\u00e7\u00fck de olsa bu yola dair emek vermeyi... Balkonlara, \u00e7at\u0131lara, bah\u00e7elere k\u00fc\u00e7\u00fcc\u00fck, topraktan bir f\u0131r\u0131n yapmak \u00e7ok m\u00fcmk\u00fcn. Cesaretin en ger\u00e7e\u011fi dokunarak ba\u015flar. Arada g\u00f6n\u00fcll\u00fc \u00e7a\u011fr\u0131lar\u0131m\u0131z oluyor, \u00e7e\u015fitli projeler i\u00e7in e\u011fitimler d\u00fczenliyoruz. YouTube\u2019da \u00e7ok g\u00fczel kaynaklar var. Ayr\u0131ca www.obaruhu.org adresinde f\u0131r\u0131n yap\u0131m\u0131 hakk\u0131nda detaylar bulabilir ilgilenenler.\n\nBOLCA SABIR VE DEL\u0130 CESARET\u0130 \u015eART\n\n\n\nCeyda-\u00d6zkan Oral / Bodrum\n\nCEYDA ORAL: \u00d6zkan\u2019\u0131n do\u011fada kendine bir bungalov yapma hayali vard\u0131. Tan\u0131\u015ft\u0131\u011f\u0131m\u0131zda dedik ki \u201cMadem art\u0131k iki ki\u015fiyiz, bungalov yerine daha b\u00fcy\u00fck bir ev yapabiliriz\u201d. Bense herkes gibi ya\u015flan\u0131nca bir sahil kasabas\u0131nda ya\u015famak istiyordum. Ama 65 ya\u015f\u0131na gelince ne isteyece\u011fimi \u015fimdiden tahmin edemeyece\u011fimi fark edip bu hayalimi 35 ya\u015f\u0131na \u00e7ektim! G\u00fc\u00e7l\u00fc bir karar verince maddi-manevi yard\u0131mlar bir \u015fekilde hayat\u0131n\u0131za ak\u0131yor. Bir sene i\u00e7inde ya\u015fayaca\u011f\u0131m\u0131z topra\u011f\u0131 bulup, al\u0131p ev yapmaya ba\u015flam\u0131\u015ft\u0131k. S\u00fcre\u00e7 \u00e7ok y\u0131prat\u0131c\u0131yd\u0131. Ne zaman \u00d6zkan\u2019la birbirimize girecek gibi olsak kom\u015fumuz Cemile Teyze gelip bizi g\u00fcld\u00fcrecek bir \u015feyler anlat\u0131p gidiyordu. \u00d6zkan g\u00fcnde en az iki kez \u201cB\u00fcy\u00fck bir sorunumuz var san\u0131r\u0131m\u201d diyordu ve bir saat i\u00e7inde o b\u00fcy\u00fck sorun \u00e7\u00f6z\u00fcl\u00fcyordu!\n\n\u00d6ZKAN ORAL: Evi yapmaya karar verdik ama nas\u0131l yapaca\u011f\u0131m\u0131z\u0131 bilmiyorduk. Bir arkada\u015f\u0131m\u0131z\u0131n permak\u00fclt\u00fcr \u00e7iftli\u011finde sohbet esnas\u0131nda Melih A\u015fanl\u0131 ad\u0131n\u0131 duyduk. Daha sonra onunla tan\u0131\u015f\u0131p evimizin iskeletini birlikte yapt\u0131k.\n\nParam\u0131z\u0131n bitti\u011fi bir g\u00fcn ya\u015fl\u0131 bir kom\u015fumuz 50 TL verdi. \u00c7ok anlaml\u0131 bir and\u0131. Belki ihtiya\u00e7lar\u0131m\u0131z\u0131 almaya yetmiyordu ama bize g\u00fc\u00e7 vermi\u015fti. Bereket getirsin diye duvar\u0131m\u0131za g\u00f6md\u00fck.\n\nBirka\u00e7 da minik t\u00fcyo vereyim: Ev yapabilmek i\u00e7in gerekli teknik detaylar\u0131n (yol, su, elektrik, ruhsat) titizlikle ara\u015ft\u0131r\u0131lmas\u0131 i\u015finizi kolayla\u015ft\u0131r\u0131r. \u0130skelet k\u0131sm\u0131 kesinlikle bir bilenle yap\u0131lmal\u0131. Yapabilece\u011finiz i\u015fleri yap\u0131p elinizden gelmeyenler i\u00e7in elbette bir ustadan yard\u0131m alabilirsiniz. Bolca sab\u0131r ve deli cesareti de \u015fart!\n\nK\u00d6YE YERLE\u015eEL\u0130M, DOMATES YET\u0130\u015eT\u0130R\u0130P YA\u015eAYALIM G\u0130B\u0130 B\u0130R ROMANT\u0130ZM YOK\n\nEmre Y\u0131lmazer / \u00c7anakkale, G\u00f6k\u00e7ebay\u0131r K\u00f6y\u00fc\n\nKendi evimi yapmam\u0131n temel sebebi \u015fehirden ka\u00e7ma d\u00fc\u015f\u00fcncesiydi. Akl\u0131mda her zaman k\u00f6yde ya\u015famak vard\u0131 ama bunun nas\u0131l olaca\u011f\u0131 konusunda hi\u00e7bir fikrim yoktu. \u00d6nce uygun bir b\u00f6lgede uygun bir arazi bulmak i\u00e7in internet \u00fczerinden ara\u015ft\u0131rma yapt\u0131m. Erken emekli olman\u0131n verdi\u011fi g\u00fcvenle arazimi sat\u0131n ald\u0131m. K\u00f6ye 900 metre mesafede ve \u00e7evrede de hi\u00e7 ev yok. Bu tam da istedi\u011fim \u015feydi. Hayal kurup bir yandan \u0130stanbul\u2019da ya\u015famaya devam ederken sizin gazetenin pazar ekinde bir ailenin \u0130zmir\u2019in bir k\u00f6y\u00fcnde bu formda yapt\u0131\u011f\u0131 evi anlatan geni\u015f foto\u011frafl\u0131 haberi okudum. Geni\u015f foto\u011frafl\u0131 diyorum \u00e7\u00fcnk\u00fc hem foto\u011fraflar hem de haberde verilen \u00f6l\u00e7\u00fcler in\u015fa s\u00fcrecinde \u00e7ok i\u015fime yarad\u0131. Ev yapma konusunda hi\u00e7bir tecr\u00fcbem yok, sadece elim yatk\u0131nm\u0131\u015f san\u0131r\u0131m. Oradan hareketle 1/10 \u00f6l\u00e7ekte maketini yapt\u0131m. S\u00fcre\u00e7 boyunca tek ba\u015f\u0131mayd\u0131m. Kendi evini yaparken birinci kural; tek ba\u015f\u0131na bu i\u015flere kalk\u0131\u015fmamak. Tamamen delilik! Ben bunu eve ba\u015flad\u0131ktan sonra anlad\u0131m. Mutlaka yan\u0131n\u0131zda bir-iki ki\u015fi olmal\u0131. Kendi evinizi elbette yapabilirsiniz ama kesinlikle kendinize g\u00fcvenmeniz gerekiyor.\n\nBir de \u015fu \u00e7ok \u00f6nemli: \u201cGidelim \u0130stanbul\u2019dan; bir k\u00f6yde k\u00fc\u00e7\u00fck bir kul\u00fcbe yapal\u0131m; domates yeti\u015ftirip ya\u015fayal\u0131m\u201d gibi bir romantizm yok. K\u00f6yde ya\u015famak, ev yapmak inan\u0131lmaz keyifli ama ger\u00e7ek\u00e7i d\u00fc\u015f\u00fcn\u00fcp hareket etmek gerekiyor. (Instagram @1968emre)\n\nY\u0131lmazer\u2019e ilham veren haber, 7 \u015eubat 2016 tarihli H\u00fcrriyet Pazar\u2019da Y\u00fccel S\u00f6nmez imzas\u0131yla yay\u0131mlanm\u0131\u015ft\u0131.",
    "keywords": [
        "\u00e7ok",
        "ad\u0131m",
        "yapmak",
        "bu",
        "ev",
        "k\u0131rsalda",
        "kendi",
        "etmek",
        "vard\u0131",
        "evini",
        "i\u00e7in",
        "ve",
        "bir",
        "\u00f6tesi",
        "ya\u015faman\u0131n",
        "in\u015fa",
        "ama"
    ],
    "meta_keywords": [
        "gazetehaberleri",
        "tar\u0131m",
        "k\u0131rsal"
    ],
    "publish_date": null,
    "summary": "SAMAN, TOPRAK VE SUYLA \u0130N\u015eA ETMEN\u0130N TADINA VARDIMMerve Tekin Sezgin (Obaruhu) / G\u00f6k\u00e7eada\u00d6ncelikle ellerimle \u00fcretmeyi \u00e7ocuklu\u011fumdan beri \u00e7ok sevdi\u011fim i\u00e7in her \u015feyin beni bu y\u00f6ne \u00e7ekti\u011fini d\u00fc\u015f\u00fcn\u00fcyorum.\nKurallar emekten ve sevgiden \u00f6nce geliyordu.\nNitekim mevcut mimarl\u0131k sistemi bana g\u00f6re de\u011fildi bunu anlam\u0131\u015f, \u00fcz\u00fclm\u00fc\u015f ve kabul etmi\u015ftim.\n\u00d6\u011fretmenim olduBa\u015fka t\u00fcrl\u00fc bir mimarl\u0131k aray\u0131\u015f\u0131m ba\u015flad\u0131: Birincisi; emek ve sevginin \u00f6nde oldu\u011fu bir yarat\u0131m s\u00fcreci istiyordum, ikincisiyse do\u011fa sevgisinin ve sayg\u0131s\u0131n\u0131n hep \u00f6n s\u0131rada oldu\u011fu bir \u00fcretim.\n\u00dcniversitenin depresif zamanlar\u0131nda insanl\u0131k olarak do\u011fal kaynaklar\u0131 sayg\u0131s\u0131zca t\u00fcketti\u011fimizi fark etmi\u015ftim.\nB\u00f6ylece b\u00fct\u00fcn oklar beni do\u011fal yap\u0131lara getirdi.\nY\u0131llarca odam\u0131n duvar\u0131nda as\u0131l\u0131 olan bir gazete kup\u00fcr\u00fc \u015f\u00f6yle diyordu: \u2018Saman balyalar\u0131yla kendi evini yapmak m\u00fcmk\u00fcn.\u2019 Tam mezun oldu\u011fumda \u201cEkolojik mimari ve do\u011fal yap\u0131lar\u201d ba\u015fl\u0131kl\u0131 bir e\u011fitime kat\u0131ld\u0131m.\nOrada ilk kez ellerimle toprak, saman, su kullanarak ve \u00e7ok g\u00fczel bir toplulukla \u00e7al\u0131\u015farak in\u015fa etmenin tad\u0131na vard\u0131m; sonra da b\u0131rakamad\u0131m.\nKendi evimi yapma s\u00fcreci en b\u00fcy\u00fck \u00f6\u011fretmenim oldu.\nMesela zamanla yar\u0131\u015fmak istemeyen, bununla b\u00fct\u00fcn e\u011fitim hayat\u0131 boyunca m\u00fccadele eden ben, kendi evimi yaparken yine zamanla yar\u0131\u015fmak zorunda kald\u0131m.\nBu sefer teslim tarihi yoktu ama ya\u011fmur vard\u0131, f\u0131rt\u0131na vard\u0131, so\u011fuk vard\u0131.\nDo\u011fru zamanda, do\u011fru ekiple g\u00fczelce planlanm\u0131\u015f bir \u015fekilde ba\u015flamak en \u00f6nemlisi.\nBir di\u011fer \u00f6nemli konuysa do\u011fru zaman.\nBunu bilmeme ra\u011fmen bir \u015fekilde sonbaharda in\u015faat\u0131ma ba\u015flad\u0131m.\nBaharda ba\u015flamak \u00e7ok daha \u015fefkatli bir s\u00fcre\u00e7 sunacakt\u0131r.\nHayal ederek ba\u015flay\u0131nEkip de \u00e7ok \u00f6nemli, \u00e7\u00fcnk\u00fc bu ger\u00e7ek bir ekip i\u015fi.\n\u0130ki ki\u015fi \u00e7al\u0131\u015fmakla \u00fc\u00e7 ki\u015fi \u00e7al\u0131\u015fmak aras\u0131nda y\u00fczde 50\u2019ye yak\u0131n verim art\u0131\u015f\u0131 g\u00f6zlemledim.\nKendi evini yapmak isteyenler \u00f6ncelikle kendine \u015funu sormal\u0131: B\u00f6yle bir s\u00fcrece dair sizi \u00e7a\u011f\u0131ran, heyecanland\u0131ran \u015feyler neler?\nHayal etmeye ba\u015flamay\u0131, k\u00fc\u00e7\u00fck k\u00fc\u00e7\u00fck de olsa bu yola dair emek vermeyi... Balkonlara, \u00e7at\u0131lara, bah\u00e7elere k\u00fc\u00e7\u00fcc\u00fck, topraktan bir f\u0131r\u0131n yapmak \u00e7ok m\u00fcmk\u00fcn.\nArada g\u00f6n\u00fcll\u00fc \u00e7a\u011fr\u0131lar\u0131m\u0131z oluyor, \u00e7e\u015fitli projeler i\u00e7in e\u011fitimler d\u00fczenliyoruz.\nYouTube\u2019da \u00e7ok g\u00fczel kaynaklar var.\nBOLCA SABIR VE DEL\u0130 CESARET\u0130 \u015eARTCeyda-\u00d6zkan Oral / BodrumCEYDA ORAL: \u00d6zkan\u2019\u0131n do\u011fada kendine bir bungalov yapma hayali vard\u0131.\nTan\u0131\u015ft\u0131\u011f\u0131m\u0131zda dedik ki \u201cMadem art\u0131k iki ki\u015fiyiz, bungalov yerine daha b\u00fcy\u00fck bir ev yapabiliriz\u201d.\nBense herkes gibi ya\u015flan\u0131nca bir sahil kasabas\u0131nda ya\u015famak istiyordum.\nAma 65 ya\u015f\u0131na gelince ne isteyece\u011fimi \u015fimdiden tahmin edemeyece\u011fimi fark edip bu hayalimi 35 ya\u015f\u0131na \u00e7ektim!\nG\u00fc\u00e7l\u00fc bir karar verince maddi-manevi yard\u0131mlar bir \u015fekilde hayat\u0131n\u0131za ak\u0131yor.\nBir sene i\u00e7inde ya\u015fayaca\u011f\u0131m\u0131z topra\u011f\u0131 bulup, al\u0131p ev yapmaya ba\u015flam\u0131\u015ft\u0131k.\nNe zaman \u00d6zkan\u2019la birbirimize girecek gibi olsak kom\u015fumuz Cemile Teyze gelip bizi g\u00fcld\u00fcrecek bir \u015feyler anlat\u0131p gidiyordu.\n\u00d6zkan g\u00fcnde en az iki kez \u201cB\u00fcy\u00fck bir sorunumuz var san\u0131r\u0131m\u201d diyordu ve bir saat i\u00e7inde o b\u00fcy\u00fck sorun \u00e7\u00f6z\u00fcl\u00fcyordu!\n\u00d6ZKAN ORAL: Evi yapmaya karar verdik ama nas\u0131l yapaca\u011f\u0131m\u0131z\u0131 bilmiyorduk.\nBir arkada\u015f\u0131m\u0131z\u0131n permak\u00fclt\u00fcr \u00e7iftli\u011finde sohbet esnas\u0131nda Melih A\u015fanl\u0131 ad\u0131n\u0131 duyduk.\nParam\u0131z\u0131n bitti\u011fi bir g\u00fcn ya\u015fl\u0131 bir kom\u015fumuz 50 TL verdi.\n\u00c7ok anlaml\u0131 bir and\u0131.\nBelki ihtiya\u00e7lar\u0131m\u0131z\u0131 almaya yetmiyordu ama bize g\u00fc\u00e7 vermi\u015fti.\nBirka\u00e7 da minik t\u00fcyo vereyim: Ev yapabilmek i\u00e7in gerekli teknik detaylar\u0131n (yol, su, elektrik, ruhsat) titizlikle ara\u015ft\u0131r\u0131lmas\u0131 i\u015finizi kolayla\u015ft\u0131r\u0131r.\n\u0130skelet k\u0131sm\u0131 kesinlikle bir bilenle yap\u0131lmal\u0131.\nYapabilece\u011finiz i\u015fleri yap\u0131p elinizden gelmeyenler i\u00e7in elbette bir ustadan yard\u0131m alabilirsiniz.\nBolca sab\u0131r ve deli cesareti de \u015fart!\nK\u00d6YE YERLE\u015eEL\u0130M, DOMATES YET\u0130\u015eT\u0130R\u0130P YA\u015eAYALIM G\u0130B\u0130 B\u0130R ROMANT\u0130ZM YOKEmre Y\u0131lmazer / \u00c7anakkale, G\u00f6k\u00e7ebay\u0131r K\u00f6y\u00fcKendi evimi yapmam\u0131n temel sebebi \u015fehirden ka\u00e7ma d\u00fc\u015f\u00fcncesiydi.\nAkl\u0131mda her zaman k\u00f6yde ya\u015famak vard\u0131 ama bunun nas\u0131l olaca\u011f\u0131 konusunda hi\u00e7bir fikrim yoktu.\n\u00d6nce uygun bir b\u00f6lgede uygun bir arazi bulmak i\u00e7in internet \u00fczerinden ara\u015ft\u0131rma yapt\u0131m.\nK\u00f6ye 900 metre mesafede ve \u00e7evrede de hi\u00e7 ev yok.\nHayal kurup bir yandan \u0130stanbul\u2019da ya\u015famaya devam ederken sizin gazetenin pazar ekinde bir ailenin \u0130zmir\u2019in bir k\u00f6y\u00fcnde bu formda yapt\u0131\u011f\u0131 evi anlatan geni\u015f foto\u011frafl\u0131 haberi okudum.\nGeni\u015f foto\u011frafl\u0131 diyorum \u00e7\u00fcnk\u00fc hem foto\u011fraflar hem de haberde verilen \u00f6l\u00e7\u00fcler in\u015fa s\u00fcrecinde \u00e7ok i\u015fime yarad\u0131.\nEv yapma konusunda hi\u00e7bir tecr\u00fcbem yok, sadece elim yatk\u0131nm\u0131\u015f san\u0131r\u0131m.\nKendi evini yaparken birinci kural; tek ba\u015f\u0131na bu i\u015flere kalk\u0131\u015fmamak.\nKendi evinizi elbette yapabilirsiniz ama kesinlikle kendinize g\u00fcvenmeniz gerekiyor.\nBir de \u015fu \u00e7ok \u00f6nemli: \u201cGidelim \u0130stanbul\u2019dan; bir k\u00f6yde k\u00fc\u00e7\u00fck bir kul\u00fcbe yapal\u0131m; domates yeti\u015ftirip ya\u015fayal\u0131m\u201d gibi bir romantizm yok.\nK\u00f6yde ya\u015famak, ev yapmak inan\u0131lmaz keyifli ama ger\u00e7ek\u00e7i d\u00fc\u015f\u00fcn\u00fcp hareket etmek gerekiyor.\n(Instagram @1968emre)Y\u0131lmazer\u2019e ilham veren haber, 7 \u015eubat 2016 tarihli H\u00fcrriyet Pazar\u2019da Y\u00fccel S\u00f6nmez imzas\u0131yla yay\u0131mlanm\u0131\u015ft\u0131.",
    "article_html": "",
    "meta_description": "Ya\u015fad\u0131\u011f\u0131m\u0131z zorlu s\u00fcre\u00e7 hepimize do\u011faya \u00f6zlemimizi hat\u0131rlatt\u0131. Topra\u011fa, tar\u0131ma daha \u00e7ok ilgi duymaya ba\u015flad\u0131k. Kendimiz ekip bi\u00e7mek istiyoruz. Bir de bu i\u015fi daha ileri g\u00f6t\u00fcr\u00fcp kendi evini yapanlar var. T\u00fcrkiye\u2019nin \u00fc\u00e7 farkl\u0131 noktas\u0131nda elleriyle in\u015fa ettikleri yuvalar\u0131nda ya\u015fayanlara sorduk...",
    "meta_lang": "tr"
}