{
    "article_id": "f389c6f6ec4515ce7528d575fcf94b5b.1590266015.919478",
    "title": "Shane Larkin: 'Euroleague devam etmemeli'",
    "authors": [],
    "canonical_link": "https://www.hurriyet.com.tr/sporarena/shane-larkin-euroleague-devam-etmemeli-41524142",
    "url": "http://hurriyet.com.tr/sporarena/shane-larkin-euroleague-devam-etmemeli-41524142",
    "top_img": "https://i4.hurimg.com/i/hurriyet/75/0x0/5e3571382269a20a2441924b.jpg",
    "meta_img": "https://i4.hurimg.com/i/hurriyet/75/0x0/5e3571382269a20a2441924b.jpg",
    "movies": [],
    "text": "Larkin, Instagram hesab\u0131ndan yapt\u0131\u011f\u0131 payla\u015f\u0131mda, sezonun ertelenmesiyle oyuncular\u0131n fiziksel ve zihinsel bak\u0131mdan form tutmakta zorland\u0131\u011f\u0131n\u0131 belirterek, \"Olas\u0131 geri d\u00f6n\u00fc\u015f, vir\u00fcse yakalanma riski d\u0131\u015f\u0131nda bir\u00e7ok sakatl\u0131k ihtimalini de beraberinde getiriyor. THY Avrupa Ligi, d\u00fcnyan\u0131n en iyi basketbol liglerinden biri. Her tak\u0131m, \u015fampiyonluk yolunda e\u015fit f\u0131rsat\u0131 hak ediyor. THY Avrupa Ligi \u015fampiyonu, kimin antrenman yapma imkan\u0131 oldu\u011fu ya da olmad\u0131\u011f\u0131na g\u00f6re belirlenmemeli. Antren\u00f6rler ve oyuncular olarak t\u00fcm sezon boyunca s\u0131k\u0131 \u00e7al\u0131\u015fma, her ma\u00e7a en iyi tak\u0131m\u0131 s\u00fcrme kriterleri do\u011frultusunda belirlenmeli. Bu uzun ara, a\u00e7\u0131k\u00e7a kimi oyuncu ve tak\u0131mlara adil olmayan bir avantaj olu\u015fturuyor.\" yorumunda bulundu.\n\n\n\nAnadolu Efes olarak sezon ba\u015f\u0131ndan itibaren harika bir oyun sergilediklerini ve \u00e7o\u011fu ki\u015fi taraf\u0131ndan \u015fampiyonlu\u011fun en \u00f6nemli aday\u0131 olarak g\u00f6sterildiklerini hat\u0131rlatan Larkin, \"Bu, sezon ba\u015f\u0131nda koydu\u011fumuz hedefti ancak \u015fu an ger\u00e7ek\u00e7i olmak gerekirse herkesin sa\u011fl\u0131\u011f\u0131 ve g\u00fcvenli\u011fi \u00e7ok daha \u00f6nemli. Ayn\u0131 durumda olan herkes ad\u0131na sesimi duyurmak istedim \u00e7\u00fcnk\u00fc sezonun devam etmesi durumunda biz oyuncular, risk alt\u0131nda olaca\u011f\u0131z.\" de\u011ferlendirmesini yapt\u0131.\n\n\n\nLarkin, THY Avrupa Ligi y\u00f6netiminin alaca\u011f\u0131 her karara sayg\u0131 duyaca\u011f\u0131n\u0131 vurgulayarak, \u015funlar\u0131 kaydetti:\n\n\n\n\"G\u00f6r\u00fc\u015f\u00fcm\u00fcn, basketbol oynamay\u0131 istememekle ilgisi yok. Herkes kadar biz de basketbolu \u00f6zledik. \u00c7o\u011fu oyuncunun basketbol oynamak i\u00e7in do\u011fru zaman olmad\u0131\u011f\u0131n\u0131 hissetti\u011fini biliyorum. Ben de ayn\u0131 \u015fekilde hissediyorum.\"\n\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da! Oynamak/\u0130zlemek i\u00e7in buraya t\u0131klay\u0131n!",
    "keywords": [
        "euroleague",
        "en",
        "shane",
        "thy",
        "larkin",
        "sezon",
        "devam",
        "olarak",
        "\u00e7o\u011fu",
        "ve",
        "avrupa",
        "etmemeli",
        "basketbol",
        "ligi",
        "\u00f6nemli"
    ],
    "meta_keywords": [
        "Shane Larkin",
        "Anadolu Efes",
        "Basketbol",
        "THY Euroleague"
    ],
    "publish_date": null,
    "summary": "Larkin, Instagram hesab\u0131ndan yapt\u0131\u011f\u0131 payla\u015f\u0131mda, sezonun ertelenmesiyle oyuncular\u0131n fiziksel ve zihinsel bak\u0131mdan form tutmakta zorland\u0131\u011f\u0131n\u0131 belirterek, \"Olas\u0131 geri d\u00f6n\u00fc\u015f, vir\u00fcse yakalanma riski d\u0131\u015f\u0131nda bir\u00e7ok sakatl\u0131k ihtimalini de beraberinde getiriyor.\nTHY Avrupa Ligi, d\u00fcnyan\u0131n en iyi basketbol liglerinden biri.\nHer tak\u0131m, \u015fampiyonluk yolunda e\u015fit f\u0131rsat\u0131 hak ediyor.\nTHY Avrupa Ligi \u015fampiyonu, kimin antrenman yapma imkan\u0131 oldu\u011fu ya da olmad\u0131\u011f\u0131na g\u00f6re belirlenmemeli.\nAntren\u00f6rler ve oyuncular olarak t\u00fcm sezon boyunca s\u0131k\u0131 \u00e7al\u0131\u015fma, her ma\u00e7a en iyi tak\u0131m\u0131 s\u00fcrme kriterleri do\u011frultusunda belirlenmeli.\nBu uzun ara, a\u00e7\u0131k\u00e7a kimi oyuncu ve tak\u0131mlara adil olmayan bir avantaj olu\u015fturuyor.\"\nyorumunda bulundu.\nAnadolu Efes olarak sezon ba\u015f\u0131ndan itibaren harika bir oyun sergilediklerini ve \u00e7o\u011fu ki\u015fi taraf\u0131ndan \u015fampiyonlu\u011fun en \u00f6nemli aday\u0131 olarak g\u00f6sterildiklerini hat\u0131rlatan Larkin, \"Bu, sezon ba\u015f\u0131nda koydu\u011fumuz hedefti ancak \u015fu an ger\u00e7ek\u00e7i olmak gerekirse herkesin sa\u011fl\u0131\u011f\u0131 ve g\u00fcvenli\u011fi \u00e7ok daha \u00f6nemli.\nAyn\u0131 durumda olan herkes ad\u0131na sesimi duyurmak istedim \u00e7\u00fcnk\u00fc sezonun devam etmesi durumunda biz oyuncular, risk alt\u0131nda olaca\u011f\u0131z.\"\nde\u011ferlendirmesini yapt\u0131.\nLarkin, THY Avrupa Ligi y\u00f6netiminin alaca\u011f\u0131 her karara sayg\u0131 duyaca\u011f\u0131n\u0131 vurgulayarak, \u015funlar\u0131 kaydetti:\"G\u00f6r\u00fc\u015f\u00fcm\u00fcn, basketbol oynamay\u0131 istememekle ilgisi yok.\nHerkes kadar biz de basketbolu \u00f6zledik.\n\u00c7o\u011fu oyuncunun basketbol oynamak i\u00e7in do\u011fru zaman olmad\u0131\u011f\u0131n\u0131 hissetti\u011fini biliyorum.\nBen de ayn\u0131 \u015fekilde hissediyorum.\"\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da!\nOynamak/\u0130zlemek i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - Anadolu Efes Basketbol Tak\u0131m\u0131'n\u0131n oyun kurucusu Shane Larkin, yeni tip koronavir\u00fcs (Kovid-19) salg\u0131n\u0131 y\u00fcz\u00fcnden mart ay\u0131nda durdurulan THY Avrupa Ligi'nin yeniden ba\u015flamas\u0131n\u0131n do\u011fru olmayaca\u011f\u0131na inand\u0131\u011f\u0131n\u0131 s\u00f6yledi.",
    "meta_lang": "tr"
}