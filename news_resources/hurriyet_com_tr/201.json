{
    "article_id": "be28f0bd8e4a04dcba27caa376569ef6.1590265883.0904937",
    "title": "Tak etmesin can\u0131na bu \u2018maskeli hayat\u2019",
    "authors": [],
    "canonical_link": "https://www.hurriyet.com.tr/kelebek/hurriyet-cumartesi/tak-etmesin-canina-bu-maskeli-hayat-41523932",
    "url": "http://hurriyet.com.tr/kelebek/hurriyet-cumartesi/tak-etmesin-canina-bu-maskeli-hayat-41523932",
    "top_img": "https://i4.hurimg.com/i/hurriyet/75/0x0/5ec831547af50710c8cee8cd.jpg",
    "meta_img": "https://i4.hurimg.com/i/hurriyet/75/0x0/5ec831547af50710c8cee8cd.jpg",
    "movies": [],
    "text": "Maske tak\u0131lmas\u0131, koronavir\u00fcs s\u00fcrecinin ba\u015f\u0131ndan beri g\u00fcndemin ilk maddelerinden biri oldu. Bula\u015fma oran\u0131n\u0131 her iki ki\u015finin de takmas\u0131 halinde y\u00fczde 1.5\u2019e kadar d\u00fc\u015f\u00fcrd\u00fc\u011f\u00fc s\u00f6ylenen maskeler g\u00fcnl\u00fck hayat\u0131m\u0131z\u0131n bir par\u00e7as\u0131 ve uzun bir s\u00fcre daha \u00f6yle kalacak... Koronavir\u00fcs tedbirleri kapsam\u0131nda 10\u2019u b\u00fcy\u00fck\u015fehir olmak \u00fczere 25 kentin her yerinde, \u0130stanbul ve \u0130zmir\u2019in de aralar\u0131nda bulundu\u011fu 13 \u015fehirdeyse baz\u0131 il\u00e7elerde maskesiz dola\u015fmak yasakland\u0131. Ayr\u0131ca t\u00fcm \u015fehirlerde de toplu bulunulan kapal\u0131 alanlarda maske takmak zorunlu.\n\nHava s\u0131cakl\u0131klar\u0131n\u0131n artmas\u0131yla kullan\u0131m\u0131 zorla\u015fsa da maskeyle ili\u015fkimizi daha e\u011flenceli hale getirecek yenilikler var. \u00dcnl\u00fc tasar\u0131mc\u0131lar\u0131n imza att\u0131klar\u0131 ya da \u00e7ocuklar i\u00e7in yap\u0131lan \u00e7izgi karakterliler vitrinlerde yerini al\u0131yor. Bir de bunun do\u011fru kullan\u0131m\u0131 var... Bu maskeleri ne \u015fekilde takmal\u0131y\u0131z? Spor yaparken kullanabilir miyiz? Yan\u0131m\u0131zda ka\u00e7 maske ta\u015f\u0131mal\u0131y\u0131z? G\u00f6zl\u00fc\u011f\u00fcm\u00fcz\u00fcn bu\u011fulanmamas\u0131 i\u00e7in ne yapabiliriz? \u0130\u015fte yan\u0131tlar...\n\nOynamay\u0131n, hastal\u0131\u011f\u0131 kendi kendinize bula\u015ft\u0131rmay\u0131n\n\nKoronavir\u00fcs Bilim Kurulu \u00fcyesi Prof. Dr. Tevfik \u00d6zl\u00fc\n\nDo\u011fru tak\u0131lmad\u0131\u011f\u0131nda fayda sa\u011flamaz, aksine zarar verebilir. Y\u00fcze s\u0131k\u0131ca oturmal\u0131. A\u011f\u0131z ve burun tam olarak kapanmal\u0131 ve burun k\u0131sm\u0131ndaki metal tel s\u0131k\u0131\u015ft\u0131r\u0131lmal\u0131. Sadece koronavir\u00fcs de\u011fil, havada bulunan bir\u00e7ok zararl\u0131 bakteri maskenin d\u0131\u015f\u0131nda birikir. A\u011fz\u0131n\u0131z\u0131n alt\u0131na indirip kald\u0131r\u0131rken elinize bula\u015f\u0131r, elinizden de ya kendinize bula\u015ft\u0131r\u0131rs\u0131n\u0131z ya da kap\u0131 kolu, asans\u00f6r gibi yerlere dokunarak ba\u015fkas\u0131n\u0131 enfekte edersiniz. \u00c7ocuklara uygun maskeler \u00fcretiliyor. Takt\u0131rmak olduk\u00e7a zor. Sevmiyorlar, \u00e7abucak s\u0131k\u0131l\u0131yorlar... Mesela, torunum i\u00e7in anneannesi dikti. Evde kendiniz kolayca yapabilirsiniz. En az iki-\u00fc\u00e7 kat ve pamuklu kuma\u015ftan dikilebilir. \u00c7ocu\u011fun zevkine, k\u0131yafetine g\u00f6re daha e\u011flenceli kuma\u015flar tercih edilebilir.\n\nEvden \u00e7\u0131karken yan\u0131n\u0131za en az d\u00f6rt maske al\u0131n\n\nH\u00fcrriyet Bilim Kurulu \u00fcyesi Prof. Dr. Derya Ulud\u00fcz\n\nMaske nemlendi\u011finde \u00e7\u0131kar\u0131p atmak gerekiyor. Bu da yaz\u0131n a\u00e7\u0131k havada yakla\u015f\u0131k iki saat kullanabilirsiniz demek. G\u00fcn boyu d\u0131\u015far\u0131da kalacaksak yan\u0131m\u0131za en az d\u00f6rt maske almak uygun olur. Maskeleri temiz bir po\u015fet i\u00e7inde saklamak, kirlisini ba\u015fka bir po\u015fete koymak ve m\u00fcmk\u00fcnse yan\u0131n\u0131zda ta\u015f\u0131mak de\u011fil, hemen \u00e7\u00f6pe atmak en sa\u011fl\u0131kl\u0131s\u0131d\u0131r. Evden \u00e7\u0131karken \u00e7antan\u0131za 3-4 tane temiz po\u015fet koymay\u0131 ihmal etmeyin. Maske g\u00f6zl\u00fck camlar\u0131n\u0131 bu\u011fuland\u0131r\u0131p kullan\u0131c\u0131lar\u0131 i\u00e7in k\u00e2bus olabiliyor. Bunu \u00e7\u00f6zmek son derece basit: Cerrahi maskenizin hemen alt\u0131na, metal tel olan burun b\u00f6lgesine bir k\u00e2\u011f\u0131t pe\u00e7ete katlay\u0131p yerle\u015ftirin. Burnunuzun \u00fczerine gelecek \u015fekilde oturtun ve maskenizi tak\u0131n. G\u00f6zl\u00fc\u011f\u00fcn\u00fcz art\u0131k bu\u011fulanmayacakt\u0131r.\n\nTerle \u0131sland\u0131ysa at\u0131n!\n\nKoronavir\u00fcs Bilim Kurulu \u00fcyesi Prof. Dr. \u0130lhami \u00c7elik\n\nHava s\u0131cakl\u0131klar\u0131n\u0131n artmas\u0131yla maske kullan\u0131m\u0131 daha zor bir hale geliyor. E\u011fer a\u00e7\u0131k havadaysan\u0131z ve en az 1.5-2 metre yak\u0131n\u0131n\u0131zda kimse yoksa maskenizi \u00e7\u0131karabilirsiniz. Ancak kapal\u0131 mek\u00e2nlarda bu durum ge\u00e7erli de\u011fil. E\u011fer ortak bir kapal\u0131 alanda bulunuyorsan\u0131z maskenizi \u00e7\u0131karmay\u0131n. Maskelerin de\u011fi\u015fimi konusunda s\u00fcreden \u00e7ok kullan\u0131rken kirlenme ve temas durumu \u00f6nemli. Koruyucu vasf\u0131n\u0131 kaybetmi\u015f (terleme, \u0131slanma, g\u00f6zle g\u00f6r\u00fcn\u00fcr kirlenme gibi) maskenin hemen de\u011fi\u015ftirilmesi gerekir. Cerrahi maskelerin haricinde g\u00f6rd\u00fc\u011f\u00fcm\u00fcz siyah maskeler var bir de. Bunlara zararl\u0131 demek do\u011fru de\u011fil ancak koruyucu de\u011fil. Kullan\u0131lan t\u00fcm maskelerin TSE\u2019ye (T\u00fcrk Standartlar\u0131 Enstit\u00fcs\u00fc) g\u00f6re \u00fcretilmesi ve belgelendirilmi\u015f olmas\u0131 gerek.\n\nSpor yaparken solunum zorlu\u011funa yol a\u00e7abilir\n\nH\u00fcrriyet Bilim Kurulu \u00fcyesi Prof. Dr. Melih Us\n\nHangi sporu yaparsak yapal\u0131m \u00e7izgili kas h\u00fccrelerimiz daha fazla oksijene ihtiya\u00e7 duyar. Bunu kar\u015f\u0131lamak i\u00e7in kan bas\u0131nc\u0131, kalp h\u0131z\u0131 ve soluk al\u0131\u015fveri\u015fi artar. Burun t\u0131kan\u0131kl\u0131\u011f\u0131n\u0131n solunum zorlu\u011funa yol a\u00e7mas\u0131 gibi maske de hava ak\u0131\u015f\u0131n\u0131 zorla\u015ft\u0131rd\u0131\u011f\u0131 i\u00e7in sistemde ek y\u00fck yarat\u0131r. Ayr\u0131ca kirli havan\u0131n tekrar solunmas\u0131na da neden olur. Maskeyle egzersiz yaparken nefes darl\u0131\u011f\u0131, ba\u015f a\u011fr\u0131s\u0131, denge kayb\u0131, \u00e7arp\u0131nt\u0131, soluk say\u0131s\u0131nda art\u0131\u015f, kaslarda se\u011firme, kramp, y\u00fczde a\u015f\u0131r\u0131 k\u0131zarma gibi belirtiler solunum yetmezli\u011fini d\u00fc\u015f\u00fcnd\u00fcrmelidir. Spor s\u0131ras\u0131nda maske kullan\u0131lmas\u0131n\u0131 \u00f6nermiyorum. Spor yaparken vir\u00fcs bula\u015fma riskini azaltmak i\u00e7in fiziksel mesafe korunmal\u0131r. Ancak hafif tempolu y\u00fcr\u00fcy\u00fc\u015f spor de\u011fildir ve mutlaka maske kullan\u0131lmas\u0131 gerekir.\n\nHerhangi bir aksesuar kadar stilinizi yans\u0131tacak\n\n\n\nH\u00fcrriyet Cumartesi stil yazar\u0131 Nesli\u015fah \u015eat\u0131ro\u011flu\n\nEn az bir y\u0131l daha maske takaca\u011f\u0131m\u0131z d\u00fc\u015f\u00fcn\u00fcl\u00fcrse, maskeler de herhangi bir aksesuar kadar stilimizi yans\u0131tan moda par\u00e7alar\u0131na d\u00f6n\u00fc\u015fecek. Gelinler \u00f6zel maskeleriyle evlenmeye; markalar tasar\u0131m maske sat\u0131\u015flar\u0131na ba\u015flad\u0131 bile... Batik, \u00e7i\u00e7ek ve p\u00f6tikare desenli olanlar ve mesaj i\u00e7erikli maskeler reva\u00e7ta, \u00e7ocuklar i\u00e7in \u00e7izgi film karakterleriyle bezenmi\u015f modeller \u00fcretiliyor. Louis Vuitton, Dior, Prada gibi markalar \u015fimdilik yaln\u0131zca medikal maske \u00fcretimi yapsalar da bu markalar\u0131n logolar\u0131 kullan\u0131larak evde tasarlan\u0131p dikilen modeller sosyal medyada bir hayli pop\u00fcler oldu. Yerli markalar aras\u0131nda Defacto ilk hamleyi yaparak bir koleksiyon \u00e7\u0131kard\u0131. Ancak bu maskelerin koruyuculuktan ziyade aksesuar g\u00f6revi g\u00f6rd\u00fc\u011f\u00fcn\u00fc s\u00f6ylemeliyim.\n\n\n\n",
    "keywords": [
        "bu",
        "can\u0131na",
        "tak",
        "etmesin",
        "maskeler",
        "daha",
        "maske",
        "i\u00e7in",
        "ve",
        "bir",
        "gibi",
        "da",
        "maskeli",
        "hayat",
        "de\u011fil",
        "en"
    ],
    "meta_keywords": [
        "gazetehaberleri",
        "maske",
        "koronavir\u00fcs"
    ],
    "publish_date": null,
    "summary": "Maske tak\u0131lmas\u0131, koronavir\u00fcs s\u00fcrecinin ba\u015f\u0131ndan beri g\u00fcndemin ilk maddelerinden biri oldu.\nAyr\u0131ca t\u00fcm \u015fehirlerde de toplu bulunulan kapal\u0131 alanlarda maske takmak zorunlu.\nHava s\u0131cakl\u0131klar\u0131n\u0131n artmas\u0131yla kullan\u0131m\u0131 zorla\u015fsa da maskeyle ili\u015fkimizi daha e\u011flenceli hale getirecek yenilikler var.\n\u00dcnl\u00fc tasar\u0131mc\u0131lar\u0131n imza att\u0131klar\u0131 ya da \u00e7ocuklar i\u00e7in yap\u0131lan \u00e7izgi karakterliler vitrinlerde yerini al\u0131yor.\nBir de bunun do\u011fru kullan\u0131m\u0131 var... Bu maskeleri ne \u015fekilde takmal\u0131y\u0131z?\nSpor yaparken kullanabilir miyiz?\nYan\u0131m\u0131zda ka\u00e7 maske ta\u015f\u0131mal\u0131y\u0131z?\nG\u00f6zl\u00fc\u011f\u00fcm\u00fcz\u00fcn bu\u011fulanmamas\u0131 i\u00e7in ne yapabiliriz?\n\u0130\u015fte yan\u0131tlar...Oynamay\u0131n, hastal\u0131\u011f\u0131 kendi kendinize bula\u015ft\u0131rmay\u0131nKoronavir\u00fcs Bilim Kurulu \u00fcyesi Prof. Dr. Tevfik \u00d6zl\u00fcDo\u011fru tak\u0131lmad\u0131\u011f\u0131nda fayda sa\u011flamaz, aksine zarar verebilir.\nY\u00fcze s\u0131k\u0131ca oturmal\u0131.\nA\u011f\u0131z ve burun tam olarak kapanmal\u0131 ve burun k\u0131sm\u0131ndaki metal tel s\u0131k\u0131\u015ft\u0131r\u0131lmal\u0131.\nSadece koronavir\u00fcs de\u011fil, havada bulunan bir\u00e7ok zararl\u0131 bakteri maskenin d\u0131\u015f\u0131nda birikir.\nA\u011fz\u0131n\u0131z\u0131n alt\u0131na indirip kald\u0131r\u0131rken elinize bula\u015f\u0131r, elinizden de ya kendinize bula\u015ft\u0131r\u0131rs\u0131n\u0131z ya da kap\u0131 kolu, asans\u00f6r gibi yerlere dokunarak ba\u015fkas\u0131n\u0131 enfekte edersiniz.\n\u00c7ocuklara uygun maskeler \u00fcretiliyor.\nTakt\u0131rmak olduk\u00e7a zor.\nSevmiyorlar, \u00e7abucak s\u0131k\u0131l\u0131yorlar... Mesela, torunum i\u00e7in anneannesi dikti.\nEvde kendiniz kolayca yapabilirsiniz.\nEn az iki-\u00fc\u00e7 kat ve pamuklu kuma\u015ftan dikilebilir.\n\u00c7ocu\u011fun zevkine, k\u0131yafetine g\u00f6re daha e\u011flenceli kuma\u015flar tercih edilebilir.\nEvden \u00e7\u0131karken yan\u0131n\u0131za en az d\u00f6rt maske al\u0131nH\u00fcrriyet Bilim Kurulu \u00fcyesi Prof. Dr. Derya Ulud\u00fczMaske nemlendi\u011finde \u00e7\u0131kar\u0131p atmak gerekiyor.\nBu da yaz\u0131n a\u00e7\u0131k havada yakla\u015f\u0131k iki saat kullanabilirsiniz demek.\nG\u00fcn boyu d\u0131\u015far\u0131da kalacaksak yan\u0131m\u0131za en az d\u00f6rt maske almak uygun olur.\nMaskeleri temiz bir po\u015fet i\u00e7inde saklamak, kirlisini ba\u015fka bir po\u015fete koymak ve m\u00fcmk\u00fcnse yan\u0131n\u0131zda ta\u015f\u0131mak de\u011fil, hemen \u00e7\u00f6pe atmak en sa\u011fl\u0131kl\u0131s\u0131d\u0131r.\nEvden \u00e7\u0131karken \u00e7antan\u0131za 3-4 tane temiz po\u015fet koymay\u0131 ihmal etmeyin.\nMaske g\u00f6zl\u00fck camlar\u0131n\u0131 bu\u011fuland\u0131r\u0131p kullan\u0131c\u0131lar\u0131 i\u00e7in k\u00e2bus olabiliyor.\nBunu \u00e7\u00f6zmek son derece basit: Cerrahi maskenizin hemen alt\u0131na, metal tel olan burun b\u00f6lgesine bir k\u00e2\u011f\u0131t pe\u00e7ete katlay\u0131p yerle\u015ftirin.\nBurnunuzun \u00fczerine gelecek \u015fekilde oturtun ve maskenizi tak\u0131n.\nG\u00f6zl\u00fc\u011f\u00fcn\u00fcz art\u0131k bu\u011fulanmayacakt\u0131r.\nKoronavir\u00fcs Bilim Kurulu \u00fcyesi Prof. Dr. \u0130lhami \u00c7elikHava s\u0131cakl\u0131klar\u0131n\u0131n artmas\u0131yla maske kullan\u0131m\u0131 daha zor bir hale geliyor.\nE\u011fer a\u00e7\u0131k havadaysan\u0131z ve en az 1.5-2 metre yak\u0131n\u0131n\u0131zda kimse yoksa maskenizi \u00e7\u0131karabilirsiniz.\nAncak kapal\u0131 mek\u00e2nlarda bu durum ge\u00e7erli de\u011fil.\nE\u011fer ortak bir kapal\u0131 alanda bulunuyorsan\u0131z maskenizi \u00e7\u0131karmay\u0131n.\nMaskelerin de\u011fi\u015fimi konusunda s\u00fcreden \u00e7ok kullan\u0131rken kirlenme ve temas durumu \u00f6nemli.\nKoruyucu vasf\u0131n\u0131 kaybetmi\u015f (terleme, \u0131slanma, g\u00f6zle g\u00f6r\u00fcn\u00fcr kirlenme gibi) maskenin hemen de\u011fi\u015ftirilmesi gerekir.\nCerrahi maskelerin haricinde g\u00f6rd\u00fc\u011f\u00fcm\u00fcz siyah maskeler var bir de.\nBunlara zararl\u0131 demek do\u011fru de\u011fil ancak koruyucu de\u011fil.\nKullan\u0131lan t\u00fcm maskelerin TSE\u2019ye (T\u00fcrk Standartlar\u0131 Enstit\u00fcs\u00fc) g\u00f6re \u00fcretilmesi ve belgelendirilmi\u015f olmas\u0131 gerek.\nSpor yaparken solunum zorlu\u011funa yol a\u00e7abilirH\u00fcrriyet Bilim Kurulu \u00fcyesi Prof. Dr. Melih UsHangi sporu yaparsak yapal\u0131m \u00e7izgili kas h\u00fccrelerimiz daha fazla oksijene ihtiya\u00e7 duyar.\nBunu kar\u015f\u0131lamak i\u00e7in kan bas\u0131nc\u0131, kalp h\u0131z\u0131 ve soluk al\u0131\u015fveri\u015fi artar.\nBurun t\u0131kan\u0131kl\u0131\u011f\u0131n\u0131n solunum zorlu\u011funa yol a\u00e7mas\u0131 gibi maske de hava ak\u0131\u015f\u0131n\u0131 zorla\u015ft\u0131rd\u0131\u011f\u0131 i\u00e7in sistemde ek y\u00fck yarat\u0131r.\nAyr\u0131ca kirli havan\u0131n tekrar solunmas\u0131na da neden olur.\nMaskeyle egzersiz yaparken nefes darl\u0131\u011f\u0131, ba\u015f a\u011fr\u0131s\u0131, denge kayb\u0131, \u00e7arp\u0131nt\u0131, soluk say\u0131s\u0131nda art\u0131\u015f, kaslarda se\u011firme, kramp, y\u00fczde a\u015f\u0131r\u0131 k\u0131zarma gibi belirtiler solunum yetmezli\u011fini d\u00fc\u015f\u00fcnd\u00fcrmelidir.\nSpor s\u0131ras\u0131nda maske kullan\u0131lmas\u0131n\u0131 \u00f6nermiyorum.\nSpor yaparken vir\u00fcs bula\u015fma riskini azaltmak i\u00e7in fiziksel mesafe korunmal\u0131r.\nAncak hafif tempolu y\u00fcr\u00fcy\u00fc\u015f spor de\u011fildir ve mutlaka maske kullan\u0131lmas\u0131 gerekir.\nHerhangi bir aksesuar kadar stilinizi yans\u0131tacakH\u00fcrriyet Cumartesi stil yazar\u0131 Nesli\u015fah \u015eat\u0131ro\u011fluEn az bir y\u0131l daha maske takaca\u011f\u0131m\u0131z d\u00fc\u015f\u00fcn\u00fcl\u00fcrse, maskeler de herhangi bir aksesuar kadar stilimizi yans\u0131tan moda par\u00e7alar\u0131na d\u00f6n\u00fc\u015fecek.\nGelinler \u00f6zel maskeleriyle evlenmeye; markalar tasar\u0131m maske sat\u0131\u015flar\u0131na ba\u015flad\u0131 bile... Batik, \u00e7i\u00e7ek ve p\u00f6tikare desenli olanlar ve mesaj i\u00e7erikli maskeler reva\u00e7ta, \u00e7ocuklar i\u00e7in \u00e7izgi film karakterleriyle bezenmi\u015f modeller \u00fcretiliyor.\nLouis Vuitton, Dior, Prada gibi markalar \u015fimdilik yaln\u0131zca medikal maske \u00fcretimi yapsalar da bu markalar\u0131n logolar\u0131 kullan\u0131larak evde tasarlan\u0131p dikilen modeller sosyal medyada bir hayli pop\u00fcler oldu.\nYerli markalar aras\u0131nda Defacto ilk hamleyi yaparak bir koleksiyon \u00e7\u0131kard\u0131.\nAncak bu maskelerin koruyuculuktan ziyade aksesuar g\u00f6revi g\u00f6rd\u00fc\u011f\u00fcn\u00fc s\u00f6ylemeliyim.",
    "article_html": "",
    "meta_description": "Sosyal mesafe ve maske, bu yaz hayat\u0131m\u0131z\u0131n merkezinde olacak. Hava s\u0131cakl\u0131klar\u0131 artarken maske takmakla nas\u0131l ba\u015fa \u00e7\u0131kaca\u011f\u0131m\u0131z\u0131, do\u011fru kullanman\u0131n yollar\u0131n\u0131 ve modas\u0131n\u0131 uzmanlara sorduk.",
    "meta_lang": "tr"
}