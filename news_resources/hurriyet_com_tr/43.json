{
    "article_id": "9577fdedeafc88bb8e51a061f259b1dd.1590265637.4463644",
    "title": "Valorant ne zaman \u00e7\u0131kacak? Tarih belli oldu",
    "authors": [],
    "canonical_link": "https://www.hurriyet.com.tr/teknoloji/valorant-ne-zaman-cikacak-tarih-belli-oldu-41523189",
    "url": "http://hurriyet.com.tr/teknoloji/valorant-ne-zaman-cikacak-tarih-belli-oldu-41523189",
    "top_img": "https://i4.hurimg.com/i/hurriyet/75/0x0/5ec74eb12269a204d4df9a6f.jpg",
    "meta_img": "https://i4.hurimg.com/i/hurriyet/75/0x0/5ec74eb12269a204d4df9a6f.jpg",
    "movies": [],
    "text": "Riot Games, merakla beklenen karakter tabanl\u0131 taktiksel ni\u015fanc\u0131l\u0131k oyunu VALORANT'\u0131n 2 Haziran 2020'de d\u00fcnya \u00e7ap\u0131ndaki bir\u00e7ok b\u00f6lgede \u00fccretsiz olarak \u00e7\u0131kaca\u011f\u0131n\u0131 duyurdu. Oyunun kapal\u0131 beta s\u00fcr\u00fcm\u00fc 28 May\u0131s'ta sona erecek. Rekabet\u00e7i 5'e 5 taktiksel ni\u015fanc\u0131l\u0131k oyunu VALORANT, resmi olarak \u00e7\u0131kt\u0131ktan sonra, t\u00fcm oyuncular ilerleyi\u015flerine ba\u015ftan ba\u015flayacak ve d\u00fcnya \u00e7ap\u0131ndaki di\u011fer yeni oyuncularla m\u00fccadele ederken onlarla ayn\u0131 anda ilerleyecek.\n\nRiot Games'in VALORANT ekibinin Ba\u015f Yap\u0131mc\u0131s\u0131 Anna Donlon, konuyla ilgili yapt\u0131\u011f\u0131 a\u00e7\u0131klamada; \u201cAmac\u0131m\u0131z VALORANT'\u0131 en k\u0131sa s\u00fcrede en fazla b\u00f6lgeye ula\u015ft\u0131rmakt\u0131; dolay\u0131s\u0131yla 2 Haziran'da bunu yapabilece\u011fimiz i\u00e7in \u00e7ok heyecanl\u0131y\u0131z. Ekip\u00e7e k\u00fcresel VALORANT toplulu\u011funa onlarca y\u0131l boyunca hizmet sunma taahh\u00fcd\u00fcm\u00fcz i\u00e7in, bu \u00f6nemli ad\u0131m\u0131 d\u00f6rt g\u00f6zle bekliyoruz. Bu, birlikte \u00e7\u0131kt\u0131\u011f\u0131m\u0131z yolculu\u011fun sadece ba\u015flang\u0131c\u0131\u201d dedi.\n\nVALORANT ekibinin daha \u00f6nce a\u00e7\u0131klad\u0131\u011f\u0131 \u00fczere, oyunun resmi \u00e7\u0131k\u0131\u015f\u0131yla birlikte yeni oyun i\u00e7erikleri, yeni oyun modu, yeni ajan ve haritalar da oyun severlerle bulu\u015facak. Riot Games ayr\u0131ca artan oyuncu taleplerini kar\u015f\u0131layabilmek i\u00e7in yak\u0131n d\u00f6nem yol haritas\u0131nda yeni oyun sunucular\u0131 eklemeyi ve b\u00f6ylelikle VALORANT \u00f6zelinde gecikmeleri azaltmay\u0131 da \u00f6ncelikleri aras\u0131na ald\u0131. Yeni VALORANT sunucular\u0131, Atlanta, Dallas, Londra, Madrid ve Var\u015fova'da yer alacak. Riot Games bir s\u00fcre \u00f6nce k\u00fcresel COVID-19 salg\u0131n\u0131n\u0131n yol a\u00e7t\u0131\u011f\u0131 beklenmedik geli\u015fmelere ra\u011fmen VALORANT Kapal\u0131 Betas\u0131'n\u0131 d\u00fcnyan\u0131n d\u00f6rt bir yan\u0131na ula\u015ft\u0131rm\u0131\u015ft\u0131.",
    "keywords": [
        "ne",
        "oldu",
        "\u00e7ap\u0131ndaki",
        "yol",
        "riot",
        "yeni",
        "\u00e7\u0131kacak",
        "tarih",
        "i\u00e7in",
        "valorant",
        "ve",
        "games",
        "\u00f6nce",
        "zaman",
        "belli",
        "oyun"
    ],
    "meta_keywords": [
        "valorant",
        "riot games",
        "oyun",
        "SeoHaber"
    ],
    "publish_date": null,
    "summary": "Riot Games, merakla beklenen karakter tabanl\u0131 taktiksel ni\u015fanc\u0131l\u0131k oyunu VALORANT'\u0131n 2 Haziran 2020'de d\u00fcnya \u00e7ap\u0131ndaki bir\u00e7ok b\u00f6lgede \u00fccretsiz olarak \u00e7\u0131kaca\u011f\u0131n\u0131 duyurdu.\nOyunun kapal\u0131 beta s\u00fcr\u00fcm\u00fc 28 May\u0131s'ta sona erecek.\nRekabet\u00e7i 5'e 5 taktiksel ni\u015fanc\u0131l\u0131k oyunu VALORANT, resmi olarak \u00e7\u0131kt\u0131ktan sonra, t\u00fcm oyuncular ilerleyi\u015flerine ba\u015ftan ba\u015flayacak ve d\u00fcnya \u00e7ap\u0131ndaki di\u011fer yeni oyuncularla m\u00fccadele ederken onlarla ayn\u0131 anda ilerleyecek.\nRiot Games'in VALORANT ekibinin Ba\u015f Yap\u0131mc\u0131s\u0131 Anna Donlon, konuyla ilgili yapt\u0131\u011f\u0131 a\u00e7\u0131klamada; \u201cAmac\u0131m\u0131z VALORANT'\u0131 en k\u0131sa s\u00fcrede en fazla b\u00f6lgeye ula\u015ft\u0131rmakt\u0131; dolay\u0131s\u0131yla 2 Haziran'da bunu yapabilece\u011fimiz i\u00e7in \u00e7ok heyecanl\u0131y\u0131z.\nEkip\u00e7e k\u00fcresel VALORANT toplulu\u011funa onlarca y\u0131l boyunca hizmet sunma taahh\u00fcd\u00fcm\u00fcz i\u00e7in, bu \u00f6nemli ad\u0131m\u0131 d\u00f6rt g\u00f6zle bekliyoruz.\nBu, birlikte \u00e7\u0131kt\u0131\u011f\u0131m\u0131z yolculu\u011fun sadece ba\u015flang\u0131c\u0131\u201d dedi.\nVALORANT ekibinin daha \u00f6nce a\u00e7\u0131klad\u0131\u011f\u0131 \u00fczere, oyunun resmi \u00e7\u0131k\u0131\u015f\u0131yla birlikte yeni oyun i\u00e7erikleri, yeni oyun modu, yeni ajan ve haritalar da oyun severlerle bulu\u015facak.\nRiot Games ayr\u0131ca artan oyuncu taleplerini kar\u015f\u0131layabilmek i\u00e7in yak\u0131n d\u00f6nem yol haritas\u0131nda yeni oyun sunucular\u0131 eklemeyi ve b\u00f6ylelikle VALORANT \u00f6zelinde gecikmeleri azaltmay\u0131 da \u00f6ncelikleri aras\u0131na ald\u0131.\nYeni VALORANT sunucular\u0131, Atlanta, Dallas, Londra, Madrid ve Var\u015fova'da yer alacak.\nRiot Games bir s\u00fcre \u00f6nce k\u00fcresel COVID-19 salg\u0131n\u0131n\u0131n yol a\u00e7t\u0131\u011f\u0131 beklenmedik geli\u015fmelere ra\u011fmen VALORANT Kapal\u0131 Betas\u0131'n\u0131 d\u00fcnyan\u0131n d\u00f6rt bir yan\u0131na ula\u015ft\u0131rm\u0131\u015ft\u0131.",
    "article_html": "",
    "meta_description": "Riot Games\u2019in birinci \u015fah\u0131s taktiksel ni\u015fanc\u0131l\u0131k oyunu VALORANT'\u0131n resmi \u00e7\u0131k\u0131\u015f\u0131na y\u00f6nelik haz\u0131rl\u0131klar tamamland\u0131. Oyunun rekor k\u0131ran kapal\u0131 betas\u0131 28 May\u0131s'ta sona eriyor ve VALORANT 2 Haziran\u2019da resmi olarak oyun tutkunlar\u0131yla bulu\u015fuyor.",
    "meta_lang": "tr"
}