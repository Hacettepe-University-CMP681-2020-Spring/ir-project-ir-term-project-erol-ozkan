{
    "article_id": "32e51e1e18089b2bfa3aef58dc28fe1d.1590266027.6752844",
    "title": "\u0130talya Serie A i\u00e7in g\u00f6zler 28 May\u0131s'a \u00e7evrildi",
    "authors": [],
    "canonical_link": "https://www.hurriyet.com.tr/sporarena/italya-serie-a-icin-gozler-28-mayisa-cevrildi-41521431",
    "url": "http://hurriyet.com.tr/sporarena/italya-serie-a-icin-gozler-28-mayisa-cevrildi-41521431",
    "top_img": "https://i4.hurimg.com/i/hurriyet/75/0x0/5ec4483ec9de3d1c0c628592.jpg",
    "meta_img": "https://i4.hurimg.com/i/hurriyet/75/0x0/5ec4483ec9de3d1c0c628592.jpg",
    "movies": [],
    "text": "Bakan Spadafora, Rai 2 kanal\u0131ndaki spor b\u00fclteninde yapt\u0131\u011f\u0131 a\u00e7\u0131klamada, \u0130talya Futbol Federasyonu\u2019nun (FIGC) \u00f6nerdi\u011fi yeni tedbirlerin Koronavir\u00fcs Bilim Kurulu\u2019nca onayland\u0131\u011f\u0131n\u0131 duyurdu.\n\n\n\nSpadafora, FIGC Ba\u015fkan\u0131 Gabriele Gravina ve Serie A Lig Birli\u011fi Paolo Dal Pino'yu ligin gelece\u011fini g\u00f6r\u00fc\u015fmek \u00fczere 28 May\u0131s\u2019ta toplant\u0131ya davet etti\u011fini belirterek, \"O g\u00fcn (28 May\u0131s) e\u011fer ba\u015flatabilirsek, bunun ne zaman olaca\u011f\u0131na dair karar verebilece\u011fiz. Ligi tamamlamak i\u00e7in yeniden ba\u015flatmak istiyoruz.\" dedi.\n\n\n\n\n\nBakan, Serie A tak\u0131mlar\u0131n\u0131n en \u00e7ok itiraz etti\u011fi Kovid-19\u2019lu birine temas olmas\u0131 durumunda b\u00fct\u00fcn ekibin karantinaya girmesi kural\u0131 ile zorunlu kamp uygulamas\u0131n\u0131n yeni kabul edilen protokolden \u00e7\u0131kar\u0131ld\u0131\u011f\u0131n\u0131 aktard\u0131.\n\n\n\nBakan Spadafora, ligin playf-off y\u00f6ntemiyle tamamlan\u0131p tamamlanmayaca\u011f\u0131na ili\u015fkin bir soruya ise bu konudaki karar\u0131n federasyonun alan\u0131 oldu\u011funu belirterek, \"\u00d6nemli olan \u015fampiyonay\u0131 tamamlamak i\u00e7in ba\u015flayabilmektir. \u00c7\u00f6z\u00fcmlerimiz, \u015fampiyonalar\u0131n ger\u00e7ek\u00e7i bi\u00e7imde sonu\u00e7lanmas\u0131na izin verecek do\u011fru \u00e7\u00f6z\u00fcmler olmal\u0131.\" diye konu\u015ftu.\n\n-Serie A'n\u0131n gelece\u011fine ili\u015fkin s\u00fcre\u00e7\n\n\n\nKovid-19 salg\u0131n\u0131n\u0131n, Avrupa\u2019da ilk ciddi etkiledi\u011fi \u00fclke olan \u0130talya\u2019da 9 Mart tarihli ba\u015fbakanl\u0131k kararnamesiyle ligler durdurulmu\u015ftu.\n\n\n\n\u00dclkede uygulanan s\u0131k\u0131 karantina tedbirleri sonras\u0131nda Kovid-19 vakalar\u0131ndaki d\u00fc\u015f\u00fc\u015f nedeniyle Serie A\u2019n\u0131n da yeniden ba\u015flamas\u0131 g\u00fcndeme gelmi\u015fti.\n\n\n\nFIGC daha \u00f6nce de h\u00fck\u00fcmetin onay vermesi durumunda ligin 13 Haziran\u2019da ba\u015flamas\u0131 karar\u0131 alm\u0131\u015ft\u0131 ancak, Ba\u015fbakan Giuseppe Conte de 16 May\u0131s\u2019ta \u00fclkedeki karantina tedbirlerinin biraz daha gev\u015fetilece\u011fini a\u00e7\u0131klarken, lig ma\u00e7lar\u0131n\u0131n devam etmesi i\u00e7in gerek baz\u0131 ek garantilerin \u015fu i\u00e7in mevcut olmad\u0131\u011f\u0131n\u0131 ifade etmi\u015fti.\n\n\n\nHerhangi bir futbol m\u00fcsabakas\u0131n\u0131n oynanmas\u0131 yasak olsa da Serie A tak\u0131mlar\u0131na bug\u00fcnden itibaren grup halinde idman yapmas\u0131na h\u00fck\u00fcmetten izin \u00e7\u0131km\u0131\u015ft\u0131.\n\n\n\nFIGC, d\u00fcn h\u00fck\u00fcmetin karar\u0131 uyar\u0131nca 14 Haziran\u2019dan \u00f6nce futbol m\u00fcsabakalar\u0131n\u0131n oynanmayaca\u011f\u0131n\u0131 ilan etmi\u015fti.\n\nHaftal\u0131k net CANLI \u0130DDAA kayb\u0131na %10'a varan iade Misli.com'da! Hemen kat\u0131l...",
    "keywords": [
        "olan",
        "futbol",
        "\u00e7evrildi",
        "ligin",
        "yeniden",
        "yeni",
        "serie",
        "i\u00e7in",
        "\u00f6nce",
        "spadafora",
        "i\u0307talya",
        "g\u00f6zler",
        "28",
        "tamamlamak",
        "may\u0131sa"
    ],
    "meta_keywords": [
        "\u0130talya",
        "Serie A",
        "corona"
    ],
    "publish_date": null,
    "summary": "Bakan Spadafora, Rai 2 kanal\u0131ndaki spor b\u00fclteninde yapt\u0131\u011f\u0131 a\u00e7\u0131klamada, \u0130talya Futbol Federasyonu\u2019nun (FIGC) \u00f6nerdi\u011fi yeni tedbirlerin Koronavir\u00fcs Bilim Kurulu\u2019nca onayland\u0131\u011f\u0131n\u0131 duyurdu.\nSpadafora, FIGC Ba\u015fkan\u0131 Gabriele Gravina ve Serie A Lig Birli\u011fi Paolo Dal Pino'yu ligin gelece\u011fini g\u00f6r\u00fc\u015fmek \u00fczere 28 May\u0131s\u2019ta toplant\u0131ya davet etti\u011fini belirterek, \"O g\u00fcn (28 May\u0131s) e\u011fer ba\u015flatabilirsek, bunun ne zaman olaca\u011f\u0131na dair karar verebilece\u011fiz.\nLigi tamamlamak i\u00e7in yeniden ba\u015flatmak istiyoruz.\"\nBakan, Serie A tak\u0131mlar\u0131n\u0131n en \u00e7ok itiraz etti\u011fi Kovid-19\u2019lu birine temas olmas\u0131 durumunda b\u00fct\u00fcn ekibin karantinaya girmesi kural\u0131 ile zorunlu kamp uygulamas\u0131n\u0131n yeni kabul edilen protokolden \u00e7\u0131kar\u0131ld\u0131\u011f\u0131n\u0131 aktard\u0131.\nBakan Spadafora, ligin playf-off y\u00f6ntemiyle tamamlan\u0131p tamamlanmayaca\u011f\u0131na ili\u015fkin bir soruya ise bu konudaki karar\u0131n federasyonun alan\u0131 oldu\u011funu belirterek, \"\u00d6nemli olan \u015fampiyonay\u0131 tamamlamak i\u00e7in ba\u015flayabilmektir.\n\u00c7\u00f6z\u00fcmlerimiz, \u015fampiyonalar\u0131n ger\u00e7ek\u00e7i bi\u00e7imde sonu\u00e7lanmas\u0131na izin verecek do\u011fru \u00e7\u00f6z\u00fcmler olmal\u0131.\"\ndiye konu\u015ftu.\n-Serie A'n\u0131n gelece\u011fine ili\u015fkin s\u00fcre\u00e7Kovid-19 salg\u0131n\u0131n\u0131n, Avrupa\u2019da ilk ciddi etkiledi\u011fi \u00fclke olan \u0130talya\u2019da 9 Mart tarihli ba\u015fbakanl\u0131k kararnamesiyle ligler durdurulmu\u015ftu.\n\u00dclkede uygulanan s\u0131k\u0131 karantina tedbirleri sonras\u0131nda Kovid-19 vakalar\u0131ndaki d\u00fc\u015f\u00fc\u015f nedeniyle Serie A\u2019n\u0131n da yeniden ba\u015flamas\u0131 g\u00fcndeme gelmi\u015fti.\nFIGC daha \u00f6nce de h\u00fck\u00fcmetin onay vermesi durumunda ligin 13 Haziran\u2019da ba\u015flamas\u0131 karar\u0131 alm\u0131\u015ft\u0131 ancak, Ba\u015fbakan Giuseppe Conte de 16 May\u0131s\u2019ta \u00fclkedeki karantina tedbirlerinin biraz daha gev\u015fetilece\u011fini a\u00e7\u0131klarken, lig ma\u00e7lar\u0131n\u0131n devam etmesi i\u00e7in gerek baz\u0131 ek garantilerin \u015fu i\u00e7in mevcut olmad\u0131\u011f\u0131n\u0131 ifade etmi\u015fti.\nHerhangi bir futbol m\u00fcsabakas\u0131n\u0131n oynanmas\u0131 yasak olsa da Serie A tak\u0131mlar\u0131na bug\u00fcnden itibaren grup halinde idman yapmas\u0131na h\u00fck\u00fcmetten izin \u00e7\u0131km\u0131\u015ft\u0131.\nFIGC, d\u00fcn h\u00fck\u00fcmetin karar\u0131 uyar\u0131nca 14 Haziran\u2019dan \u00f6nce futbol m\u00fcsabakalar\u0131n\u0131n oynanmayaca\u011f\u0131n\u0131 ilan etmi\u015fti.\nHaftal\u0131k net CANLI \u0130DDAA kayb\u0131na %10'a varan iade Misli.com'da!\nHemen kat\u0131l...",
    "article_html": "",
    "meta_description": "Spor Haberleri - \u0130talya Gen\u00e7lik ve Spor Bakan\u0131 Vincenzo Spadafora, Birinci Futbol Ligi\u2019nin (Serie A) ne zaman ba\u015flayaca\u011f\u0131na 28 May\u0131s\u2019ta muhataplarla yapaca\u011f\u0131 toplant\u0131da karar vereceklerini bildirdi.",
    "meta_lang": "tr"
}