{
    "article_id": "38af3491cf0961a468ad0510893c7d6f.1590266291.4050808",
    "title": "Ramazan ay\u0131nda tok tutan beslenme \u00f6nerileri",
    "authors": [
        "Uzman Diyetisyen",
        "Beslenme Panosu",
        "Hatice G\u00fcrgen",
        "Dythaticegurgen Gmail.Com",
        "Ai\u0307le Yazarlari",
        "Emek K\u00fcl\u00fcr",
        "Salg\u0131n D\u00f6neminde \u00c7ocuklar\u0131n Di\u015f Sa\u011fl\u0131\u011f\u0131n\u0131 Ihmal Etmeyin",
        "Alper Karaa\u011fa\u00e7",
        "Benim I\u015fim Acil Biraz...",
        "Yasemi\u0307n Fati\u0307h Amato",
        "Sa\u00e7\u0131n Sa\u011fl\u0131kl\u0131 Ve Bak\u0131ml\u0131 Olmas\u0131n\u0131 Sa\u011flayan Do\u011fal K\u00fcrler",
        "Eli\u0307f Ebru Wi\u0307brew",
        "Can\u0131m Kaynana Vah\u0131m Kaynana",
        "\u00dcmm\u00fcg\u00fcls\u00fcm Soyt\u00fcrk",
        "Rahim Hakk\u0131nda Bilmemiz Gerekenler",
        "Yasemi\u0307n Soyt\u00fcrk \u00d6zseren",
        "Sizin I\u00e7in En Uygun Fiziksel Egzersiz Hangisi",
        "Demet Baykal",
        "\u0130kna Etmek Konusunda Ne Kadar Ba\u015far\u0131l\u0131s\u0131n\u0131z",
        "Serkan Soyuer"
    ],
    "canonical_link": "https://www.hurriyet.com.tr/aile/yazarlar/hatice-gurgen/ramazan-ayinda-tok-tutan-beslenme-onerileri-41509456",
    "url": "http://hurriyet.com.tr/aile/yazarlar/hatice-gurgen/ramazan-ayinda-tok-tutan-beslenme-onerileri-41509456",
    "top_img": "https://i4.hurimg.com/i/hurriyet/75/0x0/5eaff6bb7152d813ac78f05e.jpg",
    "meta_img": "https://i4.hurimg.com/i/hurriyet/75/0x0/5eaff6bb7152d813ac78f05e.jpg",
    "movies": [],
    "text": "S\u0131v\u0131 al\u0131m\u0131\n\nOru\u00e7lu olunan saatlerin uzun olmas\u0131ndan kaynakl\u0131 bu ay en \u00e7ok dikkat edilmesi gereken nokta v\u00fccudun s\u0131v\u0131 ihtiyac\u0131n\u0131 yeteri kadar kar\u015f\u0131layabilmektir. \u0130ftar ve sahur aras\u0131nda v\u00fccudun ihtiyac\u0131 olan ortalama 2-2,5 litre suyu i\u00e7mekte hepimiz \u00e7o\u011fu zaman zorlanabiliyoruz. Bu nedenle iftar ve sahur aras\u0131nda s\u0131v\u0131 al\u0131m\u0131n\u0131z\u0131 kolayla\u015ft\u0131racak meyve aromal\u0131 sular haz\u0131rlay\u0131p su i\u00e7meyi daha keyifli hale getirebiliriz.\n\n\u00d6\u011f\u00fcn s\u0131kl\u0131\u011f\u0131\n\nKoronavir\u00fcs d\u00f6neminde ba\u011f\u0131\u015f\u0131kl\u0131\u011f\u0131 g\u00fc\u00e7l\u00fc tutmak gerekir. Bu nedenle yeterli ve dengeli beslenmenin ramazan ay\u0131nda da s\u00fcrd\u00fcr\u00fclebilmesi i\u00e7in en az \u00fc\u00e7 \u00f6\u011f\u00fcn yapmak gereklidir. \u0130ftar ve sahur iki ana \u00f6\u011f\u00fcn ve iftardan sonra en az bir ara \u00f6\u011f\u00fcn yap\u0131larak besin ihtiya\u00e7lar\u0131 dengeli olarak v\u00fccuda al\u0131nmal\u0131d\u0131r.\n\n\u0130ftarda beslenme\n\nZengin yemek k\u00fclt\u00fcr\u00fcm\u00fcz gere\u011fi iftar sofralar\u0131nda \u00e7ok \u00e7e\u015fitli ve b\u00fcy\u00fck porsiyonlu yemekler haz\u0131rlan\u0131r. Orucunuzu a\u00e7arken en sa\u011fl\u0131kl\u0131s\u0131 ara vermektir. Orucunuzu su, zeytin, hurma ile a\u00e7abilirsiniz. Il\u0131k bir \u00e7orban\u0131n arkas\u0131ndan yemek yemeye 15-20 dakika ara vermelisiniz. \u0130ftar yeme\u011fi olarak her \u00e7e\u015fitten k\u00fc\u00e7\u00fck porsiyonlarda yemek olsun taba\u011f\u0131n\u0131zda. Protein i\u00e7eren bir yemek (et, tavuk, bal\u0131k veya kurubaklagil), sa\u011fl\u0131kl\u0131 karbonhidratlar\u0131 i\u00e7eren (esmer ekmek, esmer makarna, bulgur pilav\u0131 vb.), salata-sebze ye\u015fillik grubu ve yo\u011furt. Ka\u00e7\u0131nman\u0131z gereken besinler hamurlu yiyecekler, k\u0131zartmalar, asitli i\u00e7ecekler, soslu yemekler.\n\nSahurda tok tutan besinler\n\nYeterli ve dengeli beslenmeyi s\u00fcrd\u00fcrebilmek, v\u00fccuda gerekli vitamin ve mineral al\u0131m\u0131n\u0131 sa\u011flamak i\u00e7in sahura mutlaka kalk\u0131lmal\u0131d\u0131r. Sahurda uzun s\u00fcre tok tutacak ve susatmayacak besinleri tercih etmek \u00f6nemlidir. \u0130yi ve kaliteli protein al\u0131m\u0131 (yumurta, peynir, yo\u011furt, s\u00fct, kefir vb.) uzun s\u00fcreli toklu\u011fu artt\u0131r\u0131r, kas kayb\u0131n\u0131 engeller. V\u00fccuda enerji veren sa\u011fl\u0131kl\u0131 ya\u011f kaynaklar\u0131 (zeytinya\u011f\u0131, zeytin, avokado, ceviz, badem, f\u0131nd\u0131k vb.) dengeli olarak al\u0131nmal\u0131d\u0131r. Kan \u015fekerini daha dengede tutmas\u0131 sebebiyle sahurda pide yerine lifli tam bu\u011fdayl\u0131 ekmekler tercih edilmelidir. A\u015f\u0131r\u0131 tuzlu yiyeceklerden uzak durulmal\u0131; tur\u015fu, salamura, sakatatlar, sucuk, salam gibi i\u015flenmi\u015f et \u00fcr\u00fcnleri sahurda tercih edilmemelidir.\n\nDo\u011fru yeme al\u0131\u015fkanl\u0131klar\u0131\n\n\u0130ftardan sonra d\u00fc\u015f\u00fck kan \u015fekeri sebebiyle b\u00fct\u00fcn yemekleri bir anda ara vermeden yeme iste\u011fi olmaktad\u0131r. Bu durum h\u0131zl\u0131 ve porsiyon olarak \u00e7ok miktarda yemek yemeye neden olur. G\u00fcn boyu d\u00fc\u015f\u00fck seyreden kan \u015fekeri bir anda v\u00fccuda besin al\u0131nmas\u0131yla birlikte h\u0131zla y\u00fckselir ve iftardan sonra a\u011f\u0131rl\u0131k \u00e7\u00f6kmesi, uyku halinin gelmesine neden olur. Bu nedenle besinler yava\u015f yenmeli, iyi \u00e7i\u011fnenmelidir.",
    "keywords": [
        "beslenme",
        "ay\u0131nda",
        "en",
        "bu",
        "\u00f6nerileri",
        "ara",
        "\u00f6\u011f\u00fcn",
        "ramazan",
        "tutan",
        "yemek",
        "olarak",
        "ve",
        "bir",
        "dengeli",
        "tok",
        "v\u00fccuda"
    ],
    "meta_keywords": [
        "Ramazan",
        "Beslenme",
        "iftar",
        "sahur",
        "Hatice G\u00fcrgen"
    ],
    "publish_date": null,
    "summary": "S\u0131v\u0131 al\u0131m\u0131Oru\u00e7lu olunan saatlerin uzun olmas\u0131ndan kaynakl\u0131 bu ay en \u00e7ok dikkat edilmesi gereken nokta v\u00fccudun s\u0131v\u0131 ihtiyac\u0131n\u0131 yeteri kadar kar\u015f\u0131layabilmektir.\n\u0130ftar ve sahur aras\u0131nda v\u00fccudun ihtiyac\u0131 olan ortalama 2-2,5 litre suyu i\u00e7mekte hepimiz \u00e7o\u011fu zaman zorlanabiliyoruz.\nBu nedenle iftar ve sahur aras\u0131nda s\u0131v\u0131 al\u0131m\u0131n\u0131z\u0131 kolayla\u015ft\u0131racak meyve aromal\u0131 sular haz\u0131rlay\u0131p su i\u00e7meyi daha keyifli hale getirebiliriz.\n\u00d6\u011f\u00fcn s\u0131kl\u0131\u011f\u0131Koronavir\u00fcs d\u00f6neminde ba\u011f\u0131\u015f\u0131kl\u0131\u011f\u0131 g\u00fc\u00e7l\u00fc tutmak gerekir.\nBu nedenle yeterli ve dengeli beslenmenin ramazan ay\u0131nda da s\u00fcrd\u00fcr\u00fclebilmesi i\u00e7in en az \u00fc\u00e7 \u00f6\u011f\u00fcn yapmak gereklidir.\n\u0130ftar ve sahur iki ana \u00f6\u011f\u00fcn ve iftardan sonra en az bir ara \u00f6\u011f\u00fcn yap\u0131larak besin ihtiya\u00e7lar\u0131 dengeli olarak v\u00fccuda al\u0131nmal\u0131d\u0131r.\n\u0130ftarda beslenmeZengin yemek k\u00fclt\u00fcr\u00fcm\u00fcz gere\u011fi iftar sofralar\u0131nda \u00e7ok \u00e7e\u015fitli ve b\u00fcy\u00fck porsiyonlu yemekler haz\u0131rlan\u0131r.\nOrucunuzu a\u00e7arken en sa\u011fl\u0131kl\u0131s\u0131 ara vermektir.\nOrucunuzu su, zeytin, hurma ile a\u00e7abilirsiniz.\nIl\u0131k bir \u00e7orban\u0131n arkas\u0131ndan yemek yemeye 15-20 dakika ara vermelisiniz.\n\u0130ftar yeme\u011fi olarak her \u00e7e\u015fitten k\u00fc\u00e7\u00fck porsiyonlarda yemek olsun taba\u011f\u0131n\u0131zda.\nProtein i\u00e7eren bir yemek (et, tavuk, bal\u0131k veya kurubaklagil), sa\u011fl\u0131kl\u0131 karbonhidratlar\u0131 i\u00e7eren (esmer ekmek, esmer makarna, bulgur pilav\u0131 vb.\n), salata-sebze ye\u015fillik grubu ve yo\u011furt.\nKa\u00e7\u0131nman\u0131z gereken besinler hamurlu yiyecekler, k\u0131zartmalar, asitli i\u00e7ecekler, soslu yemekler.\nSahurda tok tutan besinlerYeterli ve dengeli beslenmeyi s\u00fcrd\u00fcrebilmek, v\u00fccuda gerekli vitamin ve mineral al\u0131m\u0131n\u0131 sa\u011flamak i\u00e7in sahura mutlaka kalk\u0131lmal\u0131d\u0131r.\nSahurda uzun s\u00fcre tok tutacak ve susatmayacak besinleri tercih etmek \u00f6nemlidir.\n\u0130yi ve kaliteli protein al\u0131m\u0131 (yumurta, peynir, yo\u011furt, s\u00fct, kefir vb.)\nuzun s\u00fcreli toklu\u011fu artt\u0131r\u0131r, kas kayb\u0131n\u0131 engeller.\nV\u00fccuda enerji veren sa\u011fl\u0131kl\u0131 ya\u011f kaynaklar\u0131 (zeytinya\u011f\u0131, zeytin, avokado, ceviz, badem, f\u0131nd\u0131k vb.)\ndengeli olarak al\u0131nmal\u0131d\u0131r.\nKan \u015fekerini daha dengede tutmas\u0131 sebebiyle sahurda pide yerine lifli tam bu\u011fdayl\u0131 ekmekler tercih edilmelidir.\nA\u015f\u0131r\u0131 tuzlu yiyeceklerden uzak durulmal\u0131; tur\u015fu, salamura, sakatatlar, sucuk, salam gibi i\u015flenmi\u015f et \u00fcr\u00fcnleri sahurda tercih edilmemelidir.\nDo\u011fru yeme al\u0131\u015fkanl\u0131klar\u0131\u0130ftardan sonra d\u00fc\u015f\u00fck kan \u015fekeri sebebiyle b\u00fct\u00fcn yemekleri bir anda ara vermeden yeme iste\u011fi olmaktad\u0131r.\nBu durum h\u0131zl\u0131 ve porsiyon olarak \u00e7ok miktarda yemek yemeye neden olur.\nG\u00fcn boyu d\u00fc\u015f\u00fck seyreden kan \u015fekeri bir anda v\u00fccuda besin al\u0131nmas\u0131yla birlikte h\u0131zla y\u00fckselir ve iftardan sonra a\u011f\u0131rl\u0131k \u00e7\u00f6kmesi, uyku halinin gelmesine neden olur.\nBu nedenle besinler yava\u015f yenmeli, iyi \u00e7i\u011fnenmelidir.",
    "article_html": "",
    "meta_description": "On bir ay\u0131n sultan\u0131 ramazan ay\u0131 bereketi ile geldi. Bu ay birlik beraberli\u011fi, bir lokma ekme\u011fi payla\u015fman\u0131n g\u00fczelli\u011fini g\u00f6steriyor bizlere. Al\u0131\u015fveri\u015fler yap\u0131l\u0131yor, \u00f6zel lezzetler mutfakta yerini al\u0131yor. Peki, rahat bir ramazan ay\u0131 ge\u00e7irmek i\u00e7in nelere dikkat edilmeli?",
    "meta_lang": "tr"
}