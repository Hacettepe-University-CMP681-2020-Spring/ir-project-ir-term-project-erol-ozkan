{
    "article_id": "15af82f23641f9b817202587a4a158ca.1590266244.0587177",
    "title": "Ders saatini ve akademisyenleri \u00f6\u011frenciler se\u00e7iyor",
    "authors": [],
    "canonical_link": "https://www.hurriyet.com.tr/kampus/ders-saatini-ve-akademisyenleri-ogrenciler-seciyor-41445837",
    "url": "http://hurriyet.com.tr/kampus/ders-saatini-ve-akademisyenleri-ogrenciler-seciyor-41445837",
    "top_img": "https://i4.hurimg.com/i/hurriyet/75/0x0/5e43e87d18c7730fd4db0cb0.jpg",
    "meta_img": "https://i4.hurimg.com/i/hurriyet/75/0x0/5e43e87d18c7730fd4db0cb0.jpg",
    "movies": [],
    "text": "Siirt \u00dcniversitesi (S\u0130\u00dc) E\u011fitim Fak\u00fcltesi \u00f6\u011frencileri, \u2018\u00d6\u011frenci Merkezli Ders Program\u0131\u2019 ile hafta i\u00e7i istedi\u011fi g\u00fcn ve saatte istedi\u011fi derse giriyor. \u2018\u00d6\u011frenci Dostu Fak\u00fclte\u2019 projesi kapsam\u0131nda \u00f6\u011frenciyi merkeze alan fak\u00fcltede, uygulanan programla ders programlar\u0131n\u0131 olu\u015fturan \u00f6\u011frenciler, akademisyen se\u00e7iyor; kendi b\u00f6l\u00fcm\u00fc d\u0131\u015f\u0131nda fak\u00fclteye ba\u011fl\u0131 ba\u015fka b\u00f6l\u00fcmdeki \u00f6\u011frencilerle ders alabiliyor. \u00c7al\u0131\u015fan veya erken uyanamayan \u00f6\u011frenciler de bu uygulamayla problemleri a\u015farak hem e\u011fitimlerini s\u00fcrd\u00fcr\u00fcyor hem kendilerine daha fazla vakit ay\u0131rabiliyor.\n\nKEND\u0130LER\u0130NE ZAMAN AYIRAB\u0130L\u0130YORLAR\n\nE\u011fitimin art\u0131k \u00f6\u011frenci merkezli oldu\u011funu belirten E\u011fitim Fak\u00fcltesi Dekan\u0131 Prof. Dr. Hasan Basri Memduho\u011flu, \u015f\u00f6yle konu\u015ftu:\n\n\u201cProgram tamamen esnek. \u00d6\u011frenciler tercihlerine g\u00f6re derslerini se\u00e7ip programlar\u0131n\u0131 olu\u015fturuyor. Eski d\u00f6nemde oldu\u011fu gibi sekiz yar\u0131y\u0131l bir \u015fubede \u00e7ak\u0131l\u0131 olarak \u00f6\u011frenim g\u00f6rme zorunlulu\u011fu yok. Art\u0131k bir \u015fubede s\u00fcrekli ders g\u00f6rme anlay\u0131\u015f\u0131 yok. Bir derste \u00e7ok farkl\u0131 d\u00f6nemlerde, \u015fubelerde \u00f6\u011frenciler olabiliyor. Bir \u00f6\u011frenci art\u0131k a\u00e7\u0131k olan derslerde alternatiflere g\u00f6re farkl\u0131 hocalardan farkl\u0131 g\u00fcnlerde ve farkl\u0131 saatlerde alternatifler i\u00e7erisinde istedi\u011fi dersi alma \u015fans\u0131na sahip. Fak\u00fcltedeki bir derste farkl\u0131 b\u00f6l\u00fcmlerden \u00f6\u011frenciler bir arada ders g\u00f6r\u00fcyor. Bu sayede \u00f6\u011frenciler kendilerine daha fazla zaman ay\u0131rabiliyor.\u201d\n\nSabah uyanmak zor geliyor\n\nSosyal bilgiler \u00f6\u011fretmenli\u011fi b\u00f6l\u00fcm\u00fcnde okuyan Havva Bay\u0131r, uygulamayla istedikleri saatte okula gelmenin kendileri i\u00e7in b\u00fcy\u00fck avantaj olu\u015fturdu\u011funu s\u00f6yledi. Erken uyanamad\u0131\u011f\u0131n\u0131 ve program\u0131n\u0131 buna g\u00f6re olu\u015fturdu\u011funu belirten Bay\u0131r, \u201cSaat 07.00\u2019de uyanmak \u00e7ok zor geliyor. Derslerimi saat 10.00\u2019da se\u00e7ebiliyorum. \u0130stedi\u011fim derslerden iyi anlayabilece\u011fim hocay\u0131 se\u00e7iyorum. \u00d6\u011frenciye f\u0131rsat tan\u0131nmas\u0131 her zaman iyi, se\u00e7imleri kendimizin yapmas\u0131 \u00e7ok \u00f6nemli. Olu\u015fturdu\u011fum programla dersleri dolu dolu ge\u00e7iyor\u201d diye konu\u015ftu.\n\nTam burslu doktora imk\u00e2n\u0131\n\nYa\u015far \u00dcniversitesi, y\u00fcksek lisans ile doktora programlar\u0131na yeni uzmanla\u015fma alanlar\u0131 ekledi. \u00d6\u011frenciler; end\u00fcstri m\u00fchendisli\u011fi, sanat ve tasar\u0131m, uluslararas\u0131 lojistik y\u00f6netimi, \u00f6zel ve kamu hukuk alanlar\u0131 gibi lisans\u00fcst\u00fc programlarla farkl\u0131 alanlarda kendilerini geli\u015ftirme olana\u011f\u0131 yakalayacak. T\u00fcm doktora programlar\u0131na ve sanatta yeterlik program\u0131na kabul edilen \u00f6\u011frenciler, tam burslu olarak e\u011fitim alacak.",
    "keywords": [
        "\u00e7ok",
        "se\u00e7iyor",
        "\u00f6\u011frenci",
        "istedi\u011fi",
        "\u00f6\u011frenciler",
        "akademisyenleri",
        "ders",
        "saatini",
        "ve",
        "bir",
        "g\u00f6re",
        "farkl\u0131",
        "zaman"
    ],
    "meta_keywords": [
        "\u00d6\u011frenci",
        "kamp\u00fcs",
        "DERS",
        "Akademisyen",
        "Siirt \u00dcniversitesi"
    ],
    "publish_date": null,
    "summary": "Siirt \u00dcniversitesi (S\u0130\u00dc) E\u011fitim Fak\u00fcltesi \u00f6\u011frencileri, \u2018\u00d6\u011frenci Merkezli Ders Program\u0131\u2019 ile hafta i\u00e7i istedi\u011fi g\u00fcn ve saatte istedi\u011fi derse giriyor.\n\u2018\u00d6\u011frenci Dostu Fak\u00fclte\u2019 projesi kapsam\u0131nda \u00f6\u011frenciyi merkeze alan fak\u00fcltede, uygulanan programla ders programlar\u0131n\u0131 olu\u015fturan \u00f6\u011frenciler, akademisyen se\u00e7iyor; kendi b\u00f6l\u00fcm\u00fc d\u0131\u015f\u0131nda fak\u00fclteye ba\u011fl\u0131 ba\u015fka b\u00f6l\u00fcmdeki \u00f6\u011frencilerle ders alabiliyor.\n\u00c7al\u0131\u015fan veya erken uyanamayan \u00f6\u011frenciler de bu uygulamayla problemleri a\u015farak hem e\u011fitimlerini s\u00fcrd\u00fcr\u00fcyor hem kendilerine daha fazla vakit ay\u0131rabiliyor.\nKEND\u0130LER\u0130NE ZAMAN AYIRAB\u0130L\u0130YORLARE\u011fitimin art\u0131k \u00f6\u011frenci merkezli oldu\u011funu belirten E\u011fitim Fak\u00fcltesi Dekan\u0131 Prof. Dr. Hasan Basri Memduho\u011flu, \u015f\u00f6yle konu\u015ftu:\u201cProgram tamamen esnek.\n\u00d6\u011frenciler tercihlerine g\u00f6re derslerini se\u00e7ip programlar\u0131n\u0131 olu\u015fturuyor.\nEski d\u00f6nemde oldu\u011fu gibi sekiz yar\u0131y\u0131l bir \u015fubede \u00e7ak\u0131l\u0131 olarak \u00f6\u011frenim g\u00f6rme zorunlulu\u011fu yok.\nArt\u0131k bir \u015fubede s\u00fcrekli ders g\u00f6rme anlay\u0131\u015f\u0131 yok.\nBir derste \u00e7ok farkl\u0131 d\u00f6nemlerde, \u015fubelerde \u00f6\u011frenciler olabiliyor.\nBir \u00f6\u011frenci art\u0131k a\u00e7\u0131k olan derslerde alternatiflere g\u00f6re farkl\u0131 hocalardan farkl\u0131 g\u00fcnlerde ve farkl\u0131 saatlerde alternatifler i\u00e7erisinde istedi\u011fi dersi alma \u015fans\u0131na sahip.\nFak\u00fcltedeki bir derste farkl\u0131 b\u00f6l\u00fcmlerden \u00f6\u011frenciler bir arada ders g\u00f6r\u00fcyor.\nBu sayede \u00f6\u011frenciler kendilerine daha fazla zaman ay\u0131rabiliyor.\u201dSabah uyanmak zor geliyorSosyal bilgiler \u00f6\u011fretmenli\u011fi b\u00f6l\u00fcm\u00fcnde okuyan Havva Bay\u0131r, uygulamayla istedikleri saatte okula gelmenin kendileri i\u00e7in b\u00fcy\u00fck avantaj olu\u015fturdu\u011funu s\u00f6yledi.\nErken uyanamad\u0131\u011f\u0131n\u0131 ve program\u0131n\u0131 buna g\u00f6re olu\u015fturdu\u011funu belirten Bay\u0131r, \u201cSaat 07.00\u2019de uyanmak \u00e7ok zor geliyor.\nDerslerimi saat 10.00\u2019da se\u00e7ebiliyorum.\n\u0130stedi\u011fim derslerden iyi anlayabilece\u011fim hocay\u0131 se\u00e7iyorum.\n\u00d6\u011frenciye f\u0131rsat tan\u0131nmas\u0131 her zaman iyi, se\u00e7imleri kendimizin yapmas\u0131 \u00e7ok \u00f6nemli.\nOlu\u015fturdu\u011fum programla dersleri dolu dolu ge\u00e7iyor\u201d diye konu\u015ftu.\nTam burslu doktora imk\u00e2n\u0131Ya\u015far \u00dcniversitesi, y\u00fcksek lisans ile doktora programlar\u0131na yeni uzmanla\u015fma alanlar\u0131 ekledi.\n\u00d6\u011frenciler; end\u00fcstri m\u00fchendisli\u011fi, sanat ve tasar\u0131m, uluslararas\u0131 lojistik y\u00f6netimi, \u00f6zel ve kamu hukuk alanlar\u0131 gibi lisans\u00fcst\u00fc programlarla farkl\u0131 alanlarda kendilerini geli\u015ftirme olana\u011f\u0131 yakalayacak.\nT\u00fcm doktora programlar\u0131na ve sanatta yeterlik program\u0131na kabul edilen \u00f6\u011frenciler, tam burslu olarak e\u011fitim alacak.",
    "article_html": "",
    "meta_description": "Siirt \u00dcniversitesi \u00f6\u011frencileri, \u2018\u00d6\u011frenci Merkezli Ders Program\u0131\u2019 ile istedikleri g\u00fcn ve saatte istedikleri dersi ve akademisyeni se\u00e7iyor.",
    "meta_lang": "tr"
}