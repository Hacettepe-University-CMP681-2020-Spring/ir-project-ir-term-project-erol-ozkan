{
    "article_id": "21bb77d31e4e6def3ccade56c737e37d.1590265656.1389396",
    "title": "Zekat nedir, kimlere verilir? Zekat ne kadar verilir? 2020 Zekat hesaplama",
    "authors": [],
    "canonical_link": "https://www.hurriyet.com.tr/gundem/zekat-nedir-kimlere-verilir-zekat-ne-kadar-verilir-2020-zekat-hesaplama-41523978",
    "url": "http://hurriyet.com.tr/gundem/zekat-nedir-kimlere-verilir-zekat-ne-kadar-verilir-2020-zekat-hesaplama-41523978",
    "top_img": "https://i4.hurimg.com/i/hurriyet/75/0x0/5ec8576d7152d80624cc239f.jpg",
    "meta_img": "https://i4.hurimg.com/i/hurriyet/75/0x0/5ec8576d7152d80624cc239f.jpg",
    "movies": [],
    "text": "M\u00fcsl\u00fcmanlar, zekat\u0131n nas\u0131l hesapland\u0131\u011f\u0131n\u0131 ve kimlere verilebilece\u011fini \u00f6\u011frenmek ad\u0131na, 'zekat ne kadar verilir?' sorusuna yan\u0131t ar\u0131yor. Belirtilen \u015fartlar\u0131 ta\u015f\u0131yan M\u00fcsl\u00fcmanlar\u0131n verdi\u011fi zekat miktar\u0131 bu kapsamda ara\u015ft\u0131r\u0131l\u0131yor. Peki Zekat nas\u0131l hesaplan\u0131r, ne zaman verilir? \u0130\u015fte, o konuyla ilgili detaylar...\n\nZEKAT NASIL HESAPLANIR?\n\nZekat hesaplamada mevcut bor\u00e7lar\u0131n\u0131z d\u00fc\u015f\u00fcld\u00fckten sonra kalan mal\u0131n\u0131z \u00fczerinden zekat\u0131n\u0131z\u0131 hesaplayabilirsiniz.\n\nBor\u00e7lar\u0131n d\u00fc\u015f\u00fclmesi ve zekat konusundaki sorular\u0131n\u0131z i\u00e7in fetva.diyanet.gov.tr adresinden, ALO190 destek hatt\u0131ndan veya E-Devlet sistemindeki \"Dini Soru Sor\" servisinden destek alabilirsiniz.\n\nZEKAT HESAPLAMA EKRANI \u0130\u00c7\u0130N TIKLAYINIZ\n\nZEKAT K\u0130MLERE VER\u0130L\u0130R?\n\nZek\u00e2t\u0131n verilece\u011fi kimseler Kur\u2019an-\u0131 Kerim\u2019de belirtilmi\u015ftir. Bunlar; fakirler, miskinler, zek\u00e2t toplamakla g\u00f6revlendirilen memurlar, m\u00fcellefe-i kul\u00fbb ad\u0131 verilen kalpleri \u0130slam\u2019a \u0131s\u0131nd\u0131r\u0131lmak istenen kimseler, esaretten kurtulacaklar, bor\u00e7lular, Allah yolunda cihad edenler ve yolda kalm\u0131\u015f olanlard\u0131r (Tevbe, 9/60).\n\nFakir ve miskin, temel ihtiya\u00e7lar\u0131 d\u0131\u015f\u0131nda herhangi bir maldan nisab miktar\u0131na sahip olmayan kimsedir. Ancak temel ihtiya\u00e7lar\u0131 d\u0131\u015f\u0131nda, ister art\u0131c\u0131 (n\u00e2m\u00ee) vas\u0131fta olsun ister olmas\u0131n, herhangi bir maldan nisap miktar\u0131na sahip olan kimse fakir veya miskin kapsam\u0131nda olmad\u0131\u011f\u0131ndan ona zek\u00e2t verilmez (\u0130bn\u00fc\u2019l-H\u00fcm\u00e2m, Feth, II, 266).\n\nBor\u00e7lu, kul hakk\u0131 olarak borcu olan ve borcunu \u00f6deyece\u011fi maldan ba\u015fka nisab miktar\u0131 mal\u0131 bulunmayan kimsedir (\u0130bn\u00fc\u2019l-H\u00fcm\u00e2m, Feth, II, 268).\n\nYolda kalm\u0131\u015f kimse, s\u00fcrekli ya\u015fad\u0131\u011f\u0131 yerde mal\u0131 bulunsa bile, \u00e7\u0131kt\u0131\u011f\u0131 yolculukta paras\u0131z kal\u0131p paras\u0131na ula\u015fma imk\u00e2n\u0131 bulamayan, ba\u015fka bir deyi\u015fle, paras\u0131zl\u0131ktan yolda kalm\u0131\u015f ve memleketine d\u00f6nemeyen kimsedir. Bu kimseye, mal\u0131n\u0131n bulundu\u011fu yere d\u00f6nmesine ve d\u00f6n\u00fcnceye kadarki ihtiya\u00e7lar\u0131n\u0131 gidermesine yetecek kadar zek\u00e2t verilebilir (K\u00e2s\u00e2n\u00ee, Bed\u00e2\u00ee\u2019, II, 43-46). G\u00fcn\u00fcm\u00fczde yolcu olan ki\u015fi istedi\u011fi zaman memleketindeki paray\u0131 banka kart\u0131 veya ba\u015fka bir y\u00f6ntemle alma imk\u00e2n\u0131na sahipse ona zek\u00e2t verilmez.\n\n\u201cAllah yolunda\u201d anlam\u0131na gelen \u201cf\u00ee seb\u00eelillah\u201d ifadesi ise, kendisini Allah yoluna ve \u0130slam\u2019a adam\u0131\u015f hac yolcular\u0131, askerler ve ilim i\u00e7in yola \u00e7\u0131kan ger\u00e7ek ki\u015filer olarak yorumlanm\u0131\u015ft\u0131r.\n\nZEKAT NE ZAMAN VER\u0130L\u0130R?\n\nZek\u00e2t vermenin belli bir zaman\u0131 yoktur. Oru\u00e7 ve hac ibadetlerinde oldu\u011fu gibi nisap miktar\u0131 mal\u0131n \u00fczerinden sene ge\u00e7mi\u015f olmas\u0131 konusunda da kamer\u00ee ay hesab\u0131 uygulan\u0131r. Farz oldu\u011fu andan itibaren verilmesi gerekir. Bunun i\u00e7in belli bir kamer\u00ee ay\u0131 veya Ramazan\u2019\u0131 beklemeye gerek yoktur. Zek\u00e2t vermekle y\u00fck\u00fcml\u00fc olanlar\u0131n, y\u00fck\u00fcml\u00fc olduklar\u0131 andan itibaren en k\u0131sa zamanda zek\u00e2tlar\u0131n\u0131 vermeleri gerekir. \u00c7\u00fcnk\u00fc zek\u00e2t bir kulluk borcudur, bor\u00e7 da bir an \u00f6nce \u00f6denmelidir (\u0130bn \u00c2bid\u00een, Redd\u00fc\u2019l-muht\u00e2r, III, 175, 191-192, 223).",
    "keywords": [
        "ne",
        "kadar",
        "2020",
        "veya",
        "olan",
        "hesaplama",
        "maldan",
        "kimlere",
        "miktar\u0131",
        "ve",
        "bir",
        "verilir",
        "nedir",
        "zek\u00e2t",
        "zaman",
        "zekat"
    ],
    "meta_keywords": [
        "zekat nas\u0131l hesaplan\u0131r",
        "kimler zekat verebilir",
        "SeoHaber",
        "icerikhaber"
    ],
    "publish_date": null,
    "summary": "M\u00fcsl\u00fcmanlar, zekat\u0131n nas\u0131l hesapland\u0131\u011f\u0131n\u0131 ve kimlere verilebilece\u011fini \u00f6\u011frenmek ad\u0131na, 'zekat ne kadar verilir?'\nsorusuna yan\u0131t ar\u0131yor.\nBelirtilen \u015fartlar\u0131 ta\u015f\u0131yan M\u00fcsl\u00fcmanlar\u0131n verdi\u011fi zekat miktar\u0131 bu kapsamda ara\u015ft\u0131r\u0131l\u0131yor.\nPeki Zekat nas\u0131l hesaplan\u0131r, ne zaman verilir?\n\u0130\u015fte, o konuyla ilgili detaylar...ZEKAT NASIL HESAPLANIR?\nZekat hesaplamada mevcut bor\u00e7lar\u0131n\u0131z d\u00fc\u015f\u00fcld\u00fckten sonra kalan mal\u0131n\u0131z \u00fczerinden zekat\u0131n\u0131z\u0131 hesaplayabilirsiniz.\nBor\u00e7lar\u0131n d\u00fc\u015f\u00fclmesi ve zekat konusundaki sorular\u0131n\u0131z i\u00e7in fetva.diyanet.gov.tr adresinden, ALO190 destek hatt\u0131ndan veya E-Devlet sistemindeki \"Dini Soru Sor\" servisinden destek alabilirsiniz.\nZEKAT HESAPLAMA EKRANI \u0130\u00c7\u0130N TIKLAYINIZZEKAT K\u0130MLERE VER\u0130L\u0130R?\nZek\u00e2t\u0131n verilece\u011fi kimseler Kur\u2019an-\u0131 Kerim\u2019de belirtilmi\u015ftir.\nBunlar; fakirler, miskinler, zek\u00e2t toplamakla g\u00f6revlendirilen memurlar, m\u00fcellefe-i kul\u00fbb ad\u0131 verilen kalpleri \u0130slam\u2019a \u0131s\u0131nd\u0131r\u0131lmak istenen kimseler, esaretten kurtulacaklar, bor\u00e7lular, Allah yolunda cihad edenler ve yolda kalm\u0131\u015f olanlard\u0131r (Tevbe, 9/60).\nFakir ve miskin, temel ihtiya\u00e7lar\u0131 d\u0131\u015f\u0131nda herhangi bir maldan nisab miktar\u0131na sahip olmayan kimsedir.\nAncak temel ihtiya\u00e7lar\u0131 d\u0131\u015f\u0131nda, ister art\u0131c\u0131 (n\u00e2m\u00ee) vas\u0131fta olsun ister olmas\u0131n, herhangi bir maldan nisap miktar\u0131na sahip olan kimse fakir veya miskin kapsam\u0131nda olmad\u0131\u011f\u0131ndan ona zek\u00e2t verilmez (\u0130bn\u00fc\u2019l-H\u00fcm\u00e2m, Feth, II, 266).\nBor\u00e7lu, kul hakk\u0131 olarak borcu olan ve borcunu \u00f6deyece\u011fi maldan ba\u015fka nisab miktar\u0131 mal\u0131 bulunmayan kimsedir (\u0130bn\u00fc\u2019l-H\u00fcm\u00e2m, Feth, II, 268).\nYolda kalm\u0131\u015f kimse, s\u00fcrekli ya\u015fad\u0131\u011f\u0131 yerde mal\u0131 bulunsa bile, \u00e7\u0131kt\u0131\u011f\u0131 yolculukta paras\u0131z kal\u0131p paras\u0131na ula\u015fma imk\u00e2n\u0131 bulamayan, ba\u015fka bir deyi\u015fle, paras\u0131zl\u0131ktan yolda kalm\u0131\u015f ve memleketine d\u00f6nemeyen kimsedir.\nBu kimseye, mal\u0131n\u0131n bulundu\u011fu yere d\u00f6nmesine ve d\u00f6n\u00fcnceye kadarki ihtiya\u00e7lar\u0131n\u0131 gidermesine yetecek kadar zek\u00e2t verilebilir (K\u00e2s\u00e2n\u00ee, Bed\u00e2\u00ee\u2019, II, 43-46).\nG\u00fcn\u00fcm\u00fczde yolcu olan ki\u015fi istedi\u011fi zaman memleketindeki paray\u0131 banka kart\u0131 veya ba\u015fka bir y\u00f6ntemle alma imk\u00e2n\u0131na sahipse ona zek\u00e2t verilmez.\n\u201cAllah yolunda\u201d anlam\u0131na gelen \u201cf\u00ee seb\u00eelillah\u201d ifadesi ise, kendisini Allah yoluna ve \u0130slam\u2019a adam\u0131\u015f hac yolcular\u0131, askerler ve ilim i\u00e7in yola \u00e7\u0131kan ger\u00e7ek ki\u015filer olarak yorumlanm\u0131\u015ft\u0131r.\nZEKAT NE ZAMAN VER\u0130L\u0130R?\nZek\u00e2t vermenin belli bir zaman\u0131 yoktur.\nOru\u00e7 ve hac ibadetlerinde oldu\u011fu gibi nisap miktar\u0131 mal\u0131n \u00fczerinden sene ge\u00e7mi\u015f olmas\u0131 konusunda da kamer\u00ee ay hesab\u0131 uygulan\u0131r.\nFarz oldu\u011fu andan itibaren verilmesi gerekir.\nBunun i\u00e7in belli bir kamer\u00ee ay\u0131 veya Ramazan\u2019\u0131 beklemeye gerek yoktur.\nZek\u00e2t vermekle y\u00fck\u00fcml\u00fc olanlar\u0131n, y\u00fck\u00fcml\u00fc olduklar\u0131 andan itibaren en k\u0131sa zamanda zek\u00e2tlar\u0131n\u0131 vermeleri gerekir.\n\u00c7\u00fcnk\u00fc zek\u00e2t bir kulluk borcudur, bor\u00e7 da bir an \u00f6nce \u00f6denmelidir (\u0130bn \u00c2bid\u00een, Redd\u00fc\u2019l-muht\u00e2r, III, 175, 191-192, 223).",
    "article_html": "",
    "meta_description": "Son Dakika Haberler - Zekat hesaplama ekran\u0131, Ramazan ay\u0131n\u0131n son g\u00fcnlerine do\u011fru vatanda\u015flar taraf\u0131ndan ara\u015ft\u0131r\u0131lmaya ba\u015fland\u0131. Dinen zenginlik \u00f6l\u00e7\u00fcs\u00fc kabul edilen miktarda mala sahip olan kimselerin vermesi uygun g\u00f6r\u00fclen zekat\u0131n hesaplamas\u0131 Diyanet \u00fczerinden ger\u00e7ekle\u015fiyor. Zekat Allah r\u0131zas\u0131 i\u00e7in muayyen ki\u015filere...",
    "meta_lang": "tr"
}