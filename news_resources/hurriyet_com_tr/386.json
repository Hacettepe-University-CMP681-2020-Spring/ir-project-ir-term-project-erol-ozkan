{
    "article_id": "c64da8fefecd5969b66a6c9d903214d6.1590266191.0665133",
    "title": "\u0130stanbul M\u00fczik Festivali\u2019nden M\u00fczisyen Destek Fonu",
    "authors": [],
    "canonical_link": "https://www.hurriyet.com.tr/kitap-sanat/istanbul-muzik-festivalinden-muzisyen-destek-fonu-41523813",
    "url": "http://hurriyet.com.tr/kitap-sanat/istanbul-muzik-festivalinden-muzisyen-destek-fonu-41523813",
    "top_img": "https://i4.hurimg.com/i/hurriyet/75/0x0/5ec7e6cbd3806c12741ced07.jpg",
    "meta_img": "https://i4.hurimg.com/i/hurriyet/75/0x0/5ec7e6cbd3806c12741ced07.jpg",
    "movies": [],
    "text": "\u0130stanbul K\u00fclt\u00fcr Sanat Vakf\u0131 (\u0130KSV) taraf\u0131ndan d\u00fczenlenen \u0130stanbul M\u00fczik Festivali, g\u00f6steri sponsorlar\u0131ndan da biri olan Stoneline\u2019\u0131n deste\u011fiyle, yeni bir destek fonu yarat\u0131yor. \u201cM\u00fczisyen Destek Fonu\u201d projesi, herhangi bir kamu kurumunda veya \u00f6zel orkestrada kadrolu olarak \u00e7al\u0131\u015fmayan ve COVID-19 salg\u0131n\u0131 nedeniyle serbest \u00e7al\u0131\u015fmalar\u0131na ara vermek zorunda kalan profesyonel m\u00fczisyenlere, dijital platformlarda performans imk\u00e2n\u0131 sa\u011flayarak destek olmay\u0131 ama\u00e7l\u0131yor. \u0130stanbul M\u00fczik Festivali taraf\u0131ndan hayata ge\u00e7irilen M\u00fczisyen Destek Fonu ba\u015fvurular\u0131 22 May\u0131s 2020 tarihinde ba\u015flayacak. Ba\u015fvurular muzik.iksv.org adresinde yer alan ba\u015fvuru formu arac\u0131l\u0131\u011f\u0131yla yap\u0131lacak.\n\nKonuyla ilgili olarak \u0130KSV Genel M\u00fcd\u00fcr\u00fc G\u00f6rg\u00fcn Taner, \u201cSanat\u00e7\u0131lar\u0131n ve sanat \u00fcretiminde yer alan t\u00fcm payda\u015flar\u0131n ekonomik a\u00e7\u0131dan b\u00fcy\u00fck darbe ald\u0131\u011f\u0131, sanata eri\u015fim y\u00f6ntemlerinin farkl\u0131la\u015ft\u0131\u011f\u0131 bir d\u00f6nemdeyiz. Bu d\u00f6nemi atlat\u0131rken dayan\u0131\u015fma ve yard\u0131mla\u015fma bizim en \u00f6nemli ara\u00e7lar\u0131m\u0131z olacak. K\u00fclt\u00fcr-sanat alan\u0131 yeni ve yarat\u0131c\u0131 \u00e7\u00f6z\u00fcmlerle kendi gelece\u011fini de \u015fekillendirecek. Bu s\u00fcre\u00e7te sanat\u00e7\u0131lar\u0131 destekleyebilmek \u00f6zellikle \u00f6nem ta\u015f\u0131yor. Biz de \u0130stanbul M\u00fczik Festivali arac\u0131l\u0131\u011f\u0131yla klasik m\u00fczik alan\u0131nda bir destek program\u0131 ba\u015flatabildi\u011fimiz i\u00e7in b\u00fcy\u00fck mutluluk duyuyor ve destek fonu sponsorumuz STONELINE\u2019a bu hayalimizi ger\u00e7ekle\u015ftirmemizi sa\u011flad\u0131\u011f\u0131 i\u00e7in g\u00f6n\u00fclden te\u015fekk\u00fcrlerimizi sunuyoruz\u201d diye konu\u015ftu.\n\nStoneline Genel M\u00fcd\u00fcr\u00fc Mehmet Bayrak ise, \u201cBu kez yaln\u0131zca bir \u00fclkeyi de\u011fil t\u00fcm d\u00fcnyay\u0131 etkileyen zorlu bir s\u00fcre\u00e7ten ge\u00e7iyoruz. Dayan\u0131\u015fman\u0131n \u00f6nemi bug\u00fcnlerde daha da \u00f6ne \u00e7\u0131k\u0131yor. Kar\u015f\u0131 k\u0131y\u0131ya ula\u015fmam\u0131z gerek. Olabildi\u011fince az hasarla. B\u00fcy\u00fck k\u00fc\u00e7\u00fc\u011fe, g\u00fc\u00e7l\u00fc g\u00fc\u00e7s\u00fcze el uzatacak. Biz de, STONELINE ailesi olarak bu s\u00fcre\u00e7ten en \u00e7ok etkilenenlerin ba\u015f\u0131nda gelen sanat\u00e7\u0131lara, \u00f6zellikle gen\u00e7 sanat\u00e7\u0131lara bir moral deste\u011fimiz olsun istedik. Bu olana\u011f\u0131 bize sa\u011flayan, \u00fclkemizde yakla\u015f\u0131k 50 y\u0131ld\u0131r k\u00fclt\u00fcr ve sanat\u0131n en g\u00fc\u00e7l\u00fc destek\u00e7isi olan \u0130KSV\u2019ye \u00e7ok te\u015fekk\u00fcr ederiz,\u201d dedi.\n\nM\u00fczisyen Destek Fonu ba\u015fvuru \u015fartlar\u0131\n\nM\u00fczisyen Destek Fonu\u2019na T\u00fcrkiye\u2019de ikamet eden, lisans e\u011fitimini tamamlam\u0131\u015f, konservatuvar mezunu, T\u00fcrkiye\u2019de konser veren profesyonel orkestra veya topluluklarla Ocak 2018-Ocak 2020 tarihleri aras\u0131nda serbest orkestra m\u00fczisyeni olarak \u00e7al\u0131\u015fm\u0131\u015f ve herhangi bir devlet kurumunun, \u00f6zel kurumun veya orkestran\u0131n kadrosunda yer almayan adaylar ba\u015fvurabilecek.\n\nBa\u015fvurular, \u0130stanbul M\u00fczik Festivali Direkt\u00f6r\u00fc Efruz \u00c7ak\u0131rkaya\u2019n\u0131n y\u00f6netiminde, aralar\u0131nda Orhun Orhon (Orkestra \u015eefi), O\u011fuzhan Kavruk (Antalya Devlet Senfoni Orkestras\u0131 Genel M\u00fczik Direkt\u00f6r\u00fc ve 1. \u015eefi), \u00d6zge Tanr\u0131ver (\u0130zmir Devlet Senfoni Orkestras\u0131 M\u00fcd\u00fcr\u00fc), Ahmet Rahtuvan (Antalya Devlet Senfoni Orkestras\u0131 M\u00fcd\u00fcr Yrd, Korno Sanat\u00e7\u0131s\u0131), Ozan G\u00f6ktan (Filarmonia \u0130stanbul ve \u0130stanbul Oda Orkestras\u0131 M\u00fcd\u00fcr\u00fc, \u0130stanbul Devlet Senfoni Orkestras\u0131 Korno Sanat\u00e7\u0131s\u0131) ve Do\u011fukan \u00c7ok\u015feker\u2019in (CRR Senfoni Orkestras\u0131 M\u00fcd\u00fcr\u00fc) dan\u0131\u015fman olarak yer alaca\u011f\u0131 bir kurul taraf\u0131ndan de\u011ferlendirilecek. Festival y\u00f6netimi taraf\u0131ndan belirlenen m\u00fczisyenler, \u0130stanbul M\u00fczik Festivali sosyal medya kanallar\u0131 \u00fczerinden yay\u0131mlanacak \u201cM\u00fczikli Sohbetler\u201d ba\u015fl\u0131kl\u0131 yay\u0131na kat\u0131larak ve yay\u0131nda g\u00f6sterilmek \u00fczere \u00e7evrimi\u00e7i platformlar \u00fczerinde kaydettikleri bir performans\u0131 ileterek 1.000 TL destek almaya hak kazanacak.\n\n22 May\u0131s\u2019ta ba\u015flayan ba\u015fvuru s\u00fcrecinin 30 Haziran\u2019a kadar s\u00fcrd\u00fcr\u00fclmesi planlanan proje kapsam\u0131nda, pandemi nedeniyle \u00e7al\u0131\u015fma imk\u00e2n\u0131 bulamayan orkestra m\u00fczisyenlerinin desteklenmesi hedefleniyor.\n\n\u201cM\u00fczikli Sohbetler\u201dnin ilk konu\u011fu G\u00fclsin Onay\n\n\u0130stanbul M\u00fczik Festivali sosyal medya kanallar\u0131 \u00fczerinden, Hereous\u2019un teknik deste\u011fiyle yay\u0131mlanacak \u201cM\u00fczikli Sohbetler\u201d ba\u015fl\u0131kl\u0131 program\u0131n moderat\u00f6rl\u00fc\u011f\u00fcn\u00fc keman sanat\u00e7\u0131s\u0131 ve orkestra \u015fefi Hakan \u015eensoy \u00fcstlenecek. T\u00fcrkiye\u2019den klasik m\u00fczi\u011fin \u00fcnl\u00fc isimlerinin de fondan faydalanacak m\u00fczisyenler yarar\u0131na kat\u0131laca\u011f\u0131 program\u0131n ilk konu\u011fu, piyanist G\u00fclsin Onay olacak. Sohbet ve k\u0131sa bir dinletiden olu\u015facak M\u00fczikli Sohbetler, Haziran ay\u0131nda \u0130stanbul M\u00fczik Festivali\u2019nin sosyal medya hesaplar\u0131nda yay\u0131mlanmaya ba\u015flayacak.\n\nmuzik.iksv.org",
    "keywords": [
        "fonu",
        "orkestras\u0131",
        "bu",
        "senfoni",
        "festivali",
        "destek",
        "m\u00fczik",
        "orkestra",
        "ve",
        "m\u00fczisyen",
        "bir",
        "festivalinden",
        "i\u0307stanbul"
    ],
    "meta_keywords": [
        "istanbul m\u00fczik festivali",
        "iksv",
        "m\u00fczisyen destek fonu",
        "korona deste\u011fi"
    ],
    "publish_date": null,
    "summary": "\u0130stanbul K\u00fclt\u00fcr Sanat Vakf\u0131 (\u0130KSV) taraf\u0131ndan d\u00fczenlenen \u0130stanbul M\u00fczik Festivali, g\u00f6steri sponsorlar\u0131ndan da biri olan Stoneline\u2019\u0131n deste\u011fiyle, yeni bir destek fonu yarat\u0131yor.\n\u201cM\u00fczisyen Destek Fonu\u201d projesi, herhangi bir kamu kurumunda veya \u00f6zel orkestrada kadrolu olarak \u00e7al\u0131\u015fmayan ve COVID-19 salg\u0131n\u0131 nedeniyle serbest \u00e7al\u0131\u015fmalar\u0131na ara vermek zorunda kalan profesyonel m\u00fczisyenlere, dijital platformlarda performans imk\u00e2n\u0131 sa\u011flayarak destek olmay\u0131 ama\u00e7l\u0131yor.\n\u0130stanbul M\u00fczik Festivali taraf\u0131ndan hayata ge\u00e7irilen M\u00fczisyen Destek Fonu ba\u015fvurular\u0131 22 May\u0131s 2020 tarihinde ba\u015flayacak.\nBa\u015fvurular muzik.iksv.org adresinde yer alan ba\u015fvuru formu arac\u0131l\u0131\u011f\u0131yla yap\u0131lacak.\nKonuyla ilgili olarak \u0130KSV Genel M\u00fcd\u00fcr\u00fc G\u00f6rg\u00fcn Taner, \u201cSanat\u00e7\u0131lar\u0131n ve sanat \u00fcretiminde yer alan t\u00fcm payda\u015flar\u0131n ekonomik a\u00e7\u0131dan b\u00fcy\u00fck darbe ald\u0131\u011f\u0131, sanata eri\u015fim y\u00f6ntemlerinin farkl\u0131la\u015ft\u0131\u011f\u0131 bir d\u00f6nemdeyiz.\nBu d\u00f6nemi atlat\u0131rken dayan\u0131\u015fma ve yard\u0131mla\u015fma bizim en \u00f6nemli ara\u00e7lar\u0131m\u0131z olacak.\nK\u00fclt\u00fcr-sanat alan\u0131 yeni ve yarat\u0131c\u0131 \u00e7\u00f6z\u00fcmlerle kendi gelece\u011fini de \u015fekillendirecek.\nBu s\u00fcre\u00e7te sanat\u00e7\u0131lar\u0131 destekleyebilmek \u00f6zellikle \u00f6nem ta\u015f\u0131yor.\nBiz de \u0130stanbul M\u00fczik Festivali arac\u0131l\u0131\u011f\u0131yla klasik m\u00fczik alan\u0131nda bir destek program\u0131 ba\u015flatabildi\u011fimiz i\u00e7in b\u00fcy\u00fck mutluluk duyuyor ve destek fonu sponsorumuz STONELINE\u2019a bu hayalimizi ger\u00e7ekle\u015ftirmemizi sa\u011flad\u0131\u011f\u0131 i\u00e7in g\u00f6n\u00fclden te\u015fekk\u00fcrlerimizi sunuyoruz\u201d diye konu\u015ftu.\nStoneline Genel M\u00fcd\u00fcr\u00fc Mehmet Bayrak ise, \u201cBu kez yaln\u0131zca bir \u00fclkeyi de\u011fil t\u00fcm d\u00fcnyay\u0131 etkileyen zorlu bir s\u00fcre\u00e7ten ge\u00e7iyoruz.\nDayan\u0131\u015fman\u0131n \u00f6nemi bug\u00fcnlerde daha da \u00f6ne \u00e7\u0131k\u0131yor.\nKar\u015f\u0131 k\u0131y\u0131ya ula\u015fmam\u0131z gerek.\nOlabildi\u011fince az hasarla.\nB\u00fcy\u00fck k\u00fc\u00e7\u00fc\u011fe, g\u00fc\u00e7l\u00fc g\u00fc\u00e7s\u00fcze el uzatacak.\nBiz de, STONELINE ailesi olarak bu s\u00fcre\u00e7ten en \u00e7ok etkilenenlerin ba\u015f\u0131nda gelen sanat\u00e7\u0131lara, \u00f6zellikle gen\u00e7 sanat\u00e7\u0131lara bir moral deste\u011fimiz olsun istedik.\nBu olana\u011f\u0131 bize sa\u011flayan, \u00fclkemizde yakla\u015f\u0131k 50 y\u0131ld\u0131r k\u00fclt\u00fcr ve sanat\u0131n en g\u00fc\u00e7l\u00fc destek\u00e7isi olan \u0130KSV\u2019ye \u00e7ok te\u015fekk\u00fcr ederiz,\u201d dedi.\nM\u00fczisyen Destek Fonu ba\u015fvuru \u015fartlar\u0131M\u00fczisyen Destek Fonu\u2019na T\u00fcrkiye\u2019de ikamet eden, lisans e\u011fitimini tamamlam\u0131\u015f, konservatuvar mezunu, T\u00fcrkiye\u2019de konser veren profesyonel orkestra veya topluluklarla Ocak 2018-Ocak 2020 tarihleri aras\u0131nda serbest orkestra m\u00fczisyeni olarak \u00e7al\u0131\u015fm\u0131\u015f ve herhangi bir devlet kurumunun, \u00f6zel kurumun veya orkestran\u0131n kadrosunda yer almayan adaylar ba\u015fvurabilecek.\nBa\u015fvurular, \u0130stanbul M\u00fczik Festivali Direkt\u00f6r\u00fc Efruz \u00c7ak\u0131rkaya\u2019n\u0131n y\u00f6netiminde, aralar\u0131nda Orhun Orhon (Orkestra \u015eefi), O\u011fuzhan Kavruk (Antalya Devlet Senfoni Orkestras\u0131 Genel M\u00fczik Direkt\u00f6r\u00fc ve 1.\n\u015eefi), \u00d6zge Tanr\u0131ver (\u0130zmir Devlet Senfoni Orkestras\u0131 M\u00fcd\u00fcr\u00fc), Ahmet Rahtuvan (Antalya Devlet Senfoni Orkestras\u0131 M\u00fcd\u00fcr Yrd, Korno Sanat\u00e7\u0131s\u0131), Ozan G\u00f6ktan (Filarmonia \u0130stanbul ve \u0130stanbul Oda Orkestras\u0131 M\u00fcd\u00fcr\u00fc, \u0130stanbul Devlet Senfoni Orkestras\u0131 Korno Sanat\u00e7\u0131s\u0131) ve Do\u011fukan \u00c7ok\u015feker\u2019in (CRR Senfoni Orkestras\u0131 M\u00fcd\u00fcr\u00fc) dan\u0131\u015fman olarak yer alaca\u011f\u0131 bir kurul taraf\u0131ndan de\u011ferlendirilecek.\nFestival y\u00f6netimi taraf\u0131ndan belirlenen m\u00fczisyenler, \u0130stanbul M\u00fczik Festivali sosyal medya kanallar\u0131 \u00fczerinden yay\u0131mlanacak \u201cM\u00fczikli Sohbetler\u201d ba\u015fl\u0131kl\u0131 yay\u0131na kat\u0131larak ve yay\u0131nda g\u00f6sterilmek \u00fczere \u00e7evrimi\u00e7i platformlar \u00fczerinde kaydettikleri bir performans\u0131 ileterek 1.000 TL destek almaya hak kazanacak.\n22 May\u0131s\u2019ta ba\u015flayan ba\u015fvuru s\u00fcrecinin 30 Haziran\u2019a kadar s\u00fcrd\u00fcr\u00fclmesi planlanan proje kapsam\u0131nda, pandemi nedeniyle \u00e7al\u0131\u015fma imk\u00e2n\u0131 bulamayan orkestra m\u00fczisyenlerinin desteklenmesi hedefleniyor.\n\u201cM\u00fczikli Sohbetler\u201dnin ilk konu\u011fu G\u00fclsin Onay\u0130stanbul M\u00fczik Festivali sosyal medya kanallar\u0131 \u00fczerinden, Hereous\u2019un teknik deste\u011fiyle yay\u0131mlanacak \u201cM\u00fczikli Sohbetler\u201d ba\u015fl\u0131kl\u0131 program\u0131n moderat\u00f6rl\u00fc\u011f\u00fcn\u00fc keman sanat\u00e7\u0131s\u0131 ve orkestra \u015fefi Hakan \u015eensoy \u00fcstlenecek.\nT\u00fcrkiye\u2019den klasik m\u00fczi\u011fin \u00fcnl\u00fc isimlerinin de fondan faydalanacak m\u00fczisyenler yarar\u0131na kat\u0131laca\u011f\u0131 program\u0131n ilk konu\u011fu, piyanist G\u00fclsin Onay olacak.\nSohbet ve k\u0131sa bir dinletiden olu\u015facak M\u00fczikli Sohbetler, Haziran ay\u0131nda \u0130stanbul M\u00fczik Festivali\u2019nin sosyal medya hesaplar\u0131nda yay\u0131mlanmaya ba\u015flayacak.\nmuzik.iksv.org",
    "article_html": "",
    "meta_description": "\u0130stanbul M\u00fczik Festivali, Stoneline i\u015fbirli\u011fiyle M\u00fczisyen Destek Fonu\u2019nu hayata ge\u00e7iriyor. COVID-19 salg\u0131n\u0131 nedeniyle \u00e7al\u0131\u015fmalar\u0131na ara vermek zorunda kalan m\u00fczisyenlere maddi destek sa\u011flamay\u0131 ama\u00e7layan M\u00fczisyen Destek Fonu\u2019na ba\u015fvurular 20 Haziran\u2019a kadar s\u00fcrecek.",
    "meta_lang": "tr"
}