{
    "article_id": "899e59eac7fa70d30e8012729097ae6f.1590265809.0563707",
    "title": "Yapay zeka daha objektif de\u011ferlendirecek",
    "authors": [],
    "canonical_link": "https://www.hurriyet.com.tr/ik-yeni-ekonomi/yapay-zeka-daha-objektif-degerlendirecek-41219530",
    "url": "http://hurriyet.com.tr/ik-yeni-ekonomi/yapay-zeka-daha-objektif-degerlendirecek-41219530",
    "top_img": "https://i4.hurimg.com/i/hurriyet/75/0x0/5ce2593e67b0a912444d9fe6.jpg",
    "meta_img": "https://i4.hurimg.com/i/hurriyet/75/0x0/5ce2593e67b0a912444d9fe6.jpg",
    "movies": [],
    "text": "D\u00fcnya Ekonomik Forumu, \u2018\u0130\u015fin Gelece\u011fi 2018\u2019 raporunda 2022 itibariyle t\u00fcm d\u00fcnyada toplam 133 milyon yeni i\u015f f\u0131rsat\u0131 do\u011farken 75 milyon pozisyonun yok olaca\u011f\u0131n\u0131 a\u00e7\u0131klam\u0131\u015ft\u0131. Yapay zeka bizi rutin, monoton i\u015flerden kurtararak, daha kalifiye i\u015flere y\u00f6neltecek. Pek \u00e7ok \u00e7al\u0131\u015fan da yapay zeka ile \u00e7al\u0131\u015fmak i\u00e7in olduk\u00e7a hevesli. Dan\u0131\u015fmanl\u0131k, denetim ve vergi hizmetleri \u015firketi PwC\u2019nin Yapay Zek\u00e2 \u00d6ng\u00f6r\u00fcleri \u00e7al\u0131\u015fmas\u0131na g\u00f6re, \u00e7al\u0131\u015fanlar\u0131n;\n\n\n\nY\u00fczde 78\u2019i; i\u015f y\u00fcklerini dengelemeye yard\u0131mc\u0131 olacaksa bir yapay zek\u00e2 y\u00f6neticisi ile \u00e7al\u0131\u015fmaya hevesli,\n\nY\u00fczde 65\u2019ine g\u00f6re; yapay zek\u00e2 \u00e7al\u0131\u015fanlar\u0131 monoton i\u015flerden kurtaracak,\n\nY\u00fczde 64\u2019\u00fcne g\u00f6re; yapay zek\u00e2 uygulamalar\u0131 \u00e7al\u0131\u015fanlara yeni i\u015f f\u0131rsatlar\u0131 sunacak,\n\nY\u00fcze 50\u2019si; bir projeyi daha verimli y\u00f6netmesine yard\u0131mc\u0131 olan bir yapay zek\u00e2 sistemini kullanmaya istekli.\n\n\n\nPeki yapay zeka insan kaynaklar\u0131nda nas\u0131l kullan\u0131l\u0131yor? Bug\u00fcn insan kaynaklar\u0131 alan\u0131nda yapay zeka denilince akla ilk gelen chatbot\u2019lar (sohbet robotu) oluyor. Pek \u00e7ok firma i\u015fe al\u0131mlarda adaylar\u0131n basit sorular\u0131n\u0131 chatbot\u2019lar vas\u0131tas\u0131yla yan\u0131tlamaya ba\u015flad\u0131 bile. \u0130nsan kaynaklar\u0131nda yapay zeka CV\u2019leri eliyor, m\u00fclakatlarda mimikleri okuyup analiz yap\u0131yor.\n\nbizi \u00f6nyarg\u0131lar\u0131m\u0131zdan kurtaracak\n\n\n\nG\u00fcn\u00fcm\u00fczde yapay zeka insan kaynaklar\u0131nda yeni yeni kullan\u0131l\u0131yor ama yak\u0131n zamanda i\u015fe al\u0131mlarda ilk m\u00fclakatlar\u0131n tamam\u0131 yapay zeka ile yap\u0131lacak. Gelecek 10 y\u0131lda \u0130K i\u015flerinin y\u00fczde 16\u2019s\u0131n\u0131 yapay zekan\u0131n yapmas\u0131 bekleniyor.\n\n\n\nBug\u00fcn \u00f6zellikle yurtd\u0131\u015f\u0131nda bir i\u015fe ba\u015fvurdu\u011funuzda sizi ilk olarak yapay zeka kar\u015f\u0131l\u0131yor. Yapay zeka CV elemede, m\u00fclakat ve analiz yapmada i\u015fe al\u0131mc\u0131lara yard\u0131mc\u0131 oluyor. Sesinizin kalitesinden, enerjisinden, mimiklerinizden o i\u015fe uygun olup olmad\u0131\u011f\u0131n\u0131z\u0131, \u015firketi terk edip etmeyece\u011finizi \u00f6ng\u00f6r\u00fcyor. Hatta aday\u0131n ne kadar etik oldu\u011funu, \u015firketi en iyi kimin temsil edece\u011fini buluyor. \u0130\u015fe al\u0131mda yapay zekan\u0131n sa\u011flayaca\u011f\u0131 en b\u00fcy\u00fck faydalardan biri ise bizi \u00f6nyarg\u0131lar\u0131m\u0131zdan kurtaracak olmas\u0131.\n\nYurtd\u0131\u015f\u0131nda her ge\u00e7en g\u00fcn daha \u00e7ok kullan\u0131lan yapay zeka uygulamalar\u0131na \u00f6n\u00fcm\u00fczdeki y\u0131llarda T\u00fcrkiye\u2019de de s\u0131kl\u0131kla rastlanacak.\n\n\n\nH\u0130LTON\u2019UN \u0130\u015eE ALIM HIZI Y\u00dcZDE 85 ARTTI\n\nGlobalde yapay zekay\u0131 kullanan \u015firketlerden biri Hilton. Hilton\u2019un Global \u0130\u015fe Al\u0131m Ba\u015fkan\u0131 Sarah Smart, \u201cAday tarama ve m\u00fclakatlarda yapay zekay\u0131 kullanarak, i\u015fe al\u0131m h\u0131z\u0131m\u0131z\u0131 y\u00fczde 85 artt\u0131rd\u0131k. Ayn\u0131 zamanda yetenek havuzumuza da \u00e7e\u015fitlendirdik, y\u00fcksek performansl\u0131 \u00e7al\u0131\u015fanlar\u0131 daha h\u0131zl\u0131 tespit etmeye ba\u015flad\u0131k\u201d diyor.\n\n\n\nL\u2019Or\u00e9al\u2019de ise yapay zeka sohbet robotu Mya, adaylar\u0131n pozisyona uygunluklar\u0131n\u0131 de\u011ferlendirmek \u00fczere ger\u00e7ek\u00e7i sorular soruyor. Bunlar aras\u0131nda \u201cStaj i\u00e7in belirlenen tarihler senin i\u00e7in uygun mu? \u015eu an hangi b\u00f6l\u00fcmde okuyorsun ve mezun olmana ne kadar s\u00fcre var? Ba\u015fvurunu tamamlaman i\u00e7in senin i\u00e7in yapabilece\u011fimiz bir \u015fey var m\u0131? \u015eirket k\u00fclt\u00fcr\u00fc, pozisyonun detaylar\u0131 veya s\u00fcre\u00e7 ile ilgili bana sormak istedi\u011fin sorular var m\u0131?\u201d gibi sorular yer al\u0131yor. Mya en ba\u015fta kendisini sohbet robotu olarak tan\u0131t\u0131yor, son a\u015famada ise uygun adaylar\u0131 i\u015fe al\u0131m uzmanlar\u0131 ile bulu\u015fturuyor. L\u2019Or\u00e9al\u2019in \u0130nsan Kaynaklar\u0131 Dijital Ba\u015fkan\u0131 Niilesh Bhoite, \u201cL\u2019Or\u00e9al olarak 10 bin ki\u015fiyle yap\u0131lan i\u015f g\u00f6r\u00fc\u015fmelerinde yapay zek\u00e2 sisteminin adaylar\u0131n y\u00fczde 92\u2019si ile daha verimli ileti\u015fim kuruldu\u011funu ve y\u00fczde 100 memnuniyet oran\u0131na ula\u015f\u0131ld\u0131\u011f\u0131n\u0131 g\u00f6rd\u00fck. Ba\u015fvuran adaylardan, sistemin ne kadar kolay oldu\u011fu ve kendilerini ger\u00e7ekten \u00e7ok \u00f6zel hissettiklerine dair son derece olumlu geri d\u00f6n\u00fc\u015fler ald\u0131k\u201d diyor.\n\n\n\nAYRIMCILI\u011eA VE SU\u0130\u0130ST\u0130MALE SON\n\nMicrosoft T\u00fcrkiye \u0130K\u2019dan Sorumlu Genel M\u00fcd\u00fcr Yard\u0131mc\u0131s\u0131 Esra Gaon, \u201cBug\u00fcn bir i\u015f g\u00f6r\u00fc\u015fmesinde, ya da bir ekip etkinli\u011finde adaylar\u0131n, \u00e7al\u0131\u015fanlar\u0131n\u0131n hissettiklerini yapay zeka ile anlamak m\u00fcmk\u00fcn hale geldi. Y\u00fcz ve mimik alg\u0131lama sistemleri, insanlar\u0131n ne hissettiklerini, ses tan\u0131ma teknolojileri ise konu\u015fmadaki tonlamalar \u00fczerinden bize i\u015fe yarar duygusal bilgiler sa\u011fl\u0131yor. \u00c7al\u0131\u015fanlar\u0131n \u015firket i\u00e7indeki davran\u0131\u015flar\u0131, mola, i\u015fe giri\u015f \u00e7\u0131k\u0131\u015f rutini gibi bilgilerin analizine dayal\u0131 \u00e7\u0131kar\u0131mlar da \u0130K \u00e7al\u0131\u015fanlar\u0131 i\u00e7in yol g\u00f6sterici oluyor. Bu konularda kullan\u0131lan yapay zeka ara\u00e7lar\u0131, bize rakamsal olarak \u00f6l\u00e7\u00fclemeyen ama \u00f6nemli bilgiler sa\u011flayan yeni ve g\u00fcvenilir kaynaklar\u0131m\u0131z olmaya ba\u015flad\u0131. Yapay zeka, i\u015fleri oldu\u011fu gibi y\u00fcr\u00fctmekten \u00e7ok daha fazlas\u0131n\u0131 yapacak. \u0130K\u2019n\u0131n \u00e7ok \u00f6nemli s\u00fcre\u00e7lerinde yanl\u0131\u015f kararlar al\u0131nmas\u0131n\u0131n \u00f6n\u00fcne yapay zeka ile ge\u00e7ilebiliyor. Bug\u00fcn pek \u00e7ok \u015firket, farkl\u0131 k\u00fclt\u00fcrden, dil ve dinden insanla \u00e7al\u0131\u015f\u0131yor. Bu \u015firketlerde, ayr\u0131mc\u0131l\u0131k ya da farkl\u0131 suiistimaller, yapay zeka deste\u011fi ile a\u015f\u0131labiliyor\u201d diyor.\n\nKADINLARA NE ZAMAN EVLENECEKS\u0130N D\u0130YE SORMAYACAK\n\n\u00d6l\u00e7me ve de\u011ferlendirme firmas\u0131 Assessment Systems\u2019\u0131n Kurucusu Levent Sevin\u00e7, i\u015fe al\u0131mda kullan\u0131lan yapay zekan\u0131n daha objektif sorular soraca\u011f\u0131n\u0131 s\u00f6yl\u00fcyor: \u201cDijitalle\u015fmenin d\u00f6n\u00fc\u015ft\u00fcrd\u00fc\u011f\u00fc bir\u00e7ok alanda oldu\u011fu gibi de\u011ferlendirme alan\u0131nda da ba\u015frol\u00fc yapay zeka \u00fcstleniyor. Yapay zekan\u0131n de\u011ferlendirmede en \u00e7ok kullan\u0131ld\u0131\u011f\u0131 alanlardan biri m\u00fclakat. Chatbotlar ile yap\u0131lan m\u00fclakatlar\u0131n yine yapay zeka \u00fczerinden de\u011ferlendirilmesi \u0130K profesyonelleri i\u00e7in olduk\u00e7a zaman kazand\u0131r\u0131c\u0131 bir de\u011fi\u015fim. Yapay zekan\u0131n m\u00fclakatlara bir di\u011fer katk\u0131s\u0131 ise do\u011fru sorular ile objektif bir de\u011ferlendirme yapmas\u0131. D\u00fc\u015f\u00fcn\u00fcn yapay zeka sizinle m\u00fclakat yapacak, size \u2018ne zaman evleneceksin\u2019, \u2018ne zaman hamile kalacaks\u0131n\u2019 diye sormayacak.\n\n\n\nAday da \u2018\u0130K\u2019c\u0131 benim i\u015fimi bilmiyor\u2019, \u2018bana ilgisiz sorular sordu\u2019, \u2018beni anlamad\u0131\u2019 diye d\u00fc\u015f\u00fcnmeyecek, zira yapay zeka, elindeki verilerden yola \u00e7\u0131karak do\u011fru sorular soracak. Aday\u0131n \u2018kendimi anlatabildim\u2019, \u2018beni anlad\u0131\u2019 alg\u0131s\u0131 y\u00fcksek olacak. Yak\u0131n zamanda \u0130K\u2019c\u0131lar art\u0131k \u00f6n eleme m\u00fclakat\u0131 yapmayacak, sistem kendi eleyecek.\u201d\n\n\n\n\u0130\u015eTEN AYRILMA \u0130HT\u0130MAL\u0130N\u0130 HESAPLIYOR\n\nGE Global Organizasyon ve Yetenek Geli\u015fim Direkt\u00f6r\u00fc, ayn\u0131 zamanda MENAT B\u00f6lge \u0130K Direkt\u00f6r\u00fc Belgin Ertam, Amerika\u2019da bulunan \u00e7al\u0131\u015fan ba\u011fl\u0131l\u0131\u011f\u0131 departman\u0131n\u0131n s\u00fcrekli olarak teknolojiyi ve yapay zekay\u0131 kullanarak \u00e7al\u0131\u015fanlar\u0131n memnuniyetlerini ve ba\u011fl\u0131l\u0131klar\u0131n\u0131 artt\u0131rmak i\u00e7in \u00e7al\u0131\u015ft\u0131\u011f\u0131n\u0131 s\u00f6yl\u00fcyor. Ertam bu konuda iki \u00f6rnek veriyor. Biri PD denilen performans geli\u015fim sistemi. Buraya \u00e7al\u0131\u015fanlar kendi geli\u015fim alanlar\u0131n\u0131 girdikten sonra, sistem o \u00e7al\u0131\u015fanlar\u0131n daha \u00f6nce yapt\u0131\u011f\u0131 ara\u015ft\u0131rmalara, \u00e7al\u0131\u015fmalara ve ilgi alanlar\u0131na bakarak onlara uygun geli\u015fim planlar\u0131 sunuyor. \u00d6rne\u011fin \u2018sen \u015fu kitaplar\u0131 okuyabilirsin\u2019, \u2018\u015fu e\u011fitimleri alabilirsin\u2019 diyor.\n\n\n\nDi\u011feri de prediction tool yani tahmin arac\u0131. \u00c7al\u0131\u015fanlar\u0131n \u015firkette ka\u00e7 y\u0131l kald\u0131\u011f\u0131na, ald\u0131\u011f\u0131 maa\u015fa, ne kadar s\u00fcre ayn\u0131 pozisyonda kald\u0131\u011f\u0131 gibi bir s\u00fcr\u00fc parametreye bakarak bu ki\u015filerin \u015firketten ayr\u0131lma ihtimali \u00fczerine y\u00fczdeler \u00e7\u0131kar\u0131p bu konuda y\u00f6neticileri bilgilendiriyor ki b\u00f6ylece y\u00f6neticiler o \u00e7al\u0131\u015fanlar\u0131n ihtiya\u00e7lar\u0131 konusunda daha proaktif davranabiliyorlar. Belgin Ertam, bu arac\u0131n \u00e7ok be\u011fenildi\u011fini s\u00f6yl\u00fcyor: \u201c\u00c7al\u0131\u015fanlar\u0131n daha kendilerinin akl\u0131nda yokken, birisinin bu konuda \u00e7al\u0131\u015fma yapm\u0131\u015f olmas\u0131 onlar\u0131n motivasyonlar\u0131n\u0131, memnuniyetlerini artt\u0131r\u0131yor.\u201d",
    "keywords": [
        "\u00e7ok",
        "ne",
        "yapay",
        "zeka",
        "daha",
        "de\u011ferlendirecek",
        "i\u00e7in",
        "ve",
        "bir",
        "ile",
        "i\u015fe",
        "objektif"
    ],
    "meta_keywords": [
        "Yapay Zeka",
        "insan kaynaklar\u0131",
        "M\u00fclakat"
    ],
    "publish_date": null,
    "summary": "D\u00fcnya Ekonomik Forumu, \u2018\u0130\u015fin Gelece\u011fi 2018\u2019 raporunda 2022 itibariyle t\u00fcm d\u00fcnyada toplam 133 milyon yeni i\u015f f\u0131rsat\u0131 do\u011farken 75 milyon pozisyonun yok olaca\u011f\u0131n\u0131 a\u00e7\u0131klam\u0131\u015ft\u0131.\nYapay zeka bizi rutin, monoton i\u015flerden kurtararak, daha kalifiye i\u015flere y\u00f6neltecek.\nPek \u00e7ok \u00e7al\u0131\u015fan da yapay zeka ile \u00e7al\u0131\u015fmak i\u00e7in olduk\u00e7a hevesli.\nDan\u0131\u015fmanl\u0131k, denetim ve vergi hizmetleri \u015firketi PwC\u2019nin Yapay Zek\u00e2 \u00d6ng\u00f6r\u00fcleri \u00e7al\u0131\u015fmas\u0131na g\u00f6re, \u00e7al\u0131\u015fanlar\u0131n;Y\u00fczde 78\u2019i; i\u015f y\u00fcklerini dengelemeye yard\u0131mc\u0131 olacaksa bir yapay zek\u00e2 y\u00f6neticisi ile \u00e7al\u0131\u015fmaya hevesli,Y\u00fczde 65\u2019ine g\u00f6re; yapay zek\u00e2 \u00e7al\u0131\u015fanlar\u0131 monoton i\u015flerden kurtaracak,Y\u00fczde 64\u2019\u00fcne g\u00f6re; yapay zek\u00e2 uygulamalar\u0131 \u00e7al\u0131\u015fanlara yeni i\u015f f\u0131rsatlar\u0131 sunacak,Y\u00fcze 50\u2019si; bir projeyi daha verimli y\u00f6netmesine yard\u0131mc\u0131 olan bir yapay zek\u00e2 sistemini kullanmaya istekli.\nPeki yapay zeka insan kaynaklar\u0131nda nas\u0131l kullan\u0131l\u0131yor?\nBug\u00fcn insan kaynaklar\u0131 alan\u0131nda yapay zeka denilince akla ilk gelen chatbot\u2019lar (sohbet robotu) oluyor.\nPek \u00e7ok firma i\u015fe al\u0131mlarda adaylar\u0131n basit sorular\u0131n\u0131 chatbot\u2019lar vas\u0131tas\u0131yla yan\u0131tlamaya ba\u015flad\u0131 bile.\n\u0130nsan kaynaklar\u0131nda yapay zeka CV\u2019leri eliyor, m\u00fclakatlarda mimikleri okuyup analiz yap\u0131yor.\nbizi \u00f6nyarg\u0131lar\u0131m\u0131zdan kurtaracakG\u00fcn\u00fcm\u00fczde yapay zeka insan kaynaklar\u0131nda yeni yeni kullan\u0131l\u0131yor ama yak\u0131n zamanda i\u015fe al\u0131mlarda ilk m\u00fclakatlar\u0131n tamam\u0131 yapay zeka ile yap\u0131lacak.\nGelecek 10 y\u0131lda \u0130K i\u015flerinin y\u00fczde 16\u2019s\u0131n\u0131 yapay zekan\u0131n yapmas\u0131 bekleniyor.\nBug\u00fcn \u00f6zellikle yurtd\u0131\u015f\u0131nda bir i\u015fe ba\u015fvurdu\u011funuzda sizi ilk olarak yapay zeka kar\u015f\u0131l\u0131yor.\nYapay zeka CV elemede, m\u00fclakat ve analiz yapmada i\u015fe al\u0131mc\u0131lara yard\u0131mc\u0131 oluyor.\nSesinizin kalitesinden, enerjisinden, mimiklerinizden o i\u015fe uygun olup olmad\u0131\u011f\u0131n\u0131z\u0131, \u015firketi terk edip etmeyece\u011finizi \u00f6ng\u00f6r\u00fcyor.\nHatta aday\u0131n ne kadar etik oldu\u011funu, \u015firketi en iyi kimin temsil edece\u011fini buluyor.\n\u0130\u015fe al\u0131mda yapay zekan\u0131n sa\u011flayaca\u011f\u0131 en b\u00fcy\u00fck faydalardan biri ise bizi \u00f6nyarg\u0131lar\u0131m\u0131zdan kurtaracak olmas\u0131.\nYurtd\u0131\u015f\u0131nda her ge\u00e7en g\u00fcn daha \u00e7ok kullan\u0131lan yapay zeka uygulamalar\u0131na \u00f6n\u00fcm\u00fczdeki y\u0131llarda T\u00fcrkiye\u2019de de s\u0131kl\u0131kla rastlanacak.\nH\u0130LTON\u2019UN \u0130\u015eE ALIM HIZI Y\u00dcZDE 85 ARTTIGlobalde yapay zekay\u0131 kullanan \u015firketlerden biri Hilton.\nHilton\u2019un Global \u0130\u015fe Al\u0131m Ba\u015fkan\u0131 Sarah Smart, \u201cAday tarama ve m\u00fclakatlarda yapay zekay\u0131 kullanarak, i\u015fe al\u0131m h\u0131z\u0131m\u0131z\u0131 y\u00fczde 85 artt\u0131rd\u0131k.\nAyn\u0131 zamanda yetenek havuzumuza da \u00e7e\u015fitlendirdik, y\u00fcksek performansl\u0131 \u00e7al\u0131\u015fanlar\u0131 daha h\u0131zl\u0131 tespit etmeye ba\u015flad\u0131k\u201d diyor.\nL\u2019Or\u00e9al\u2019de ise yapay zeka sohbet robotu Mya, adaylar\u0131n pozisyona uygunluklar\u0131n\u0131 de\u011ferlendirmek \u00fczere ger\u00e7ek\u00e7i sorular soruyor.\nBunlar aras\u0131nda \u201cStaj i\u00e7in belirlenen tarihler senin i\u00e7in uygun mu?\n\u015eu an hangi b\u00f6l\u00fcmde okuyorsun ve mezun olmana ne kadar s\u00fcre var?\nBa\u015fvurunu tamamlaman i\u00e7in senin i\u00e7in yapabilece\u011fimiz bir \u015fey var m\u0131?\n\u015eirket k\u00fclt\u00fcr\u00fc, pozisyonun detaylar\u0131 veya s\u00fcre\u00e7 ile ilgili bana sormak istedi\u011fin sorular var m\u0131?\u201d gibi sorular yer al\u0131yor.\nMya en ba\u015fta kendisini sohbet robotu olarak tan\u0131t\u0131yor, son a\u015famada ise uygun adaylar\u0131 i\u015fe al\u0131m uzmanlar\u0131 ile bulu\u015fturuyor.\nL\u2019Or\u00e9al\u2019in \u0130nsan Kaynaklar\u0131 Dijital Ba\u015fkan\u0131 Niilesh Bhoite, \u201cL\u2019Or\u00e9al olarak 10 bin ki\u015fiyle yap\u0131lan i\u015f g\u00f6r\u00fc\u015fmelerinde yapay zek\u00e2 sisteminin adaylar\u0131n y\u00fczde 92\u2019si ile daha verimli ileti\u015fim kuruldu\u011funu ve y\u00fczde 100 memnuniyet oran\u0131na ula\u015f\u0131ld\u0131\u011f\u0131n\u0131 g\u00f6rd\u00fck.\nBa\u015fvuran adaylardan, sistemin ne kadar kolay oldu\u011fu ve kendilerini ger\u00e7ekten \u00e7ok \u00f6zel hissettiklerine dair son derece olumlu geri d\u00f6n\u00fc\u015fler ald\u0131k\u201d diyor.\nAYRIMCILI\u011eA VE SU\u0130\u0130ST\u0130MALE SONMicrosoft T\u00fcrkiye \u0130K\u2019dan Sorumlu Genel M\u00fcd\u00fcr Yard\u0131mc\u0131s\u0131 Esra Gaon, \u201cBug\u00fcn bir i\u015f g\u00f6r\u00fc\u015fmesinde, ya da bir ekip etkinli\u011finde adaylar\u0131n, \u00e7al\u0131\u015fanlar\u0131n\u0131n hissettiklerini yapay zeka ile anlamak m\u00fcmk\u00fcn hale geldi.\nY\u00fcz ve mimik alg\u0131lama sistemleri, insanlar\u0131n ne hissettiklerini, ses tan\u0131ma teknolojileri ise konu\u015fmadaki tonlamalar \u00fczerinden bize i\u015fe yarar duygusal bilgiler sa\u011fl\u0131yor.\n\u00c7al\u0131\u015fanlar\u0131n \u015firket i\u00e7indeki davran\u0131\u015flar\u0131, mola, i\u015fe giri\u015f \u00e7\u0131k\u0131\u015f rutini gibi bilgilerin analizine dayal\u0131 \u00e7\u0131kar\u0131mlar da \u0130K \u00e7al\u0131\u015fanlar\u0131 i\u00e7in yol g\u00f6sterici oluyor.\nBu konularda kullan\u0131lan yapay zeka ara\u00e7lar\u0131, bize rakamsal olarak \u00f6l\u00e7\u00fclemeyen ama \u00f6nemli bilgiler sa\u011flayan yeni ve g\u00fcvenilir kaynaklar\u0131m\u0131z olmaya ba\u015flad\u0131.\nYapay zeka, i\u015fleri oldu\u011fu gibi y\u00fcr\u00fctmekten \u00e7ok daha fazlas\u0131n\u0131 yapacak.\n\u0130K\u2019n\u0131n \u00e7ok \u00f6nemli s\u00fcre\u00e7lerinde yanl\u0131\u015f kararlar al\u0131nmas\u0131n\u0131n \u00f6n\u00fcne yapay zeka ile ge\u00e7ilebiliyor.\nBug\u00fcn pek \u00e7ok \u015firket, farkl\u0131 k\u00fclt\u00fcrden, dil ve dinden insanla \u00e7al\u0131\u015f\u0131yor.\nBu \u015firketlerde, ayr\u0131mc\u0131l\u0131k ya da farkl\u0131 suiistimaller, yapay zeka deste\u011fi ile a\u015f\u0131labiliyor\u201d diyor.\nKADINLARA NE ZAMAN EVLENECEKS\u0130N D\u0130YE SORMAYACAK\u00d6l\u00e7me ve de\u011ferlendirme firmas\u0131 Assessment Systems\u2019\u0131n Kurucusu Levent Sevin\u00e7, i\u015fe al\u0131mda kullan\u0131lan yapay zekan\u0131n daha objektif sorular soraca\u011f\u0131n\u0131 s\u00f6yl\u00fcyor: \u201cDijitalle\u015fmenin d\u00f6n\u00fc\u015ft\u00fcrd\u00fc\u011f\u00fc bir\u00e7ok alanda oldu\u011fu gibi de\u011ferlendirme alan\u0131nda da ba\u015frol\u00fc yapay zeka \u00fcstleniyor.\nYapay zekan\u0131n de\u011ferlendirmede en \u00e7ok kullan\u0131ld\u0131\u011f\u0131 alanlardan biri m\u00fclakat.\nChatbotlar ile yap\u0131lan m\u00fclakatlar\u0131n yine yapay zeka \u00fczerinden de\u011ferlendirilmesi \u0130K profesyonelleri i\u00e7in olduk\u00e7a zaman kazand\u0131r\u0131c\u0131 bir de\u011fi\u015fim.\nYapay zekan\u0131n m\u00fclakatlara bir di\u011fer katk\u0131s\u0131 ise do\u011fru sorular ile objektif bir de\u011ferlendirme yapmas\u0131.\nD\u00fc\u015f\u00fcn\u00fcn yapay zeka sizinle m\u00fclakat yapacak, size \u2018ne zaman evleneceksin\u2019, \u2018ne zaman hamile kalacaks\u0131n\u2019 diye sormayacak.\nAday da \u2018\u0130K\u2019c\u0131 benim i\u015fimi bilmiyor\u2019, \u2018bana ilgisiz sorular sordu\u2019, \u2018beni anlamad\u0131\u2019 diye d\u00fc\u015f\u00fcnmeyecek, zira yapay zeka, elindeki verilerden yola \u00e7\u0131karak do\u011fru sorular soracak.\nAday\u0131n \u2018kendimi anlatabildim\u2019, \u2018beni anlad\u0131\u2019 alg\u0131s\u0131 y\u00fcksek olacak.\nYak\u0131n zamanda \u0130K\u2019c\u0131lar art\u0131k \u00f6n eleme m\u00fclakat\u0131 yapmayacak, sistem kendi eleyecek.\u201d\u0130\u015eTEN AYRILMA \u0130HT\u0130MAL\u0130N\u0130 HESAPLIYORGE Global Organizasyon ve Yetenek Geli\u015fim Direkt\u00f6r\u00fc, ayn\u0131 zamanda MENAT B\u00f6lge \u0130K Direkt\u00f6r\u00fc Belgin Ertam, Amerika\u2019da bulunan \u00e7al\u0131\u015fan ba\u011fl\u0131l\u0131\u011f\u0131 departman\u0131n\u0131n s\u00fcrekli olarak teknolojiyi ve yapay zekay\u0131 kullanarak \u00e7al\u0131\u015fanlar\u0131n memnuniyetlerini ve ba\u011fl\u0131l\u0131klar\u0131n\u0131 artt\u0131rmak i\u00e7in \u00e7al\u0131\u015ft\u0131\u011f\u0131n\u0131 s\u00f6yl\u00fcyor.\nErtam bu konuda iki \u00f6rnek veriyor.\nBiri PD denilen performans geli\u015fim sistemi.\nBuraya \u00e7al\u0131\u015fanlar kendi geli\u015fim alanlar\u0131n\u0131 girdikten sonra, sistem o \u00e7al\u0131\u015fanlar\u0131n daha \u00f6nce yapt\u0131\u011f\u0131 ara\u015ft\u0131rmalara, \u00e7al\u0131\u015fmalara ve ilgi alanlar\u0131na bakarak onlara uygun geli\u015fim planlar\u0131 sunuyor.\n\u00d6rne\u011fin \u2018sen \u015fu kitaplar\u0131 okuyabilirsin\u2019, \u2018\u015fu e\u011fitimleri alabilirsin\u2019 diyor.\nDi\u011feri de prediction tool yani tahmin arac\u0131.\n\u00c7al\u0131\u015fanlar\u0131n \u015firkette ka\u00e7 y\u0131l kald\u0131\u011f\u0131na, ald\u0131\u011f\u0131 maa\u015fa, ne kadar s\u00fcre ayn\u0131 pozisyonda kald\u0131\u011f\u0131 gibi bir s\u00fcr\u00fc parametreye bakarak bu ki\u015filerin \u015firketten ayr\u0131lma ihtimali \u00fczerine y\u00fczdeler \u00e7\u0131kar\u0131p bu konuda y\u00f6neticileri bilgilendiriyor ki b\u00f6ylece y\u00f6neticiler o \u00e7al\u0131\u015fanlar\u0131n ihtiya\u00e7lar\u0131 konusunda daha proaktif davranabiliyorlar.\nBelgin Ertam, bu arac\u0131n \u00e7ok be\u011fenildi\u011fini s\u00f6yl\u00fcyor: \u201c\u00c7al\u0131\u015fanlar\u0131n daha kendilerinin akl\u0131nda yokken, birisinin bu konuda \u00e7al\u0131\u015fma yapm\u0131\u015f olmas\u0131 onlar\u0131n motivasyonlar\u0131n\u0131, memnuniyetlerini artt\u0131r\u0131yor.\u201d",
    "article_html": "",
    "meta_description": "G\u00fcn\u00fcm\u00fczde her alanda ad\u0131ndan s\u00f6z ettiren yapay zeka, ba\u015fta i\u015fe al\u0131m ve \u00e7al\u0131\u015fan ba\u011fl\u0131l\u0131\u011f\u0131 yaratma alanlar\u0131nda olmak \u00fczere insan kaynaklar\u0131nda da kullan\u0131l\u0131r oldu. Yapay zeka CV\u2019leri eliyor, m\u00fclakatlarda sizin ses tonunuzdan, mimiklerinizden i\u015fe uygun olup olmad\u0131\u011f\u0131n\u0131z\u0131 s\u00f6yl\u00fcyor ve i\u015fe al\u0131m h\u0131z\u0131n\u0131z\u0131 artt\u0131r\u0131yor. \u0130\u015fe...",
    "meta_lang": "tr"
}