{
    "article_id": "ed06c2cc33e4b11227f870f23e815bfc.1590265984.919275",
    "title": "Madencilik alan\u0131ndaki 3 b\u00f6l\u00fcme asgari \u00fccret oran\u0131nda burs",
    "authors": [],
    "canonical_link": "https://www.hurriyet.com.tr/egitim/madencilik-alanindaki-3-bolume-asgari-ucret-oraninda-burs-41516267",
    "url": "http://hurriyet.com.tr/egitim/madencilik-alanindaki-3-bolume-asgari-ucret-oraninda-burs-41516267",
    "top_img": "https://i4.hurimg.com/i/hurriyet/75/0x0/5ebba7787af50700088d410d.jpg",
    "meta_img": "https://i4.hurimg.com/i/hurriyet/75/0x0/5ebba7787af50700088d410d.jpg",
    "movies": [],
    "text": "\u0130\u015fbirli\u011fi protokol\u00fcn\u00fcn imza t\u00f6reni, Sanayi ve Teknoloji Bakan\u0131 Mustafa Varank, Y\u00d6K Ba\u015fkan\u0131 Prof. Dr. Yekta Sara\u00e7 ve \u0130M\u0130B Y\u00f6netim Kurulu Ba\u015fkan\u0131 Ayd\u0131n Din\u00e7er'in kat\u0131l\u0131m\u0131yla \u00e7evrim i\u00e7i ger\u00e7ekle\u015ftirildi. Bakan Varank, protokol\u00fcn gen\u00e7lere, sekt\u00f6re ve T\u00fcrkiye'ye hay\u0131rl\u0131 olmas\u0131 temennisinde bulundu. S\u00f6z konusu program\u0131n pek \u00e7ok sekt\u00f6re \u00f6rnek olabilece\u011fini belirten \u015f\u00f6yle konu\u015ftu:\n\n\u201cProtokol, parlak ve ba\u015far\u0131l\u0131 gen\u00e7leri madencilik sekt\u00f6r\u00fcne \u00e7ekmenin yan\u0131 s\u0131ra, onlara i\u015f kap\u0131lar\u0131 a\u00e7ma f\u0131rsat\u0131 sa\u011flayacak. Gen\u00e7 i\u015fsizli\u011fiyle m\u00fccadele bizim i\u00e7in en \u00f6nemli alanlar\u0131n ba\u015f\u0131nda. Bu alandaki m\u00fccadelemizde, \u00f6zel sekt\u00f6r\u00fcn daha g\u00fc\u00e7l\u00fc bir \u015fekilde yan\u0131m\u0131zda olmas\u0131 gerekiyor. H\u00fck\u00fcmet olarak, istihdam\u0131 te\u015fvik eden yayg\u0131n ve benzersiz ad\u0131mlar at\u0131yoruz. Bu ad\u0131mlar, reel sekt\u00f6rde kar\u015f\u0131l\u0131\u011f\u0131n\u0131 fazlas\u0131yla bulmal\u0131 ve istihdam oranlar\u0131 kal\u0131c\u0131 \u015fekilde y\u00fckselmeli. Y\u00d6K, \u00fcniversitelerde bu program\u0131n tan\u0131t\u0131m\u0131n\u0131, i\u015f yeri e\u011fitimleri ve stajlar konusunda taraflar aras\u0131nda koordinasyonu sa\u011flayacak. \u0130M\u0130B ise Ege ve Bat\u0131 Akdeniz Birliklerini de koordine ederek program\u0131n sahipli\u011fi konusunda g\u00fc\u00e7l\u00fc bir liderlik g\u00f6sterecek. Gen\u00e7lere istihdam alan\u0131nda sunulacak her f\u0131rsat misliyle geri d\u00f6necek. Gen\u00e7lerin y\u00fcksek motivasyonu verimlilik, etkinlik ve inovasyon olarak i\u015flere geri yans\u0131yacak.\u201d\n\n\u20188 SENEDE 35 M\u0130LYAR L\u0130RALIK YATIRIM YAPILDI\u2019\n\nMadencilik sekt\u00f6r\u00fcn\u00fcn T\u00fcrkiye i\u00e7in \u00f6nemine de de\u011finen Varank, bu stratejik sekt\u00f6r\u00fcn sanayinin t\u00fcm alt kollar\u0131na ham madde \u00fcretti\u011fini ve 40 milyar dolara yak\u0131n ekonomik de\u011fer olu\u015fturdu\u011funu belirtti. Varank, T\u00fcrkiye'nin zengin yer alt\u0131 rezervleri bulundu\u011funu vurgulayarak, \"D\u00fcnyada \u00fcretimi yap\u0131lan 90 maden t\u00fcr\u00fcn\u00fcn 80\u2019i \u00fclkemizde bulunuyor. Ancak, sekt\u00f6rde d\u0131\u015f ticaret a\u00e7\u0131\u011f\u0131 veriyoruz ve hala i\u015flenemeyen rezervlerimiz var. Bakanl\u0131k olarak sekt\u00f6r\u00fc geli\u015ftirmeyi \u00e7ok \u00f6nemsiyor ve \u00fcr\u00fcn \u00e7e\u015fitlili\u011finin sundu\u011fu avantaj\u0131 katma de\u011fere \u00e7evirmek istiyoruz. Bu manada madencilik sekt\u00f6r\u00fcn\u00fc \u00e7e\u015fitli mekanizmalarla destekliyoruz\" dedi.\n\nMadencilik yat\u0131r\u0131mlar\u0131n\u0131n \u00f6ncelikli olarak de\u011ferlendirildi\u011fini dile getiren Varank, bu sayede son sekiz senede, madencilik sekt\u00f6r\u00fcnde 35 milyar liral\u0131k yat\u0131r\u0131m\u0131n hayata ge\u00e7irildi\u011fini ve 35 bin ki\u015finin istihdam edildi\u011fini s\u00f6yledi.\n\n\u2018MADENC\u0130L\u0130K SEKT\u00d6R\u00dc V\u0130ZYONUMUZU BU PROGRAMDAN FAYDALANAN GEN\u00c7LER \u015eEK\u0130LLEND\u0130RECEK\u2019\n\nVarank, sabit yat\u0131r\u0131mlar\u0131n yan\u0131 s\u0131ra, sekt\u00f6rde giri\u015fimcilik, inovasyon ve b\u00f6lgesel kalk\u0131nmay\u0131 da farkl\u0131 mekanizmalarla te\u015fvik ettiklerini belirterek, \u015funlar\u0131 s\u00f6yledi:\n\n\"Madencili\u011fin geli\u015fmesi demek, sanayideki girdi temininin artmas\u0131 ve ithalata ba\u011f\u0131ml\u0131l\u0131\u011f\u0131n azalmas\u0131 demek. \u015eu salg\u0131n s\u00fcreci de ham madde kaynaklar\u0131n\u0131 iyi de\u011ferlendirmenin ve kendi kendine yetebilmenin ne kadar \u00f6nemli oldu\u011funu tekrar ortaya koydu. Dolay\u0131s\u0131yla, yapt\u0131\u011f\u0131n\u0131z i\u015f birli\u011fi bu alandaki \u00fcretim kabiliyetlerimizin geli\u015fmesi a\u00e7\u0131s\u0131ndan da son derece isabetli. Yeti\u015fecek m\u00fchendisler, madenin \u00e7\u0131kar\u0131lmas\u0131, i\u015flenmesi ve Ar-Ge ile yeni nitelikler kazanmas\u0131 a\u015famalar\u0131nda y\u00f6nlendirici olacaklar. Madencilik sekt\u00f6r\u00fcnde gelecek d\u00f6nem vizyonumuzu, bu programdan faydalanan gen\u00e7ler \u015fekillendirecekler.\u201d\n\nT\u00fcrkiye'nin gelece\u011finin katma de\u011ferli \u00fcretim ve y\u00fcksek teknolojide oldu\u011funa dikkati \u00e7eken Varank, \u015f\u00f6yle devam etti:\n\n\"Yar\u0131nlar\u0131 \u015fekillendirecek fiziki ve be\u015feri sermayeye fazlas\u0131yla sahibiz. Kamu, reel sekt\u00f6r ve akademi i\u015f birli\u011fiyle a\u015famayaca\u011f\u0131m\u0131z hi\u00e7bir engel yok. Akademi aya\u011f\u0131nda Y\u00d6K ile g\u00fc\u00e7l\u00fc bir sinerji yakalad\u0131k. Ocak sonunda imzalad\u0131\u011f\u0131m\u0131z protokollerle, \u00fcniversiteler; sanayi kurulu\u015flar\u0131, ara\u015ft\u0131rma merkezleri ve enstit\u00fclerle birlikte Ar-Ge ve yenilik faaliyetlerinde ortak projeler geli\u015ftirilmesinin \u00f6n\u00fcn\u00fc a\u00e7t\u0131k. Getirdi\u011finiz bu yakla\u015f\u0131m\u0131n di\u011fer sekt\u00f6rlere de \u00f6rnek te\u015fkil etmesini temenni ediyorum.\"",
    "keywords": [
        "b\u00f6l\u00fcme",
        "istihdam",
        "bu",
        "sekt\u00f6rde",
        "oran\u0131nda",
        "burs",
        "alan\u0131ndaki",
        "program\u0131n",
        "olarak",
        "asgari",
        "ve",
        "varank",
        "i\u015f",
        "y\u00f6k",
        "madencilik",
        "\u00fccret"
    ],
    "meta_keywords": [
        "meb",
        "burs",
        "madencilik"
    ],
    "publish_date": null,
    "summary": "\u0130\u015fbirli\u011fi protokol\u00fcn\u00fcn imza t\u00f6reni, Sanayi ve Teknoloji Bakan\u0131 Mustafa Varank, Y\u00d6K Ba\u015fkan\u0131 Prof. Dr. Yekta Sara\u00e7 ve \u0130M\u0130B Y\u00f6netim Kurulu Ba\u015fkan\u0131 Ayd\u0131n Din\u00e7er'in kat\u0131l\u0131m\u0131yla \u00e7evrim i\u00e7i ger\u00e7ekle\u015ftirildi.\nBakan Varank, protokol\u00fcn gen\u00e7lere, sekt\u00f6re ve T\u00fcrkiye'ye hay\u0131rl\u0131 olmas\u0131 temennisinde bulundu.\nS\u00f6z konusu program\u0131n pek \u00e7ok sekt\u00f6re \u00f6rnek olabilece\u011fini belirten \u015f\u00f6yle konu\u015ftu:\u201cProtokol, parlak ve ba\u015far\u0131l\u0131 gen\u00e7leri madencilik sekt\u00f6r\u00fcne \u00e7ekmenin yan\u0131 s\u0131ra, onlara i\u015f kap\u0131lar\u0131 a\u00e7ma f\u0131rsat\u0131 sa\u011flayacak.\nGen\u00e7 i\u015fsizli\u011fiyle m\u00fccadele bizim i\u00e7in en \u00f6nemli alanlar\u0131n ba\u015f\u0131nda.\nBu alandaki m\u00fccadelemizde, \u00f6zel sekt\u00f6r\u00fcn daha g\u00fc\u00e7l\u00fc bir \u015fekilde yan\u0131m\u0131zda olmas\u0131 gerekiyor.\nH\u00fck\u00fcmet olarak, istihdam\u0131 te\u015fvik eden yayg\u0131n ve benzersiz ad\u0131mlar at\u0131yoruz.\nBu ad\u0131mlar, reel sekt\u00f6rde kar\u015f\u0131l\u0131\u011f\u0131n\u0131 fazlas\u0131yla bulmal\u0131 ve istihdam oranlar\u0131 kal\u0131c\u0131 \u015fekilde y\u00fckselmeli.\nY\u00d6K, \u00fcniversitelerde bu program\u0131n tan\u0131t\u0131m\u0131n\u0131, i\u015f yeri e\u011fitimleri ve stajlar konusunda taraflar aras\u0131nda koordinasyonu sa\u011flayacak.\n\u0130M\u0130B ise Ege ve Bat\u0131 Akdeniz Birliklerini de koordine ederek program\u0131n sahipli\u011fi konusunda g\u00fc\u00e7l\u00fc bir liderlik g\u00f6sterecek.\nGen\u00e7lere istihdam alan\u0131nda sunulacak her f\u0131rsat misliyle geri d\u00f6necek.\nGen\u00e7lerin y\u00fcksek motivasyonu verimlilik, etkinlik ve inovasyon olarak i\u015flere geri yans\u0131yacak.\u201d\u20188 SENEDE 35 M\u0130LYAR L\u0130RALIK YATIRIM YAPILDI\u2019Madencilik sekt\u00f6r\u00fcn\u00fcn T\u00fcrkiye i\u00e7in \u00f6nemine de de\u011finen Varank, bu stratejik sekt\u00f6r\u00fcn sanayinin t\u00fcm alt kollar\u0131na ham madde \u00fcretti\u011fini ve 40 milyar dolara yak\u0131n ekonomik de\u011fer olu\u015fturdu\u011funu belirtti.\nVarank, T\u00fcrkiye'nin zengin yer alt\u0131 rezervleri bulundu\u011funu vurgulayarak, \"D\u00fcnyada \u00fcretimi yap\u0131lan 90 maden t\u00fcr\u00fcn\u00fcn 80\u2019i \u00fclkemizde bulunuyor.\nAncak, sekt\u00f6rde d\u0131\u015f ticaret a\u00e7\u0131\u011f\u0131 veriyoruz ve hala i\u015flenemeyen rezervlerimiz var.\nBakanl\u0131k olarak sekt\u00f6r\u00fc geli\u015ftirmeyi \u00e7ok \u00f6nemsiyor ve \u00fcr\u00fcn \u00e7e\u015fitlili\u011finin sundu\u011fu avantaj\u0131 katma de\u011fere \u00e7evirmek istiyoruz.\nBu manada madencilik sekt\u00f6r\u00fcn\u00fc \u00e7e\u015fitli mekanizmalarla destekliyoruz\" dedi.\nMadencilik yat\u0131r\u0131mlar\u0131n\u0131n \u00f6ncelikli olarak de\u011ferlendirildi\u011fini dile getiren Varank, bu sayede son sekiz senede, madencilik sekt\u00f6r\u00fcnde 35 milyar liral\u0131k yat\u0131r\u0131m\u0131n hayata ge\u00e7irildi\u011fini ve 35 bin ki\u015finin istihdam edildi\u011fini s\u00f6yledi.\n\u2018MADENC\u0130L\u0130K SEKT\u00d6R\u00dc V\u0130ZYONUMUZU BU PROGRAMDAN FAYDALANAN GEN\u00c7LER \u015eEK\u0130LLEND\u0130RECEK\u2019Varank, sabit yat\u0131r\u0131mlar\u0131n yan\u0131 s\u0131ra, sekt\u00f6rde giri\u015fimcilik, inovasyon ve b\u00f6lgesel kalk\u0131nmay\u0131 da farkl\u0131 mekanizmalarla te\u015fvik ettiklerini belirterek, \u015funlar\u0131 s\u00f6yledi:\"Madencili\u011fin geli\u015fmesi demek, sanayideki girdi temininin artmas\u0131 ve ithalata ba\u011f\u0131ml\u0131l\u0131\u011f\u0131n azalmas\u0131 demek.\n\u015eu salg\u0131n s\u00fcreci de ham madde kaynaklar\u0131n\u0131 iyi de\u011ferlendirmenin ve kendi kendine yetebilmenin ne kadar \u00f6nemli oldu\u011funu tekrar ortaya koydu.\nDolay\u0131s\u0131yla, yapt\u0131\u011f\u0131n\u0131z i\u015f birli\u011fi bu alandaki \u00fcretim kabiliyetlerimizin geli\u015fmesi a\u00e7\u0131s\u0131ndan da son derece isabetli.\nYeti\u015fecek m\u00fchendisler, madenin \u00e7\u0131kar\u0131lmas\u0131, i\u015flenmesi ve Ar-Ge ile yeni nitelikler kazanmas\u0131 a\u015famalar\u0131nda y\u00f6nlendirici olacaklar.\nMadencilik sekt\u00f6r\u00fcnde gelecek d\u00f6nem vizyonumuzu, bu programdan faydalanan gen\u00e7ler \u015fekillendirecekler.\u201dT\u00fcrkiye'nin gelece\u011finin katma de\u011ferli \u00fcretim ve y\u00fcksek teknolojide oldu\u011funa dikkati \u00e7eken Varank, \u015f\u00f6yle devam etti:\"Yar\u0131nlar\u0131 \u015fekillendirecek fiziki ve be\u015feri sermayeye fazlas\u0131yla sahibiz.\nKamu, reel sekt\u00f6r ve akademi i\u015f birli\u011fiyle a\u015famayaca\u011f\u0131m\u0131z hi\u00e7bir engel yok.\nAkademi aya\u011f\u0131nda Y\u00d6K ile g\u00fc\u00e7l\u00fc bir sinerji yakalad\u0131k.\nOcak sonunda imzalad\u0131\u011f\u0131m\u0131z protokollerle, \u00fcniversiteler; sanayi kurulu\u015flar\u0131, ara\u015ft\u0131rma merkezleri ve enstit\u00fclerle birlikte Ar-Ge ve yenilik faaliyetlerinde ortak projeler geli\u015ftirilmesinin \u00f6n\u00fcn\u00fc a\u00e7t\u0131k.\nGetirdi\u011finiz bu yakla\u015f\u0131m\u0131n di\u011fer sekt\u00f6rlere de \u00f6rnek te\u015fkil etmesini temenni ediyorum.\"",
    "article_html": "",
    "meta_description": "Y\u00fcksek\u00f6\u011fretim Kurulu (Y\u00d6K) ile \u0130stanbul Maden \u0130hracat\u00e7\u0131lar\u0131 Birli\u011fi (\u0130M\u0130B) aras\u0131nda \u00fcniversitelerde maden, jeoloji ve cevher haz\u0131rlama m\u00fchendislikleri programlar\u0131nda sekt\u00f6r\u00fcn ihtiya\u00e7 duydu\u011fu nitelikli m\u00fchendisleri yeti\u015ftirebilmek ve b\u00f6ylelikle T\u00fcrk madencilik sekt\u00f6r\u00fcyle ihracata katk\u0131da bulunmak amac\u0131yla \u0130M\u0130B...",
    "meta_lang": "tr"
}