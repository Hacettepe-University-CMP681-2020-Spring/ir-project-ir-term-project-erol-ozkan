{
    "article_id": "13f70c5a505882275aa5d38c0b3aadd1.1590265832.0577219",
    "title": "Lazer ile yak\u0131n g\u00f6zl\u00fckten kurtulmak m\u00fcmk\u00fcn m\u00fc?",
    "authors": [],
    "canonical_link": "https://www.hurriyet.com.tr/kelebek/saglik/lazer-ile-yakin-gozlukten-kurtulmak-mumkun-mu-40841290",
    "url": "http://hurriyet.com.tr/kelebek/saglik/lazer-ile-yakin-gozlukten-kurtulmak-mumkun-mu-40841290",
    "top_img": "https://i4.hurimg.com/i/hurriyet/75/0x0/5b040d3c0e32f81ad0504c17.jpg",
    "meta_img": "https://i4.hurimg.com/i/hurriyet/75/0x0/5b040d3c0e32f81ad0504c17.jpg",
    "movies": [],
    "text": "YAKIN G\u00d6RME BOZUKLU\u011eU BEL\u0130RT\u0130LER\u0130 VE G\u00d6ZL\u00dcK KULLANIMI\n\nPresbiyopi \u00f6zellikle 40 ya\u015f \u00fcst\u00fc ki\u015filerde; ufak yaz\u0131lar\u0131 rahat \u015fekilde okumakta zorlanma, kitab\u0131 uzakla\u015ft\u0131rarak okumaya \u00e7al\u0131\u015fma gibi belirtilerle ba\u015flar. \u00d6te yandan; okuma esnas\u0131nda g\u00f6z\u00fcn \u00e7abucak yorulmas\u0131, lo\u015f \u0131\u015f\u0131kta okumada zorluk ya\u015fanmas\u0131 gibi durumlar da belirtiler aras\u0131nda yer al\u0131r.\n\nPresbiyopi problemi ya\u015fayan ki\u015filere okuma zorluklar\u0131nda ince kenarl\u0131 g\u00f6zl\u00fck camlar\u0131 yard\u0131mc\u0131 olur. Bunun yan\u0131 s\u0131ra ayn\u0131 zamanda uza\u011f\u0131 g\u00f6rmek konusunda problem ya\u015fayanlar uzak ve yak\u0131n cam\u0131 ayn\u0131 \u00e7er\u00e7evede bulunduran bifokal - multifokal g\u00f6zl\u00fck camlar\u0131 kullanabilirler. Ayn\u0131 i\u015flevi g\u00f6ren lenslerle de g\u00f6rme bozukluklar\u0131n\u0131n \u00f6n\u00fcne ge\u00e7ilebilir. Ancak g\u00f6zl\u00fck ve lens kullanmak istemeyenler i\u00e7in alternatif olarak Supracor ile LAS\u0130K tedavisi uygulanabilir.\n\n\n\n\n\nSUPRACOR Y\u00d6NTEM\u0130 \u0130LE YAKIN G\u00d6ZL\u00dcKLER\u0130N\u0130ZDEN KURTULAB\u0130L\u0130RS\u0130N\u0130Z\n\n\u00d6zellikle kitap, cep telefonu yaz\u0131lar\u0131, fiyat etiketleri, gazete ve dergilerdeki ufak yaz\u0131l\u0131 metinleri okumak i\u00e7in kullan\u0131lan yak\u0131n g\u00f6zl\u00fcklerinden tamamen kurtulmak m\u00fcmk\u00fcn. Bunun i\u00e7in Excimer Laser tedavi metotlar\u0131 aras\u0131nda yer alan Supracor, kal\u0131c\u0131 ve etkin bir tedavi y\u00f6ntemidir ve ba\u015far\u0131s\u0131 olduk\u00e7a y\u00fcksektir ancak hastalar\u0131n bir k\u0131sm\u0131nda uza\u011f\u0131 g\u00f6rme kalitesinde bozulma ve geceleri \u0131\u015f\u0131\u011fa kar\u015f\u0131 hassasiyet art\u0131\u015f\u0131 g\u00f6zlenebilir. Tedavi i\u00e7in \u00f6ncelikle rutin g\u00f6z muayenesi ve ard\u0131ndan Excimer Laser tedavisine uygunluk testleri yap\u0131lmas\u0131 gerekir. \u00d6te yandan; keratokonus hastal\u0131\u011f\u0131 bulunanlara ve kornea yap\u0131s\u0131 ince olanlara s\u00f6z konusu tedavi uygulanmaz.\n\nSupracor ile LAS\u0130K tedavisi uygulanacak ki\u015filere; gerekli testlerin yap\u0131lmas\u0131n\u0131n ard\u0131ndan galo\u015f ve \u00f6nl\u00fck giydirilir. G\u00f6zlerin uyu\u015fturulmas\u0131 i\u00e7in anestezik damla uygulan\u0131r. Hastan\u0131n \u00fczeri ve y\u00fcz\u00fc steril bir \u00f6rt\u00fc ile \u00f6rt\u00fcl\u00fcr ve g\u00f6z\u00fcn a\u00e7\u0131k kalmas\u0131 i\u00e7in \u00f6zel bir tel tak\u0131l\u0131r. Hasta haz\u0131r olduktan sonra tedavi genellikle hastan\u0131n yak\u0131n\u0131 g\u00f6rmeye daha yatk\u0131n g\u00f6z\u00fcne uygulan\u0131r. T\u00fcm uygulama yakla\u015f\u0131k 2-4 dakika aras\u0131nda s\u00fcrer. Yap\u0131lan tedavi sonras\u0131nda yakla\u015f\u0131k 2 saat s\u00fcreyle hafif batma hissi ya\u015fanabilir ancak bu durum ge\u00e7icidir. Tedavi uygulamas\u0131n\u0131n ard\u0131ndan biomikroskopta hastan\u0131n g\u00f6z durumu detayl\u0131 bi\u00e7imde kontrol edilir ve hastaya koruyucu g\u00f6zl\u00fck verilir. Operasyon sonras\u0131nda ki\u015filer normal ya\u015fam\u0131na k\u0131sa s\u00fcrede devam edebilir. Hasta bir s\u00fcre kendisine verilen g\u00f6z damlalar\u0131n\u0131 d\u00fczenli \u015fekilde kullan\u0131r.\n\narpanetmedya.com'a katk\u0131lar\u0131 i\u00e7in te\u015fekk\u00fcrler.",
    "keywords": [
        "yak\u0131n",
        "lazer",
        "tedavi",
        "g\u00f6zl\u00fck",
        "g\u00f6z",
        "m\u00fcmk\u00fcn",
        "g\u00f6rme",
        "hastan\u0131n",
        "g\u00f6zl\u00fckten",
        "i\u00e7in",
        "ve",
        "bir",
        "ile",
        "kurtulmak",
        "ayn\u0131",
        "m\u00fc"
    ],
    "meta_keywords": [
        "YAKIN G\u00d6ZL\u00dcK",
        "Halil Bah\u00e7ecio\u011flu",
        "Supracor",
        "LAS\u0130K tedavisi"
    ],
    "publish_date": null,
    "summary": "YAKIN G\u00d6RME BOZUKLU\u011eU BEL\u0130RT\u0130LER\u0130 VE G\u00d6ZL\u00dcK KULLANIMIPresbiyopi \u00f6zellikle 40 ya\u015f \u00fcst\u00fc ki\u015filerde; ufak yaz\u0131lar\u0131 rahat \u015fekilde okumakta zorlanma, kitab\u0131 uzakla\u015ft\u0131rarak okumaya \u00e7al\u0131\u015fma gibi belirtilerle ba\u015flar.\n\u00d6te yandan; okuma esnas\u0131nda g\u00f6z\u00fcn \u00e7abucak yorulmas\u0131, lo\u015f \u0131\u015f\u0131kta okumada zorluk ya\u015fanmas\u0131 gibi durumlar da belirtiler aras\u0131nda yer al\u0131r.\nPresbiyopi problemi ya\u015fayan ki\u015filere okuma zorluklar\u0131nda ince kenarl\u0131 g\u00f6zl\u00fck camlar\u0131 yard\u0131mc\u0131 olur.\nBunun yan\u0131 s\u0131ra ayn\u0131 zamanda uza\u011f\u0131 g\u00f6rmek konusunda problem ya\u015fayanlar uzak ve yak\u0131n cam\u0131 ayn\u0131 \u00e7er\u00e7evede bulunduran bifokal - multifokal g\u00f6zl\u00fck camlar\u0131 kullanabilirler.\nAyn\u0131 i\u015flevi g\u00f6ren lenslerle de g\u00f6rme bozukluklar\u0131n\u0131n \u00f6n\u00fcne ge\u00e7ilebilir.\nAncak g\u00f6zl\u00fck ve lens kullanmak istemeyenler i\u00e7in alternatif olarak Supracor ile LAS\u0130K tedavisi uygulanabilir.\nSUPRACOR Y\u00d6NTEM\u0130 \u0130LE YAKIN G\u00d6ZL\u00dcKLER\u0130N\u0130ZDEN KURTULAB\u0130L\u0130RS\u0130N\u0130Z\u00d6zellikle kitap, cep telefonu yaz\u0131lar\u0131, fiyat etiketleri, gazete ve dergilerdeki ufak yaz\u0131l\u0131 metinleri okumak i\u00e7in kullan\u0131lan yak\u0131n g\u00f6zl\u00fcklerinden tamamen kurtulmak m\u00fcmk\u00fcn.\nBunun i\u00e7in Excimer Laser tedavi metotlar\u0131 aras\u0131nda yer alan Supracor, kal\u0131c\u0131 ve etkin bir tedavi y\u00f6ntemidir ve ba\u015far\u0131s\u0131 olduk\u00e7a y\u00fcksektir ancak hastalar\u0131n bir k\u0131sm\u0131nda uza\u011f\u0131 g\u00f6rme kalitesinde bozulma ve geceleri \u0131\u015f\u0131\u011fa kar\u015f\u0131 hassasiyet art\u0131\u015f\u0131 g\u00f6zlenebilir.\nTedavi i\u00e7in \u00f6ncelikle rutin g\u00f6z muayenesi ve ard\u0131ndan Excimer Laser tedavisine uygunluk testleri yap\u0131lmas\u0131 gerekir.\n\u00d6te yandan; keratokonus hastal\u0131\u011f\u0131 bulunanlara ve kornea yap\u0131s\u0131 ince olanlara s\u00f6z konusu tedavi uygulanmaz.\nSupracor ile LAS\u0130K tedavisi uygulanacak ki\u015filere; gerekli testlerin yap\u0131lmas\u0131n\u0131n ard\u0131ndan galo\u015f ve \u00f6nl\u00fck giydirilir.\nG\u00f6zlerin uyu\u015fturulmas\u0131 i\u00e7in anestezik damla uygulan\u0131r.\nHastan\u0131n \u00fczeri ve y\u00fcz\u00fc steril bir \u00f6rt\u00fc ile \u00f6rt\u00fcl\u00fcr ve g\u00f6z\u00fcn a\u00e7\u0131k kalmas\u0131 i\u00e7in \u00f6zel bir tel tak\u0131l\u0131r.\nHasta haz\u0131r olduktan sonra tedavi genellikle hastan\u0131n yak\u0131n\u0131 g\u00f6rmeye daha yatk\u0131n g\u00f6z\u00fcne uygulan\u0131r.\nT\u00fcm uygulama yakla\u015f\u0131k 2-4 dakika aras\u0131nda s\u00fcrer.\nYap\u0131lan tedavi sonras\u0131nda yakla\u015f\u0131k 2 saat s\u00fcreyle hafif batma hissi ya\u015fanabilir ancak bu durum ge\u00e7icidir.\nTedavi uygulamas\u0131n\u0131n ard\u0131ndan biomikroskopta hastan\u0131n g\u00f6z durumu detayl\u0131 bi\u00e7imde kontrol edilir ve hastaya koruyucu g\u00f6zl\u00fck verilir.\nOperasyon sonras\u0131nda ki\u015filer normal ya\u015fam\u0131na k\u0131sa s\u00fcrede devam edebilir.\nHasta bir s\u00fcre kendisine verilen g\u00f6z damlalar\u0131n\u0131 d\u00fczenli \u015fekilde kullan\u0131r.\narpanetmedya.com'a katk\u0131lar\u0131 i\u00e7in te\u015fekk\u00fcrler.",
    "article_html": "",
    "meta_description": "T\u00fcrkiye\u2019de ve d\u00fcnyada uzun s\u00fcredir uygulanan lazer tedavisi ile yak\u0131n\u0131 g\u00f6rme problemi ya\u015fayan hastalar k\u0131sa s\u00fcrede\u00a0bu probleminden\u00a0kurtulup, normal ya\u015fant\u0131s\u0131na d\u00f6nebiliyor. G\u00f6z Hastal\u0131klar\u0131 Uzman\u0131 Prof. Dr. Halil Bah\u00e7ecio\u011flu, \u00f6zellikle ilk semptomlar\u0131n\u0131 40 ya\u015f\u0131ndan itibaren g\u00f6stermeye ba\u015flayan presbiyopi...",
    "meta_lang": "tr"
}