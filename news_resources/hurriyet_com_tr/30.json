{
    "article_id": "46ffac747968ebba3fa31c9006ede454.1590265616.1811948",
    "title": "Koronay\u0131 yendiler, peki bundan ne \u00f6\u011frendiler?",
    "authors": [
        "\u0130pek \u0130zci\u0307"
    ],
    "canonical_link": "https://www.hurriyet.com.tr/kelebek/hurriyet-cumartesi/koronayi-yendiler-peki-bundan-ne-ogrendiler-41523924",
    "url": "http://hurriyet.com.tr/kelebek/hurriyet-cumartesi/koronayi-yendiler-peki-bundan-ne-ogrendiler-41523924",
    "top_img": "https://i4.hurimg.com/i/hurriyet/75/0x0/5ec82dd27af50710c8cee8b4.jpg",
    "meta_img": "https://i4.hurimg.com/i/hurriyet/75/0x0/5ec82dd27af50710c8cee8b4.jpg",
    "movies": [],
    "text": "Her \u015feye yeniden ba\u015flam\u0131\u015f gibiyim\n\nNecdet \u00c7elen (37) Sat\u0131\u015f temsilcisi\n\nAte\u015fim iki-\u00fc\u00e7 g\u00fcn boyunca d\u00fc\u015fmedi, \u00e7ok da halsizdim. 1 Nisan\u2019da Eski\u015fehir Yunus Emre Devlet Hastanesi\u2019ne gittim. Ayn\u0131 anda hem korona hem l\u00f6semi hastas\u0131 oldu\u011fumu \u00f6\u011frenince o hep bahsettikleri film \u015feridi g\u00f6zlerimin \u00f6n\u00fcnden ge\u00e7ti. 17 g\u00fcn hastanede yatt\u0131m. Ba\u015fta \u201cBenim i\u00e7in buraya kadar\u201d dedim ama ba\u015fhekimimiz Mustafa Karag\u00fclle, doktorlar ve hem\u015fireler umutsuzlu\u011fa kap\u0131lmama izin vermedi. Koronay\u0131 yendim, s\u0131ra l\u00f6semide. Eskiden karamsar biriydim. Art\u0131k her \u015feye daha olumlu bak\u0131yorum, kafaya takm\u0131yorum, e\u015fimle \u00e7ocu\u011fumla daha g\u00fczel vakit ge\u00e7irmeye u\u011fra\u015f\u0131yorum. Yenilendim, hayata yeniden ba\u015flam\u0131\u015f gibiyim.\n\nG\u00f6rmeye vakit bulamad\u0131\u011f\u0131m yerleri ke\u015ffedece\u011fim\n\nE.K. (39) DJ & organizat\u00f6r\n\n\u0130yile\u015ftikten sonra yeniden do\u011fmu\u015f gibi hissettim, hayata bak\u0131\u015f\u0131m de\u011fi\u015fti. De\u011fer vermenin, sevmenin, sevilmenin insana neler katabildi\u011fini fazlas\u0131yla hissettim, sa\u011fl\u0131\u011f\u0131n ne kadar de\u011ferli oldu\u011funu ya\u015fayarak \u00f6\u011frendim. Bundan sonra \u00e7ok basit \u015feyler i\u00e7in \u00fcz\u00fclmeyece\u011fim, her dakika bir yere yeti\u015fmek zorundaym\u0131\u015f\u0131m gibi ya\u015famayaca\u011f\u0131m. Me\u011fer kendime ne kadar gereksiz sorumluluklar y\u00fckl\u00fcyormu\u015fum. Bu konuda \u00e7ok daha dikkatli olaca\u011f\u0131m ve spor yapmaktan vazge\u00e7meyece\u011fim. Eskiden senede bir defa tatil yap\u0131yordum. Art\u0131k daha az \u00e7al\u0131\u015f\u0131p y\u0131l i\u00e7inde kendime birka\u00e7 defa k\u0131sa tatiller verece\u011fim. Daha \u00f6nce g\u00f6rmeye vakit bulamad\u0131\u011f\u0131m yerleri ke\u015ffedece\u011fim; G\u00f6beklitepe\u2019ye, Kapadokya\u2019ya gidece\u011fim, Avrupa ve Amerika\u2019daki m\u00fczik festivallerine kat\u0131laca\u011f\u0131m.\n\nDaha \u00e7ok okumak kesinlikle liste ba\u015f\u0131\n\nSeda Akkul (36) Kameraman\n\nSalg\u0131n \u00f6ncesinde e\u015fim Burak\u2019la \u00e7ekti\u011fimiz \u2018\u00c7ok Gezenti\u2019 program\u0131 nedeniyle alt\u0131 y\u0131l boyunca evimizde ayda bir hafta ge\u00e7irebiliyorduk, \u015fimdi d\u0131\u015far\u0131 bile \u00e7\u0131km\u0131yoruz. G\u00fcnde \u00fc\u00e7 \u00f6\u011f\u00fcn yemek haz\u0131rlamak, evle ilgilenmek, sa\u011fl\u0131k u\u011fra\u015f\u0131lar\u0131m\u0131z, ila\u00e7lar, fizik tedaviler; benim i\u00e7in \u00e7ok de\u011fi\u015fik bir s\u00fcre\u00e7 ba\u015flatt\u0131. Akl\u0131mda kendimi besleyecek ve daha g\u00fc\u00e7l\u00fc bir ben olu\u015fturmak i\u00e7in yapmam gerekenler listem var. Daha \u00e7ok okumak, liste ba\u015f\u0131. \u0130\u015fimde daha neler yapabilece\u011fimi d\u00fc\u015f\u00fcn\u00fcrken \u201cKendim de e\u011flenmeliyim\u201d diye her an\u0131 e\u011flenceli k\u0131lmak istiyorum. Do\u011faya sayg\u0131m daha da artt\u0131 ve bununla ilgili neler yapabilece\u011fimi ara\u015ft\u0131r\u0131yorum. Burak yo\u011fun bak\u0131mda uyutulurken g\u00fcnl\u00fck tutmaya ba\u015flam\u0131\u015ft\u0131m. Duygular\u0131m\u0131 unutmamak ve hayat ko\u015fturmas\u0131nda kendime yabanc\u0131la\u015fmamak i\u00e7in notlar almaya devam ediyorum.\n\nEski normale d\u00f6nmek istiyorum\n\nBurak Akkul (48) Sunucu, yazar\n\nRutinlerimiz \u00e7ok derine i\u015flemi\u015f halde. Bir s\u00fcre korkar, tedbirleri artt\u0131r\u0131r\u0131z ama eski hayata, eski bak\u0131\u015f a\u00e7\u0131m\u0131za d\u00f6neriz diye tahmin ediyorum. Hayat\u0131m\u0131 k\u00f6kten de\u011fi\u015ftirece\u011fimi d\u00fc\u015f\u00fcnm\u00fcyorum. Hayatta belli ba\u015fl\u0131 ihtiya\u00e7lar\u0131m\u0131z var. Bundan sonra da piyasan\u0131n izin verdi\u011fi kadar\u0131yla mesle\u011fimizi yapmaya, ekmek param\u0131z\u0131 kazanmaya devam etmeye \u00e7al\u0131\u015faca\u011f\u0131z. Bende hen\u00fcz hayata yeniden ba\u015flam\u0131\u015f\u0131m gibi bir hissiyat olu\u015fmad\u0131. Belki s\u00fcreci \u00e7ok a\u011f\u0131r atlatt\u0131\u011f\u0131m i\u00e7in, \u00f6ncelikle \u2018eski normal\u2019e d\u00f6nmek istiyorum. Sonraki kararlar\u0131 normalimi yakalad\u0131ktan sonra d\u00fc\u015f\u00fcnmeye ba\u015flar\u0131m herhalde. Uyutulurken 17 kilo vermi\u015ftim, \u015fu an sadece dengeli beslenme ve kilomu sa\u011fl\u0131kl\u0131 seviyede tutmak i\u00e7in \u00e7\u0131lg\u0131n bir m\u00fccadele halindeyim.\n\nAilemi daha s\u0131k ar\u0131yorum\n\nTu\u011fba Y\u0131ld\u0131z (26) Lojistik sorumlusu\n\nHastal\u0131\u011f\u0131 \u00e7ok a\u011f\u0131r ge\u00e7irdi\u011fim i\u00e7in hayat\u0131m\u0131 korona \u00f6ncesi ve sonras\u0131 diye ikiye ay\u0131r\u0131yorum. \u0130nsan o durumda kendini kirli gibi hissediyor, hasta oldu\u011fumu insanlara s\u00f6ylemek istemiyordum. Uzakla\u015facaklar\u0131n\u0131, ac\u0131yan g\u00f6zlerle bakacaklar\u0131n\u0131 kestirebiliyordum. Bu s\u00fcre\u00e7te sevdiklerimin k\u0131ymetini daha \u00e7ok anlad\u0131m \u00e7\u00fcnk\u00fc onlar sayesinde g\u00fc\u00e7l\u00fc olabildim. Art\u0131k ailemi daha s\u0131k ar\u0131yorum, \u00f6nceleri iki g\u00fcnde bir konu\u015furken art\u0131k mutlaka g\u00fcnde iki-\u00fc\u00e7 kez konu\u015fuyorum.\n\nArt\u0131k kendimi y\u0131pratm\u0131yorum\n\nOktay Erdemir (42) \u0130\u015fletmeci\n\nHastanede yata\u011f\u0131m\u0131n hemen yan\u0131nda tuvalet vard\u0131 ve oraya kadar bile y\u00fcr\u00fcyemez hale gelmi\u015ftim. \u0130\u015fte o zaman \u201cEyvah\u201d dedim, hayat\u0131m g\u00f6zlerimin \u00f6n\u00fcnden ge\u00e7meye ba\u015flad\u0131. Vicdan\u0131m rahatt\u0131, i\u015f hayat\u0131mda ve sosyal hayat\u0131mda kimseyi \u00fczmedim ama \u201cKe\u015fke \u015funa \u015f\u00f6yle davransayd\u0131m, \u015f\u00f6yle deseydim\u201d diye d\u00fc\u015f\u00fcnd\u00fc\u011f\u00fcm oldu. Ne zaman ki biraz toparlad\u0131m, i\u015fte o zaman b\u00fct\u00fcn olumsuz d\u00fc\u015f\u00fcnceleri de kafamdan att\u0131m.\n\n\n\nEskiden i\u015fkoliktim. E\u015f dost aray\u0131p \u201cG\u00f6r\u00fc\u015felim\u201d dedi\u011finde bana i\u015fim engel oluyordu. Art\u0131k olmayacak. Hafta sonu tatilinin d\u0131\u015f\u0131nda hafta i\u00e7i bir g\u00fcn \u00e7al\u0131\u015fmama karar\u0131 ald\u0131m. \u0130\u015fle ilgili meselelere art\u0131k kafam\u0131 takm\u0131yorum, kendimi y\u0131pratm\u0131yorum. Daha rahat ya\u015famak istiyorum \u00e7\u00fcnk\u00fc yeniden do\u011fdum. Anneme-babama haftada bir gidiyordum, \u015fimdi daha fazla gidece\u011fim. D\u00f6rt ya\u015f\u0131ndaki o\u011flum ben hastanedeyken annesine s\u00fcrekli \u201cBabam geldi\u011finde ona sar\u0131laca\u011f\u0131m\u201d diyormu\u015f. Hastaneden \u00e7\u0131karken koridorda onu g\u00f6rd\u00fcm, kollar\u0131n\u0131 a\u00e7m\u0131\u015ft\u0131 ama sar\u0131lamam\u0131\u015ft\u0131m. Sonra 14 g\u00fcn de evde karantinaya girdim, nihayet bug\u00fcn onunla ilk kez kucakla\u015ft\u0131m. Ne kadar harika bir duyguydu, anlatamam. \u015eimdi evde haftada bir-iki kez sinema g\u00fcn\u00fc yap\u0131yoruz. E\u015fim hastaneye yar\u0131m kalan kitaplar\u0131m\u0131 getirmi\u015fti, onlar\u0131 bitirdim. Okuma al\u0131\u015fkanl\u0131\u011f\u0131ma da d\u00f6nd\u00fcm.\n\nSa\u011fl\u0131kl\u0131 ya\u015fam\u0131 b\u0131rakmayaca\u011f\u0131m\n\nD. K. (28) Hekim\n\nHayat\u0131mda salg\u0131ndan \u00f6nce ve sonra diye bir ayr\u0131m\u0131 sadece sosyal ili\u015fkilerimde g\u00f6rebiliyorum. Dokunmay\u0131, sar\u0131lmay\u0131 \u00e7ok \u00e7ok seven biriydim. \u015eimdi hastalar\u0131m\u0131 muayene ederken bile tedirgin oluyorum. G\u00fcne 6.00-7.00 aras\u0131 ba\u015flamama ra\u011fmen uykuya direnir, gece 2.00\u2019den \u00f6nce yatmazd\u0131m. \u015eimdi 21.00\u2019de uykum mu geldi, hemen yat\u0131yorum. Art\u0131k d\u0131\u015far\u0131da yemek de yemem, \u00e7ok ac\u0131k\u0131rsam bir marketten muz al\u0131r onu yerim. Sa\u011fl\u0131kl\u0131 ya\u015famaktan kesinlikle \u015fa\u015fmayaca\u011f\u0131m.\n\n\u00d6zg\u00fcrl\u00fc\u011f\u00fcm\u00fcz\u00fcn k\u0131ymetini bilece\u011fiz\n\nEbru Erent\u00fcrk (32) Hekim\n\nHastal\u0131\u011f\u0131 a\u011f\u0131r ge\u00e7irmem kendime zaman ay\u0131r\u0131p ba\u011f\u0131\u015f\u0131kl\u0131k sistemimi g\u00fc\u00e7lendirmem gerekti\u011fini hat\u0131rlatt\u0131 bana. \u015eimdiden sa\u011fl\u0131kl\u0131 beslenme ve sporu hayat\u0131ma entegre ettim, gereksiz stresten uzak kalmaya \u00e7al\u0131\u015faca\u011f\u0131m. Bu pandeminin insanl\u0131k i\u00e7in bir d\u00f6n\u00fcm noktas\u0131 oldu\u011funu d\u00fc\u015f\u00fcn\u00fcyorum. Art\u0131k hem sevdiklerimizin hem de \u00f6zg\u00fcrl\u00fc\u011f\u00fcm\u00fcz\u00fcn k\u0131ymetini daha \u00e7ok bilece\u011fiz bence. Bir\u00e7ok insan\u0131n sa\u011fl\u0131kl\u0131 ya\u015fam ve toplum sa\u011fl\u0131\u011f\u0131 bilinci kazand\u0131\u011f\u0131n\u0131 g\u00f6rmek de umut verici.",
    "keywords": [
        "ne",
        "bundan",
        "\u00e7ok",
        "sonra",
        "kadar",
        "art\u0131k",
        "yendiler",
        "yeniden",
        "daha",
        "i\u00e7in",
        "ve",
        "\u00f6\u011frendiler",
        "bir",
        "koronay\u0131",
        "peki",
        "\u015fimdi"
    ],
    "meta_keywords": [
        "gazetehaberleri",
        "koronavir\u00fcs",
        "pandemi"
    ],
    "publish_date": null,
    "summary": "Her \u015feye yeniden ba\u015flam\u0131\u015f gibiyimNecdet \u00c7elen (37) Sat\u0131\u015f temsilcisiAte\u015fim iki-\u00fc\u00e7 g\u00fcn boyunca d\u00fc\u015fmedi, \u00e7ok da halsizdim.\nAyn\u0131 anda hem korona hem l\u00f6semi hastas\u0131 oldu\u011fumu \u00f6\u011frenince o hep bahsettikleri film \u015feridi g\u00f6zlerimin \u00f6n\u00fcnden ge\u00e7ti.\nBa\u015fta \u201cBenim i\u00e7in buraya kadar\u201d dedim ama ba\u015fhekimimiz Mustafa Karag\u00fclle, doktorlar ve hem\u015fireler umutsuzlu\u011fa kap\u0131lmama izin vermedi.\nKoronay\u0131 yendim, s\u0131ra l\u00f6semide.\nArt\u0131k her \u015feye daha olumlu bak\u0131yorum, kafaya takm\u0131yorum, e\u015fimle \u00e7ocu\u011fumla daha g\u00fczel vakit ge\u00e7irmeye u\u011fra\u015f\u0131yorum.\nYenilendim, hayata yeniden ba\u015flam\u0131\u015f gibiyim.\n(39) DJ & organizat\u00f6r\u0130yile\u015ftikten sonra yeniden do\u011fmu\u015f gibi hissettim, hayata bak\u0131\u015f\u0131m de\u011fi\u015fti.\nDe\u011fer vermenin, sevmenin, sevilmenin insana neler katabildi\u011fini fazlas\u0131yla hissettim, sa\u011fl\u0131\u011f\u0131n ne kadar de\u011ferli oldu\u011funu ya\u015fayarak \u00f6\u011frendim.\nBundan sonra \u00e7ok basit \u015feyler i\u00e7in \u00fcz\u00fclmeyece\u011fim, her dakika bir yere yeti\u015fmek zorundaym\u0131\u015f\u0131m gibi ya\u015famayaca\u011f\u0131m.\nMe\u011fer kendime ne kadar gereksiz sorumluluklar y\u00fckl\u00fcyormu\u015fum.\nBu konuda \u00e7ok daha dikkatli olaca\u011f\u0131m ve spor yapmaktan vazge\u00e7meyece\u011fim.\nEskiden senede bir defa tatil yap\u0131yordum.\nArt\u0131k daha az \u00e7al\u0131\u015f\u0131p y\u0131l i\u00e7inde kendime birka\u00e7 defa k\u0131sa tatiller verece\u011fim.\nDaha \u00f6nce g\u00f6rmeye vakit bulamad\u0131\u011f\u0131m yerleri ke\u015ffedece\u011fim; G\u00f6beklitepe\u2019ye, Kapadokya\u2019ya gidece\u011fim, Avrupa ve Amerika\u2019daki m\u00fczik festivallerine kat\u0131laca\u011f\u0131m.\nDaha \u00e7ok okumak kesinlikle liste ba\u015f\u0131Seda Akkul (36) KameramanSalg\u0131n \u00f6ncesinde e\u015fim Burak\u2019la \u00e7ekti\u011fimiz \u2018\u00c7ok Gezenti\u2019 program\u0131 nedeniyle alt\u0131 y\u0131l boyunca evimizde ayda bir hafta ge\u00e7irebiliyorduk, \u015fimdi d\u0131\u015far\u0131 bile \u00e7\u0131km\u0131yoruz.\nG\u00fcnde \u00fc\u00e7 \u00f6\u011f\u00fcn yemek haz\u0131rlamak, evle ilgilenmek, sa\u011fl\u0131k u\u011fra\u015f\u0131lar\u0131m\u0131z, ila\u00e7lar, fizik tedaviler; benim i\u00e7in \u00e7ok de\u011fi\u015fik bir s\u00fcre\u00e7 ba\u015flatt\u0131.\nAkl\u0131mda kendimi besleyecek ve daha g\u00fc\u00e7l\u00fc bir ben olu\u015fturmak i\u00e7in yapmam gerekenler listem var.\nDaha \u00e7ok okumak, liste ba\u015f\u0131.\n\u0130\u015fimde daha neler yapabilece\u011fimi d\u00fc\u015f\u00fcn\u00fcrken \u201cKendim de e\u011flenmeliyim\u201d diye her an\u0131 e\u011flenceli k\u0131lmak istiyorum.\nDo\u011faya sayg\u0131m daha da artt\u0131 ve bununla ilgili neler yapabilece\u011fimi ara\u015ft\u0131r\u0131yorum.\nDuygular\u0131m\u0131 unutmamak ve hayat ko\u015fturmas\u0131nda kendime yabanc\u0131la\u015fmamak i\u00e7in notlar almaya devam ediyorum.\nEski normale d\u00f6nmek istiyorumBurak Akkul (48) Sunucu, yazarRutinlerimiz \u00e7ok derine i\u015flemi\u015f halde.\nBir s\u00fcre korkar, tedbirleri artt\u0131r\u0131r\u0131z ama eski hayata, eski bak\u0131\u015f a\u00e7\u0131m\u0131za d\u00f6neriz diye tahmin ediyorum.\nBundan sonra da piyasan\u0131n izin verdi\u011fi kadar\u0131yla mesle\u011fimizi yapmaya, ekmek param\u0131z\u0131 kazanmaya devam etmeye \u00e7al\u0131\u015faca\u011f\u0131z.\nBende hen\u00fcz hayata yeniden ba\u015flam\u0131\u015f\u0131m gibi bir hissiyat olu\u015fmad\u0131.\nBelki s\u00fcreci \u00e7ok a\u011f\u0131r atlatt\u0131\u011f\u0131m i\u00e7in, \u00f6ncelikle \u2018eski normal\u2019e d\u00f6nmek istiyorum.\nUyutulurken 17 kilo vermi\u015ftim, \u015fu an sadece dengeli beslenme ve kilomu sa\u011fl\u0131kl\u0131 seviyede tutmak i\u00e7in \u00e7\u0131lg\u0131n bir m\u00fccadele halindeyim.\nAilemi daha s\u0131k ar\u0131yorumTu\u011fba Y\u0131ld\u0131z (26) Lojistik sorumlusuHastal\u0131\u011f\u0131 \u00e7ok a\u011f\u0131r ge\u00e7irdi\u011fim i\u00e7in hayat\u0131m\u0131 korona \u00f6ncesi ve sonras\u0131 diye ikiye ay\u0131r\u0131yorum.\n\u0130nsan o durumda kendini kirli gibi hissediyor, hasta oldu\u011fumu insanlara s\u00f6ylemek istemiyordum.\nBu s\u00fcre\u00e7te sevdiklerimin k\u0131ymetini daha \u00e7ok anlad\u0131m \u00e7\u00fcnk\u00fc onlar sayesinde g\u00fc\u00e7l\u00fc olabildim.\nArt\u0131k ailemi daha s\u0131k ar\u0131yorum, \u00f6nceleri iki g\u00fcnde bir konu\u015furken art\u0131k mutlaka g\u00fcnde iki-\u00fc\u00e7 kez konu\u015fuyorum.\nArt\u0131k kendimi y\u0131pratm\u0131yorumOktay Erdemir (42) \u0130\u015fletmeciHastanede yata\u011f\u0131m\u0131n hemen yan\u0131nda tuvalet vard\u0131 ve oraya kadar bile y\u00fcr\u00fcyemez hale gelmi\u015ftim.\nVicdan\u0131m rahatt\u0131, i\u015f hayat\u0131mda ve sosyal hayat\u0131mda kimseyi \u00fczmedim ama \u201cKe\u015fke \u015funa \u015f\u00f6yle davransayd\u0131m, \u015f\u00f6yle deseydim\u201d diye d\u00fc\u015f\u00fcnd\u00fc\u011f\u00fcm oldu.\nNe zaman ki biraz toparlad\u0131m, i\u015fte o zaman b\u00fct\u00fcn olumsuz d\u00fc\u015f\u00fcnceleri de kafamdan att\u0131m.\nArt\u0131k olmayacak.\nHafta sonu tatilinin d\u0131\u015f\u0131nda hafta i\u00e7i bir g\u00fcn \u00e7al\u0131\u015fmama karar\u0131 ald\u0131m.\nDaha rahat ya\u015famak istiyorum \u00e7\u00fcnk\u00fc yeniden do\u011fdum.\nAnneme-babama haftada bir gidiyordum, \u015fimdi daha fazla gidece\u011fim.\nD\u00f6rt ya\u015f\u0131ndaki o\u011flum ben hastanedeyken annesine s\u00fcrekli \u201cBabam geldi\u011finde ona sar\u0131laca\u011f\u0131m\u201d diyormu\u015f.\nSonra 14 g\u00fcn de evde karantinaya girdim, nihayet bug\u00fcn onunla ilk kez kucakla\u015ft\u0131m.\nNe kadar harika bir duyguydu, anlatamam.\nSa\u011fl\u0131kl\u0131 ya\u015fam\u0131 b\u0131rakmayaca\u011f\u0131mD. K. (28) HekimHayat\u0131mda salg\u0131ndan \u00f6nce ve sonra diye bir ayr\u0131m\u0131 sadece sosyal ili\u015fkilerimde g\u00f6rebiliyorum.\nDokunmay\u0131, sar\u0131lmay\u0131 \u00e7ok \u00e7ok seven biriydim.\nG\u00fcne 6.00-7.00 aras\u0131 ba\u015flamama ra\u011fmen uykuya direnir, gece 2.00\u2019den \u00f6nce yatmazd\u0131m.\nArt\u0131k d\u0131\u015far\u0131da yemek de yemem, \u00e7ok ac\u0131k\u0131rsam bir marketten muz al\u0131r onu yerim.\n\u00d6zg\u00fcrl\u00fc\u011f\u00fcm\u00fcz\u00fcn k\u0131ymetini bilece\u011fizEbru Erent\u00fcrk (32) HekimHastal\u0131\u011f\u0131 a\u011f\u0131r ge\u00e7irmem kendime zaman ay\u0131r\u0131p ba\u011f\u0131\u015f\u0131kl\u0131k sistemimi g\u00fc\u00e7lendirmem gerekti\u011fini hat\u0131rlatt\u0131 bana.\n\u015eimdiden sa\u011fl\u0131kl\u0131 beslenme ve sporu hayat\u0131ma entegre ettim, gereksiz stresten uzak kalmaya \u00e7al\u0131\u015faca\u011f\u0131m.\nBu pandeminin insanl\u0131k i\u00e7in bir d\u00f6n\u00fcm noktas\u0131 oldu\u011funu d\u00fc\u015f\u00fcn\u00fcyorum.\nArt\u0131k hem sevdiklerimizin hem de \u00f6zg\u00fcrl\u00fc\u011f\u00fcm\u00fcz\u00fcn k\u0131ymetini daha \u00e7ok bilece\u011fiz bence.\nBir\u00e7ok insan\u0131n sa\u011fl\u0131kl\u0131 ya\u015fam ve toplum sa\u011fl\u0131\u011f\u0131 bilinci kazand\u0131\u011f\u0131n\u0131 g\u00f6rmek de umut verici.",
    "article_html": "",
    "meta_description": "Kimi g\u00fcnlerce hastanede kald\u0131, yo\u011fun bak\u0131ma girdi, kimi hastal\u0131\u011f\u0131 nispeten daha kolay atlatt\u0131, kendini evde karantinaya al\u0131p iyile\u015fti. Hayatlar\u0131 nas\u0131l de\u011fi\u015fti? B\u00fcy\u00fck farklar var m\u0131, yeni kararlar ald\u0131lar m\u0131 yoksa rutinlere devam m\u0131? Hayata d\u00f6nen sekiz ki\u015fi ya\u015fama \u2018art\u0131k\u2019 nas\u0131l bakt\u0131klar\u0131n\u0131 anlat\u0131yor...",
    "meta_lang": "tr"
}