{
    "article_id": "300c8189b435b8f1c0843e4322d049e2.1590266271.2689607",
    "title": "\u00d6\u011frenciler i\u00e7in dijital \u00f6\u011frenim program\u0131 ba\u015flad\u0131",
    "authors": [],
    "canonical_link": "https://www.hurriyet.com.tr/teknoloji/ogrenciler-icin-dijital-ogrenim-programi-basladi-41522550",
    "url": "http://hurriyet.com.tr/teknoloji/ogrenciler-icin-dijital-ogrenim-programi-basladi-41522550",
    "top_img": "https://i4.hurimg.com/i/hurriyet/75/0x0/5ec637630f25442468211e8c.jpg",
    "meta_img": "https://i4.hurimg.com/i/hurriyet/75/0x0/5ec637630f25442468211e8c.jpg",
    "movies": [],
    "text": "COVID-19'a yan\u0131t olarak ortaya \u00e7\u0131kan UNESCO liderli\u011findeki K\u00fcresel E\u011fitim Koalisyonu'na kat\u0131lan Ericsson, UNESCO ile birlikte \u00e7ocuklara Yapay Zek\u00e2 \u00f6\u011fretmeyi ama\u00e7layan yeni portal\u0131 13 May\u0131s tarihinde hayata ge\u00e7irdi. Bu \u00e7abalara b\u00fcy\u00fck katk\u0131da bulunan \u015firket, tecrit \u00f6nlemleri ve ev karantinalar\u0131 nedeniyle \u015fu anda dezavantajl\u0131 durumda olan d\u00fcnyan\u0131n d\u00f6rt bir yan\u0131ndaki \u00f6\u011frenciler i\u00e7indijital program\u0131 olan en son Connect To Learn giri\u015fimi Ericsson Educate\u2019i hayata ge\u00e7irdi (educate.ericsson.net). Ericsson taraf\u0131ndan olu\u015fturulan Web portallar\u0131 \u00fczerinden \u00fccretsiz olarak eri\u015filebilen program, hedef kitlenin e\u011fitim ihtiya\u00e7lar\u0131 ve olgunluk d\u00fczeyine g\u00f6re \u00f6zelle\u015ftirilmi\u015f farkl\u0131 \u00f6\u011frenme yollar\u0131 i\u00e7eriyor.\n\nEricsson Connect To Learn Program\u0131 Direkt\u00f6r\u00fc Zohra Yermeche konuyla ilgili olarak \u015funlar\u0131 s\u00f6yledi: \"Salg\u0131n, \u00f6\u011frencilerin daha \u00f6nce hi\u00e7 kar\u015f\u0131 kar\u015f\u0131ya kalmad\u0131klar\u0131 \u015fekilde d\u00fcnya genelinde t\u00fcm \u00f6\u011frenim faaliyetlerini olumsuz y\u00f6nde etkiledi. Okul ve arkada\u015flar\u0131n\u0131n olmamas\u0131, gerekti\u011finde \u00f6\u011fretmenlerle do\u011frudan temas kurulamamas\u0131 ve uzaktan \u00f6\u011frenim, \u00f6\u011frencilerin kar\u015f\u0131s\u0131na yepyeni zorluklar \u00e7\u0131kard\u0131. Yeni derslere uyum sa\u011flamak ve \u00f6\u011fretim yakla\u015f\u0131mlar\u0131n\u0131 yeniden g\u00f6zden ge\u00e7irmek zorunda olan \u00f6\u011fretmenler a\u00e7\u0131s\u0131ndan da uzaktan ders anlat\u0131m\u0131 veya sanal s\u0131n\u0131f y\u00f6netimi zorluklara neden oldu. \u015eu an en b\u00fcy\u00fck ihtiya\u00e7, hem bilgilendirici hem de ilgi \u00e7ekici olan kaliteli e\u011fitim i\u00e7eri\u011fine eri\u015fim sa\u011flayan kapsay\u0131c\u0131, \u00f6l\u00e7eklenebilir ve kullan\u0131m\u0131 kolay dijital \u00f6\u011frenim sistemleridir.\u201d\n\nEricsson Educate, ani geli\u015fen bu ola\u011fan\u00fcst\u00fc d\u00f6nemde \u00f6\u011frencilere yard\u0131mc\u0131 olacak kapsaml\u0131 \u00f6\u011frenim f\u0131rsatlar\u0131 sunuyor. \u00d6\u011frenim, orta dereceli okullarda ve \u00fcniversitelerde \u00f6\u011frencilerin dijital becerilerini geli\u015ftirmeyi te\u015fvik eden ve ayn\u0131 zamanda \u00f6\u011fretmenleri daha sanal bir \u00f6\u011fretim ortam\u0131na ge\u00e7i\u015fe te\u015fvik eden kapsaml\u0131 bir m\u00fcfredatla daha ilgin\u00e7 hale getiriliyor.\n\nEricsson taraf\u0131ndan geli\u015ftirilen dijital beceri portal\u0131 5G \u015febekeleri, Nesnelerin \u0130nterneti (IoT), veri bilimi, otomasyon, yapay zek\u00e2 ve makine \u00f6\u011frenimi e\u011fitimlerini i\u00e7eriyor. M\u00fcfredat, \u00fcniversite \u00f6\u011frencilerinin telekom ve BT sekt\u00f6rlerindeki i\u015f f\u0131rsatlar\u0131na haz\u0131r olmalar\u0131n\u0131 sa\u011flamak i\u00e7in BT becerilerini g\u00fc\u00e7lendirmeyi ama\u00e7l\u0131yor.\n\nTeaching AI, Ericsson taraf\u0131ndan UNESCO ile ortakla\u015fa geli\u015ftirilen, ebeveynler ve \u00f6\u011fretmenler taraf\u0131ndan d\u00fcnyan\u0131n her taraf\u0131ndan eri\u015filebilen, evde \u00f6\u011frenim ortam\u0131nda yapay zek\u00e2 hakk\u0131nda bilgi sahibi olabilmeleri i\u00e7in \u00e7ocuklar\u0131 ve \u00f6\u011frencileri destekleyebilmelerini sa\u011fl\u0131yor. \u00dccretsiz, \u00e7ok dilli bir yapay zek\u00e2 (AI) beceri portal\u0131n\u0131 i\u00e7eren bir ba\u015fka \u00f6\u011frenim program\u0131 olan UNESCO ve Ericsson\u2019\u0131n yeni portal\u0131 13 May\u0131s tarihinde hayata ge\u00e7ti.\n\nTeaching AI e\u011fitim portal\u0131na ise //teachingaifork12.org/ linki \u00fczerinden eri\u015filebilir.",
    "keywords": [
        "olan",
        "dijital",
        "zek\u00e2",
        "yapay",
        "program\u0131",
        "\u00f6\u011frenim",
        "\u00f6\u011frenciler",
        "e\u011fitim",
        "i\u00e7in",
        "ve",
        "bir",
        "unesco",
        "ericsson",
        "taraf\u0131ndan",
        "ba\u015flad\u0131"
    ],
    "meta_keywords": [
        "Ericsson",
        "e\u011fitim",
        "SeoHaber"
    ],
    "publish_date": null,
    "summary": "COVID-19'a yan\u0131t olarak ortaya \u00e7\u0131kan UNESCO liderli\u011findeki K\u00fcresel E\u011fitim Koalisyonu'na kat\u0131lan Ericsson, UNESCO ile birlikte \u00e7ocuklara Yapay Zek\u00e2 \u00f6\u011fretmeyi ama\u00e7layan yeni portal\u0131 13 May\u0131s tarihinde hayata ge\u00e7irdi.\nBu \u00e7abalara b\u00fcy\u00fck katk\u0131da bulunan \u015firket, tecrit \u00f6nlemleri ve ev karantinalar\u0131 nedeniyle \u015fu anda dezavantajl\u0131 durumda olan d\u00fcnyan\u0131n d\u00f6rt bir yan\u0131ndaki \u00f6\u011frenciler i\u00e7indijital program\u0131 olan en son Connect To Learn giri\u015fimi Ericsson Educate\u2019i hayata ge\u00e7irdi (educate.ericsson.net).\nEricsson taraf\u0131ndan olu\u015fturulan Web portallar\u0131 \u00fczerinden \u00fccretsiz olarak eri\u015filebilen program, hedef kitlenin e\u011fitim ihtiya\u00e7lar\u0131 ve olgunluk d\u00fczeyine g\u00f6re \u00f6zelle\u015ftirilmi\u015f farkl\u0131 \u00f6\u011frenme yollar\u0131 i\u00e7eriyor.\nEricsson Connect To Learn Program\u0131 Direkt\u00f6r\u00fc Zohra Yermeche konuyla ilgili olarak \u015funlar\u0131 s\u00f6yledi: \"Salg\u0131n, \u00f6\u011frencilerin daha \u00f6nce hi\u00e7 kar\u015f\u0131 kar\u015f\u0131ya kalmad\u0131klar\u0131 \u015fekilde d\u00fcnya genelinde t\u00fcm \u00f6\u011frenim faaliyetlerini olumsuz y\u00f6nde etkiledi.\nOkul ve arkada\u015flar\u0131n\u0131n olmamas\u0131, gerekti\u011finde \u00f6\u011fretmenlerle do\u011frudan temas kurulamamas\u0131 ve uzaktan \u00f6\u011frenim, \u00f6\u011frencilerin kar\u015f\u0131s\u0131na yepyeni zorluklar \u00e7\u0131kard\u0131.\nYeni derslere uyum sa\u011flamak ve \u00f6\u011fretim yakla\u015f\u0131mlar\u0131n\u0131 yeniden g\u00f6zden ge\u00e7irmek zorunda olan \u00f6\u011fretmenler a\u00e7\u0131s\u0131ndan da uzaktan ders anlat\u0131m\u0131 veya sanal s\u0131n\u0131f y\u00f6netimi zorluklara neden oldu.\n\u015eu an en b\u00fcy\u00fck ihtiya\u00e7, hem bilgilendirici hem de ilgi \u00e7ekici olan kaliteli e\u011fitim i\u00e7eri\u011fine eri\u015fim sa\u011flayan kapsay\u0131c\u0131, \u00f6l\u00e7eklenebilir ve kullan\u0131m\u0131 kolay dijital \u00f6\u011frenim sistemleridir.\u201dEricsson Educate, ani geli\u015fen bu ola\u011fan\u00fcst\u00fc d\u00f6nemde \u00f6\u011frencilere yard\u0131mc\u0131 olacak kapsaml\u0131 \u00f6\u011frenim f\u0131rsatlar\u0131 sunuyor.\n\u00d6\u011frenim, orta dereceli okullarda ve \u00fcniversitelerde \u00f6\u011frencilerin dijital becerilerini geli\u015ftirmeyi te\u015fvik eden ve ayn\u0131 zamanda \u00f6\u011fretmenleri daha sanal bir \u00f6\u011fretim ortam\u0131na ge\u00e7i\u015fe te\u015fvik eden kapsaml\u0131 bir m\u00fcfredatla daha ilgin\u00e7 hale getiriliyor.\nEricsson taraf\u0131ndan geli\u015ftirilen dijital beceri portal\u0131 5G \u015febekeleri, Nesnelerin \u0130nterneti (IoT), veri bilimi, otomasyon, yapay zek\u00e2 ve makine \u00f6\u011frenimi e\u011fitimlerini i\u00e7eriyor.\nM\u00fcfredat, \u00fcniversite \u00f6\u011frencilerinin telekom ve BT sekt\u00f6rlerindeki i\u015f f\u0131rsatlar\u0131na haz\u0131r olmalar\u0131n\u0131 sa\u011flamak i\u00e7in BT becerilerini g\u00fc\u00e7lendirmeyi ama\u00e7l\u0131yor.\nTeaching AI, Ericsson taraf\u0131ndan UNESCO ile ortakla\u015fa geli\u015ftirilen, ebeveynler ve \u00f6\u011fretmenler taraf\u0131ndan d\u00fcnyan\u0131n her taraf\u0131ndan eri\u015filebilen, evde \u00f6\u011frenim ortam\u0131nda yapay zek\u00e2 hakk\u0131nda bilgi sahibi olabilmeleri i\u00e7in \u00e7ocuklar\u0131 ve \u00f6\u011frencileri destekleyebilmelerini sa\u011fl\u0131yor.\n\u00dccretsiz, \u00e7ok dilli bir yapay zek\u00e2 (AI) beceri portal\u0131n\u0131 i\u00e7eren bir ba\u015fka \u00f6\u011frenim program\u0131 olan UNESCO ve Ericsson\u2019\u0131n yeni portal\u0131 13 May\u0131s tarihinde hayata ge\u00e7ti.\nTeaching AI e\u011fitim portal\u0131na ise //teachingaifork12.org/ linki \u00fczerinden eri\u015filebilir.",
    "article_html": "",
    "meta_description": "\u0130\u00e7inde bulundu\u011fumuz mevcut ko\u015fullar alt\u0131nda normalle\u015fme duygusunun s\u00fcrd\u00fcr\u00fclebilmesi i\u00e7in dijital olarak insanlar\u0131n birbirine ba\u011fl\u0131 olmas\u0131 eskisinden \u00e7ok daha b\u00fcy\u00fck \u00f6nem ta\u015f\u0131yor. K\u00fcresel COVID-19 salg\u0131n\u0131ndan etkilenen en kritik sekt\u00f6rlerden birisi de e\u011fitim. D\u00fcnya genelinde yakla\u015f\u0131k 1,2 milyar \u00f6\u011frenci ve gen\u00e7...",
    "meta_lang": "tr"
}