{
    "article_id": "62ea36b229c377e3a40c35e8865b6342.1590265843.7100182",
    "title": "Bundesliga'da T\u00fcrkler oynamad\u0131, karton taraftar ba\u015flad\u0131",
    "authors": [],
    "canonical_link": "https://www.hurriyet.com.tr/avrupa/bundesligada-turkler-oynamadi-karton-taraftar-basladi-41524414",
    "url": "http://hurriyet.com.tr/avrupa/bundesligada-turkler-oynamadi-karton-taraftar-basladi-41524414",
    "top_img": "https://i4.hurimg.com/i/hurriyet/75/0x0/5ec981c9d3806c225429d214.jpg",
    "meta_img": "https://i4.hurimg.com/i/hurriyet/75/0x0/5ec981c9d3806c225429d214.jpg",
    "movies": [],
    "text": "BUNDESLIGA'da zirve ate\u015f hatt\u0131na d\u00f6nd\u00fc. Lider Bayern M\u00fcnih, takip\u00e7isi Dortmund ve Leverkusen galip geldiler. B\u00f6ylece zirvede kopu\u015f ya\u015fanmad\u0131. \u00dc\u00e7 tak\u0131m\u0131n ma\u00e7\u0131nda 13 gol \u00e7\u0131kt\u0131. Bayern, Frankfurt kar\u015f\u0131s\u0131nda ald\u0131\u011f\u0131 5-2'lik galibiyetle bu sezon 60 baraj\u0131n\u0131 a\u015fan ilk tak\u0131m oldu. 61 puan\u0131 bulanan Bayern, takip\u00e7isi Dortmund ile aras\u0131ndaki d\u00f6rt puan fark\u0131n\u0131 korudu.\n\nGOL REKORU KIRDI\n\nBayern M\u00fcnih teknik direkt\u00f6r\u00fc Hansi Flick, 17. resmi ma\u00e7\u0131nda 55 gole ula\u015farak rekor k\u0131rd\u0131. Flick ma\u00e7 ba\u015f\u0131na 3.2 gol ortalamas\u0131yla m\u00fcthi\u015f bir istatistik yakalad\u0131. Seyircisiz oynanan ma\u00e7ta Frankfurt rakibinin oyun kurmas\u0131n\u0131 \u00f6nlemek i\u00e7in ilk dakikadan itibaren sahan\u0131n her yerinde B. M\u00fcnih'e bask\u0131 kurmay\u0131 denedi. \u0130lk dakikalarda bu oyun anlay\u0131\u015f\u0131nda ba\u015far\u0131l\u0131 da oldu. Bayern M\u00fcnih pas yapmakta zorland\u0131. Ancak 17. dakikada Goretzka'n\u0131n gol\u00fcyle Bayern 1-0 \u00f6ne ge\u00e7ince Frankfurt'un bask\u0131s\u0131 da son buldu. Gol ile b\u00fcy\u00fck bir rahatlama ya\u015fayan Bayern M\u00fcnih, oyunun kontrol\u00fcn\u00fc ele ald\u0131. Defanstan ve orta sahadan rakip defans\u0131n arkas\u0131na at\u0131lan paslarla ikinci gol\u00fc arad\u0131. Davies'in gerilerde defans\u0131n arkas\u0131na att\u0131\u011f\u0131 topu iyi kontrol eden M\u00fcller, ilk yar\u0131n\u0131n skorunu belirledi: 2-0.\n\nBECKENBAUER VE HOENES DE \u0130ZLED\u0130\n\n\u0130kinci yar\u0131ya her iki tak\u0131m da pe\u015f pe\u015fe gollerle ba\u015flad\u0131. 46. dakikada Lewandowski skoru 3-0 yapt\u0131. Bu golle Polonyal\u0131 futbolcu ligdeki gol say\u0131s\u0131n\u0131 25'e \u00e7\u0131kard\u0131. 52 ve 55. dakikalarda Frankfurt pe\u015f pe\u015fe iki gol at\u0131nca umutland\u0131: 3-2. Ancak 61. dakikada gerilerden gelen Davies skoru 4-2 yapmas\u0131 umutlar\u0131 k\u0131rd\u0131. 74. dakikada ya\u015fanan karambolde Hinteregger kendi kalesine gol att\u0131: 5-2. Bu dakikadan sonra ba\u015fka gol \u00e7\u0131kmay\u0131nca B. M\u00fcnih 5-2 galip geldi. Ma\u00e7\u0131 B. M\u00fcnih'in davetlisi olarak eski Ba\u015fkan Uli Hoeness ve Onursal Ba\u015fkan Franz Beckenbauer de trib\u00fcnlerden izledi. \u0130mparator uzun bir aradan sonra ilk kez B. M\u00fcnih ma\u00e7\u0131n\u0131 statta takip etti. Beckenbauer'in ma\u00e7\u0131 trib\u00fcnlerden izlemesiyle ilgili Goretzka \u201cOnun g\u00f6zlerinin \u00f6n\u00fcnde oynamak bizim i\u00e7in bir gurur\u201d s\u00f6zleriyle de\u011ferlendirdi.\n\nDORTMUND RAHAT KAZANDI\n\nLeverkusen \u015fampiyonlar Ligine kat\u0131lma m\u00fccadelesi verdi\u011fi Gladbach'\u0131 deplasmanda 3-2 yendi. Ge\u00e7en hafta iki gol atan Kai Havertz bu ma\u00e7ta da biri penalt\u0131dan olmak \u00fczere iki kez fileleri havaland\u0131rd\u0131. Leverkusen'in \u00fc\u00e7\u00fcnc\u00fc gol\u00fcn\u00fc Bender atarken, Gladbach'\u0131n tek gol\u00fc Thuram'dan geldi. 54 bin ki\u015filik Borussia Park'taki M\u00f6nchengladbach - Leverkusen ma\u00e7\u0131nda trib\u00fcnlere 13 bin karton taraftar yerle\u015ftirdi ve toplam 247 bin euro gelir elde edildi. Alman ekibi, bu paray\u0131 koronavir\u00fcs i\u00e7in \u00f6zel olarak a\u00e7t\u0131\u011f\u0131 fona aktar\u0131yor. Bayern M\u00fcnih'in \u015fampiyonluk yolundaki en b\u00fcy\u00fck rakibi Dortmund, Wolfsburg deplasman\u0131nda \u00fc\u00e7 puan\u0131 2-0'l\u0131k skorla ald\u0131. Dortmund'un gollerini Guerreiro ve Hakimi att\u0131. 80. dakikada Wolfsburg'dan Klaus k\u0131r\u0131m\u0131z\u0131 kartla oyundan at\u0131ld\u0131. Bundesliga'daki tek kad\u0131n hakem Bibiana Steinhaus'un y\u00f6netti\u011fi ma\u00e7ta Paderborn ile Hoffenheim 1-1 berabere kald\u0131.\n\nDERB\u0130DE HERTHA FARKI ATTI\n\nLigde kalma m\u00fccadelesi veren Werder Bremen s\u00fcrpriz bir sonu\u00e7la Freiburg'u deplasmanda 1-0 yendi. Alt\u0131n de\u011ferinde \u00fc\u00e7 puan alan Bremen, ligde kalma umudunu da s\u00fcrd\u00fcrd\u00fc. Werder Bremen'de \u00d6mer Toprak ve Nuri \u015eahin ma\u00e7 kadrosunda yer almad\u0131. 27. haftan\u0131n a\u00e7\u0131l\u0131\u015f ma\u00e7\u0131nda oynanan ba\u015fkent derbisinde Hertha Berlin \u00fc\u00e7 puan\u0131 alan taraf oldu. \u0130lk yar\u0131s\u0131 0-0 berabere sona eren ma\u00e7ta Hertha Berlin Union Berlin'i ikinci yar\u0131da buldu\u011fu 4 golle yendi. B\u00f6ylece sezonun ilk yar\u0131s\u0131nda oynanan ma\u00e7\u0131n r\u00f6van\u015f\u0131n\u0131 da alm\u0131\u015f oldu. Hertha Berlin golleri 51, 52, 61 ve 77 dakikalarda buldu.",
    "keywords": [
        "bu",
        "taraftar",
        "karton",
        "bayern",
        "bundesligada",
        "dakikada",
        "gol",
        "ilk",
        "m\u00fcnih",
        "oynamad\u0131",
        "t\u00fcrkler",
        "ve",
        "bir",
        "da",
        "\u00fc\u00e7",
        "ba\u015flad\u0131"
    ],
    "meta_keywords": [
        "Bundesliga",
        "Hansi Flick",
        "Lewandowski",
        "Bibiana Steinhaus"
    ],
    "publish_date": null,
    "summary": "BUNDESLIGA'da zirve ate\u015f hatt\u0131na d\u00f6nd\u00fc.\nLider Bayern M\u00fcnih, takip\u00e7isi Dortmund ve Leverkusen galip geldiler.\nB\u00f6ylece zirvede kopu\u015f ya\u015fanmad\u0131.\n\u00dc\u00e7 tak\u0131m\u0131n ma\u00e7\u0131nda 13 gol \u00e7\u0131kt\u0131.\nBayern, Frankfurt kar\u015f\u0131s\u0131nda ald\u0131\u011f\u0131 5-2'lik galibiyetle bu sezon 60 baraj\u0131n\u0131 a\u015fan ilk tak\u0131m oldu.\n61 puan\u0131 bulanan Bayern, takip\u00e7isi Dortmund ile aras\u0131ndaki d\u00f6rt puan fark\u0131n\u0131 korudu.\nGOL REKORU KIRDIBayern M\u00fcnih teknik direkt\u00f6r\u00fc Hansi Flick, 17. resmi ma\u00e7\u0131nda 55 gole ula\u015farak rekor k\u0131rd\u0131.\nFlick ma\u00e7 ba\u015f\u0131na 3.2 gol ortalamas\u0131yla m\u00fcthi\u015f bir istatistik yakalad\u0131.\nSeyircisiz oynanan ma\u00e7ta Frankfurt rakibinin oyun kurmas\u0131n\u0131 \u00f6nlemek i\u00e7in ilk dakikadan itibaren sahan\u0131n her yerinde B. M\u00fcnih'e bask\u0131 kurmay\u0131 denedi.\n\u0130lk dakikalarda bu oyun anlay\u0131\u015f\u0131nda ba\u015far\u0131l\u0131 da oldu.\nBayern M\u00fcnih pas yapmakta zorland\u0131.\nAncak 17. dakikada Goretzka'n\u0131n gol\u00fcyle Bayern 1-0 \u00f6ne ge\u00e7ince Frankfurt'un bask\u0131s\u0131 da son buldu.\nGol ile b\u00fcy\u00fck bir rahatlama ya\u015fayan Bayern M\u00fcnih, oyunun kontrol\u00fcn\u00fc ele ald\u0131.\nDefanstan ve orta sahadan rakip defans\u0131n arkas\u0131na at\u0131lan paslarla ikinci gol\u00fc arad\u0131.\nDavies'in gerilerde defans\u0131n arkas\u0131na att\u0131\u011f\u0131 topu iyi kontrol eden M\u00fcller, ilk yar\u0131n\u0131n skorunu belirledi: 2-0.\nBECKENBAUER VE HOENES DE \u0130ZLED\u0130\u0130kinci yar\u0131ya her iki tak\u0131m da pe\u015f pe\u015fe gollerle ba\u015flad\u0131.\n46. dakikada Lewandowski skoru 3-0 yapt\u0131.\nBu golle Polonyal\u0131 futbolcu ligdeki gol say\u0131s\u0131n\u0131 25'e \u00e7\u0131kard\u0131.\n52 ve 55. dakikalarda Frankfurt pe\u015f pe\u015fe iki gol at\u0131nca umutland\u0131: 3-2.\nAncak 61. dakikada gerilerden gelen Davies skoru 4-2 yapmas\u0131 umutlar\u0131 k\u0131rd\u0131.\n74. dakikada ya\u015fanan karambolde Hinteregger kendi kalesine gol att\u0131: 5-2.\nBu dakikadan sonra ba\u015fka gol \u00e7\u0131kmay\u0131nca B. M\u00fcnih 5-2 galip geldi.\nMa\u00e7\u0131 B. M\u00fcnih'in davetlisi olarak eski Ba\u015fkan Uli Hoeness ve Onursal Ba\u015fkan Franz Beckenbauer de trib\u00fcnlerden izledi.\n\u0130mparator uzun bir aradan sonra ilk kez B. M\u00fcnih ma\u00e7\u0131n\u0131 statta takip etti.\nBeckenbauer'in ma\u00e7\u0131 trib\u00fcnlerden izlemesiyle ilgili Goretzka \u201cOnun g\u00f6zlerinin \u00f6n\u00fcnde oynamak bizim i\u00e7in bir gurur\u201d s\u00f6zleriyle de\u011ferlendirdi.\nDORTMUND RAHAT KAZANDILeverkusen \u015fampiyonlar Ligine kat\u0131lma m\u00fccadelesi verdi\u011fi Gladbach'\u0131 deplasmanda 3-2 yendi.\nGe\u00e7en hafta iki gol atan Kai Havertz bu ma\u00e7ta da biri penalt\u0131dan olmak \u00fczere iki kez fileleri havaland\u0131rd\u0131.\nLeverkusen'in \u00fc\u00e7\u00fcnc\u00fc gol\u00fcn\u00fc Bender atarken, Gladbach'\u0131n tek gol\u00fc Thuram'dan geldi.\n54 bin ki\u015filik Borussia Park'taki M\u00f6nchengladbach - Leverkusen ma\u00e7\u0131nda trib\u00fcnlere 13 bin karton taraftar yerle\u015ftirdi ve toplam 247 bin euro gelir elde edildi.\nAlman ekibi, bu paray\u0131 koronavir\u00fcs i\u00e7in \u00f6zel olarak a\u00e7t\u0131\u011f\u0131 fona aktar\u0131yor.\nBayern M\u00fcnih'in \u015fampiyonluk yolundaki en b\u00fcy\u00fck rakibi Dortmund, Wolfsburg deplasman\u0131nda \u00fc\u00e7 puan\u0131 2-0'l\u0131k skorla ald\u0131.\nDortmund'un gollerini Guerreiro ve Hakimi att\u0131.\n80. dakikada Wolfsburg'dan Klaus k\u0131r\u0131m\u0131z\u0131 kartla oyundan at\u0131ld\u0131.\nBundesliga'daki tek kad\u0131n hakem Bibiana Steinhaus'un y\u00f6netti\u011fi ma\u00e7ta Paderborn ile Hoffenheim 1-1 berabere kald\u0131.\nDERB\u0130DE HERTHA FARKI ATTILigde kalma m\u00fccadelesi veren Werder Bremen s\u00fcrpriz bir sonu\u00e7la Freiburg'u deplasmanda 1-0 yendi.\nAlt\u0131n de\u011ferinde \u00fc\u00e7 puan alan Bremen, ligde kalma umudunu da s\u00fcrd\u00fcrd\u00fc.\nWerder Bremen'de \u00d6mer Toprak ve Nuri \u015eahin ma\u00e7 kadrosunda yer almad\u0131.\n27. haftan\u0131n a\u00e7\u0131l\u0131\u015f ma\u00e7\u0131nda oynanan ba\u015fkent derbisinde Hertha Berlin \u00fc\u00e7 puan\u0131 alan taraf oldu.\n\u0130lk yar\u0131s\u0131 0-0 berabere sona eren ma\u00e7ta Hertha Berlin Union Berlin'i ikinci yar\u0131da buldu\u011fu 4 golle yendi.\nB\u00f6ylece sezonun ilk yar\u0131s\u0131nda oynanan ma\u00e7\u0131n r\u00f6van\u015f\u0131n\u0131 da alm\u0131\u015f oldu.\nHertha Berlin golleri 51, 52, 61 ve 77 dakikalarda buldu.",
    "article_html": "",
    "meta_description": "Bundesliga'da lider Bayern M\u00fcnih sahas\u0131nda, takip\u00e7isi Dortmund da deplasmanda kazand\u0131. Berlin derbisinde Hertha, Union Berlin kar\u015f\u0131s\u0131nda ikinci yar\u0131da att\u0131\u011f\u0131 4 golle \u00fc\u00e7 puan\u0131 ald\u0131. \u015eampiyonlar Ligine kat\u0131lma m\u00fccadelesi veren iki tak\u0131m\u0131n m\u00fccadelesinde Leverkusen galip geldi. Gladbach'\u0131 deplasmanda 3-1 yenen...",
    "meta_lang": "tr"
}