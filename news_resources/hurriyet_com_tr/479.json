{
    "article_id": "04c0cf7cb5dec283b7b586187e2eebc0.1590266261.165545",
    "title": "Nokia, 5G h\u0131z testinde rekor k\u0131rd\u0131",
    "authors": [],
    "canonical_link": "https://www.hurriyet.com.tr/teknoloji/nokia-5g-hiz-testinde-rekor-kirdi-41523301",
    "url": "http://hurriyet.com.tr/teknoloji/nokia-5g-hiz-testinde-rekor-kirdi-41523301",
    "top_img": "https://i4.hurimg.com/i/hurriyet/75/0x0/5ec77bff2269a204d4df9bac.jpg",
    "meta_img": "https://i4.hurimg.com/i/hurriyet/75/0x0/5ec77bff2269a204d4df9bac.jpg",
    "movies": [],
    "text": "Nokia, 5G ticari milimetre dalga spektrumunda 800 MHz bant geni\u015fli\u011fi ve \u00e7ift ba\u011flant\u0131 EN-DC fonksiyonunu (Dual Connectivity EN-DC) kullanarak, \u00f6nde gelen ABD operat\u00f6rlerinin ticari \u015febekelerinde de kurulmakta olan AirScale baz istasyonu ekipman\u0131 \u00fczerinde yap\u0131lan testlerde 4.7 Gbps'ye varan 5G h\u0131zlar\u0131na ula\u015ft\u0131.\n\nBu h\u0131z, \u00e7ift ba\u011flant\u0131 EN-DC fonksiyonu kullan\u0131larak bug\u00fcne kadar kaydedilen en y\u00fcksek 5G h\u0131z\u0131 oldu. Bu ayn\u0131 zamanda cihazlar\u0131n \u00e7ift ba\u011flant\u0131 EN-DC fonksiyonu ile, yaln\u0131zca 5G veya LTE'ye ba\u011fland\u0131klar\u0131nda ula\u015fabileceklerinden \u00e7ok daha y\u00fcksek h\u0131zlara ula\u015fabilece\u011fi anlam\u0131na da geliyor. Bu h\u0131z, hem 5G bulut tabanl\u0131 (vRAN), hem de klasik baseband\u2019l\u0131 baz istasyonu konfig\u00fcrasyonlar\u0131nda elde edildi.\n\nLightCounting Market Research ba\u015f analisti St\u00e9phane T\u00e9ral konu hakk\u0131nda \u015funlar\u0131 s\u00f6yledi: \u201cBu sonu\u00e7, konusunda uzman ve t\u00fcm detaylara hakim deneyimli bir ekibin kusursuz \u00e7al\u0131\u015fmas\u0131n\u0131 yans\u0131tan \u00f6nemli bir ba\u015far\u0131d\u0131r. Bir ba\u015fka deyi\u015fle; milimetre dalga alan\u0131ndaki bu 8 bile\u015fenli ta\u015f\u0131y\u0131c\u0131 birle\u015ftirme teknolojisi d\u00fcnyaya sadece ticari 5G vaadini ger\u00e7ekle\u015ftirmek i\u00e7in de\u011fil, ayn\u0131 zamanda gelecekteki Terahertz sisteminin \u00f6n\u00fcn\u00fc a\u00e7mak i\u00e7in de \u2018massive MIMO\u2019 ve \u2018open RAN' teknolojileri ile birlikte ba\u015fka se\u00e7eneklerin de var oldu\u011funu g\u00f6stermektedir.\u201d",
    "keywords": [
        "bu",
        "5g",
        "k\u0131rd\u0131",
        "ba\u011flant\u0131",
        "nokia",
        "testinde",
        "zamanda",
        "y\u00fcksek",
        "h\u0131z",
        "ve",
        "\u00e7ift",
        "bir",
        "ticari",
        "endc",
        "rekor"
    ],
    "meta_keywords": [
        "nokia",
        "5g",
        "SeoHaber"
    ],
    "publish_date": null,
    "summary": "Nokia, 5G ticari milimetre dalga spektrumunda 800 MHz bant geni\u015fli\u011fi ve \u00e7ift ba\u011flant\u0131 EN-DC fonksiyonunu (Dual Connectivity EN-DC) kullanarak, \u00f6nde gelen ABD operat\u00f6rlerinin ticari \u015febekelerinde de kurulmakta olan AirScale baz istasyonu ekipman\u0131 \u00fczerinde yap\u0131lan testlerde 4.7 Gbps'ye varan 5G h\u0131zlar\u0131na ula\u015ft\u0131.\nBu h\u0131z, \u00e7ift ba\u011flant\u0131 EN-DC fonksiyonu kullan\u0131larak bug\u00fcne kadar kaydedilen en y\u00fcksek 5G h\u0131z\u0131 oldu.\nBu ayn\u0131 zamanda cihazlar\u0131n \u00e7ift ba\u011flant\u0131 EN-DC fonksiyonu ile, yaln\u0131zca 5G veya LTE'ye ba\u011fland\u0131klar\u0131nda ula\u015fabileceklerinden \u00e7ok daha y\u00fcksek h\u0131zlara ula\u015fabilece\u011fi anlam\u0131na da geliyor.\nBu h\u0131z, hem 5G bulut tabanl\u0131 (vRAN), hem de klasik baseband\u2019l\u0131 baz istasyonu konfig\u00fcrasyonlar\u0131nda elde edildi.\nLightCounting Market Research ba\u015f analisti St\u00e9phane T\u00e9ral konu hakk\u0131nda \u015funlar\u0131 s\u00f6yledi: \u201cBu sonu\u00e7, konusunda uzman ve t\u00fcm detaylara hakim deneyimli bir ekibin kusursuz \u00e7al\u0131\u015fmas\u0131n\u0131 yans\u0131tan \u00f6nemli bir ba\u015far\u0131d\u0131r.\nBir ba\u015fka deyi\u015fle; milimetre dalga alan\u0131ndaki bu 8 bile\u015fenli ta\u015f\u0131y\u0131c\u0131 birle\u015ftirme teknolojisi d\u00fcnyaya sadece ticari 5G vaadini ger\u00e7ekle\u015ftirmek i\u00e7in de\u011fil, ayn\u0131 zamanda gelecekteki Terahertz sisteminin \u00f6n\u00fcn\u00fc a\u00e7mak i\u00e7in de \u2018massive MIMO\u2019 ve \u2018open RAN' teknolojileri ile birlikte ba\u015fka se\u00e7eneklerin de var oldu\u011funu g\u00f6stermektedir.\u201d",
    "article_html": "",
    "meta_description": "Nokia, Teksas'taki Over-the-Air (OTA) \u015febekesinde d\u00fcnyada \u015fimdiye kadar g\u00f6r\u00fclm\u00fc\u015f en y\u00fcksek 5G h\u0131z\u0131na ula\u015ft\u0131\u011f\u0131n\u0131 duyurdu.",
    "meta_lang": "tr"
}