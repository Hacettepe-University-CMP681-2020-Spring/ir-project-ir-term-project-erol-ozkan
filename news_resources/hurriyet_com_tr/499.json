{
    "article_id": "e2e5aa0577ef9747fb373d54117e9318.1590266272.2219229",
    "title": "Sony'nin yeni LED TV'si sat\u0131\u015fa \u00e7\u0131kt\u0131! \u0130\u015fte \u00f6zellikleri",
    "authors": [],
    "canonical_link": "https://www.hurriyet.com.tr/teknoloji/sonynin-yeni-led-tvsi-satisa-cikti-iste-ozellikleri-41522353",
    "url": "http://hurriyet.com.tr/teknoloji/sonynin-yeni-led-tvsi-satisa-cikti-iste-ozellikleri-41522353",
    "top_img": "https://i4.hurimg.com/i/hurriyet/75/0x0/5ec5ff810f25442468211da5.jpg",
    "meta_img": "https://i4.hurimg.com/i/hurriyet/75/0x0/5ec5ff810f25442468211da5.jpg",
    "movies": [],
    "text": "Sony\u2019nin G\u00f6r\u00fcnt\u00fc \u0130\u015flemcisi X1 Ultimate sayesinde XH95 TV\u2019ler, g\u00f6r\u00fcnt\u00fc kalitesi ile daha ger\u00e7ek\u00e7i bir izleme deneyimi sundu\u011fu iddias\u0131nda. Bu deneyimin kilit unsurlar\u0131ndan biri de en \u00fcst d\u00fczeydeki ses kalitesi. XH95 modelleri, izleyicide sesin do\u011frudan ekrandan geldi\u011fi duygusunu yaratan Sound-from-Picture Reality \u00f6zelli\u011fi bulunuyor.\n\nSony\u2019nin XH95 TV\u2019leri ayn\u0131 zamanda g\u00f6r\u00fcnt\u00fc ve ses kalitesini herhangi bir ortama g\u00f6re optimize etmek \u00fczere geli\u015ftirilmi\u015f yeni bir teknoloji olan Ortam Optimizasyonu teknolojisine sahip. Bu teknoloji, g\u00f6r\u00fcnt\u00fc parlakl\u0131\u011f\u0131n\u0131 odadaki ortam \u0131\u015f\u0131\u011f\u0131na g\u00f6re otomatik olarak ayarl\u0131yor; ayd\u0131nl\u0131k odalarda parlakl\u0131\u011f\u0131 y\u00fckseltip karanl\u0131k odalarda azaltarak izlenebilirlik sunuyor. Hatta odada bulunan perde ya da mobilya gibi sesi emebilecek ya da yans\u0131tabilecek nesneleri tespit ediyor ve ses kalitesinde kay\u0131p ya\u015fanmamas\u0131 i\u00e7i akusti\u011fi buna g\u00f6re ayarl\u0131yor.\n\n\n\nXH95 TV\u2019lerde Ortam Optimizasyonu\u2019na ek olarak yeni bir G\u00f6mme Kenar tasar\u0131m konsepti yer al\u0131yor. G\u00f6r\u00fcnt\u00fcye daha da yo\u011fun odaklanmay\u0131 sa\u011flamak i\u00e7in ekran\u0131n kenar\u0131na gizli bir stant yerle\u015ftirildi. Fark edilmeyecek \u015fekilde tasarlanm\u0131\u015f bu minimalist stant, hi\u00e7bir unsurun g\u00f6ze tak\u0131lmad\u0131\u011f\u0131, iyile\u015ftirilmi\u015f bir izleme deneyimi sunuyor.\n\nXH95 serisi yerle\u015fik Google Asistan, Google Play Store ve Chromecast ile Android TV olarak kullan\u0131c\u0131ya i\u00e7erik, hizmet ve cihazlara kapsaml\u0131 platformu \u00fczerinden kolay eri\u015fim olana\u011f\u0131 sunuyor.\n\n\n\nGoogle Asistan ve Amazon Alexa uygulamalar\u0131n\u0131n etkinle\u015ftirildi\u011fi cihazlarda Google Home ile YouTube videolar\u0131n\u0131 televizyona aktarabilir ve kontrol edebilir ya da Amazon Alexa\u2019n\u0131n etkinle\u015ftirildi\u011fi cihazlarda kanal\u0131 veya ses y\u00fcksekli\u011fini de\u011fi\u015ftirebilirsiniz. Apple AirPlay 2 kullan\u0131c\u0131lar\u0131 do\u011frudan iPhone, iPad ya da Mac cihazlar\u0131ndan televizyonlar\u0131na film, m\u00fczik, oyun ya da foto\u011fraf ak\u0131\u015f\u0131 yapabilirler. Apple HomeKit teknolojisi, kullan\u0131c\u0131lara televizyonlar\u0131n\u0131 iPhone, iPad ya da Mac cihazlar\u0131ndan kontrol edebilmeleri i\u00e7in kolay ve g\u00fcvenli bir y\u00f6ntem sunuyor.",
    "keywords": [
        "\u00f6zellikleri",
        "sonynin",
        "tvsi",
        "g\u00f6r\u00fcnt\u00fc",
        "ses",
        "led",
        "yeni",
        "ortam",
        "olarak",
        "\u00e7\u0131kt\u0131",
        "ve",
        "bir",
        "ya",
        "i\u0307\u015fte",
        "da",
        "ile",
        "xh95",
        "sat\u0131\u015fa"
    ],
    "meta_keywords": [
        "sony",
        "tv",
        "SeoHaber"
    ],
    "publish_date": null,
    "summary": "Sony\u2019nin G\u00f6r\u00fcnt\u00fc \u0130\u015flemcisi X1 Ultimate sayesinde XH95 TV\u2019ler, g\u00f6r\u00fcnt\u00fc kalitesi ile daha ger\u00e7ek\u00e7i bir izleme deneyimi sundu\u011fu iddias\u0131nda.\nBu deneyimin kilit unsurlar\u0131ndan biri de en \u00fcst d\u00fczeydeki ses kalitesi.\nXH95 modelleri, izleyicide sesin do\u011frudan ekrandan geldi\u011fi duygusunu yaratan Sound-from-Picture Reality \u00f6zelli\u011fi bulunuyor.\nSony\u2019nin XH95 TV\u2019leri ayn\u0131 zamanda g\u00f6r\u00fcnt\u00fc ve ses kalitesini herhangi bir ortama g\u00f6re optimize etmek \u00fczere geli\u015ftirilmi\u015f yeni bir teknoloji olan Ortam Optimizasyonu teknolojisine sahip.\nBu teknoloji, g\u00f6r\u00fcnt\u00fc parlakl\u0131\u011f\u0131n\u0131 odadaki ortam \u0131\u015f\u0131\u011f\u0131na g\u00f6re otomatik olarak ayarl\u0131yor; ayd\u0131nl\u0131k odalarda parlakl\u0131\u011f\u0131 y\u00fckseltip karanl\u0131k odalarda azaltarak izlenebilirlik sunuyor.\nHatta odada bulunan perde ya da mobilya gibi sesi emebilecek ya da yans\u0131tabilecek nesneleri tespit ediyor ve ses kalitesinde kay\u0131p ya\u015fanmamas\u0131 i\u00e7i akusti\u011fi buna g\u00f6re ayarl\u0131yor.\nXH95 TV\u2019lerde Ortam Optimizasyonu\u2019na ek olarak yeni bir G\u00f6mme Kenar tasar\u0131m konsepti yer al\u0131yor.\nG\u00f6r\u00fcnt\u00fcye daha da yo\u011fun odaklanmay\u0131 sa\u011flamak i\u00e7in ekran\u0131n kenar\u0131na gizli bir stant yerle\u015ftirildi.\nFark edilmeyecek \u015fekilde tasarlanm\u0131\u015f bu minimalist stant, hi\u00e7bir unsurun g\u00f6ze tak\u0131lmad\u0131\u011f\u0131, iyile\u015ftirilmi\u015f bir izleme deneyimi sunuyor.\nXH95 serisi yerle\u015fik Google Asistan, Google Play Store ve Chromecast ile Android TV olarak kullan\u0131c\u0131ya i\u00e7erik, hizmet ve cihazlara kapsaml\u0131 platformu \u00fczerinden kolay eri\u015fim olana\u011f\u0131 sunuyor.\nGoogle Asistan ve Amazon Alexa uygulamalar\u0131n\u0131n etkinle\u015ftirildi\u011fi cihazlarda Google Home ile YouTube videolar\u0131n\u0131 televizyona aktarabilir ve kontrol edebilir ya da Amazon Alexa\u2019n\u0131n etkinle\u015ftirildi\u011fi cihazlarda kanal\u0131 veya ses y\u00fcksekli\u011fini de\u011fi\u015ftirebilirsiniz.\nApple AirPlay 2 kullan\u0131c\u0131lar\u0131 do\u011frudan iPhone, iPad ya da Mac cihazlar\u0131ndan televizyonlar\u0131na film, m\u00fczik, oyun ya da foto\u011fraf ak\u0131\u015f\u0131 yapabilirler.\nApple HomeKit teknolojisi, kullan\u0131c\u0131lara televizyonlar\u0131n\u0131 iPhone, iPad ya da Mac cihazlar\u0131ndan kontrol edebilmeleri i\u00e7in kolay ve g\u00fcvenli bir y\u00f6ntem sunuyor.",
    "article_html": "",
    "meta_description": "Sony etiketi ta\u015f\u0131yan XH95 4K HDR Full Array LED televizyonlar, T\u00fcrkiye\u2019de farkl\u0131 oturma odas\u0131 ko\u015fullar\u0131na uyum sa\u011flayabilecek iki ekran boyutu se\u00e7ene\u011fiyle piyasaya sunuldu.",
    "meta_lang": "tr"
}