{
    "article_id": "96152800c1092e36808d50f99a043122.1590266011.7933836",
    "title": "Be\u015fikta\u015f'\u0131n yeni jokeri Kevin-Prince Boateng!",
    "authors": [],
    "canonical_link": "https://www.hurriyet.com.tr/sporarena/besiktasin-yeni-jokeri-kevin-prince-boateng-41458799",
    "url": "http://hurriyet.com.tr/sporarena/besiktasin-yeni-jokeri-kevin-prince-boateng-41458799",
    "top_img": "https://i4.hurimg.com/i/hurriyet/75/0x0/5e5c2a2518c77327a83df9a7.jpg",
    "meta_img": "https://i4.hurimg.com/i/hurriyet/75/0x0/5e5c2a2518c77327a83df9a7.jpg",
    "movies": [],
    "text": "Spor Arena / \u0130smail ER - Be\u015fikta\u015f Teknik Direkt\u00f6r\u00fc Sergen Yal\u00e7\u0131n, ara transferde tak\u0131ma kat\u0131lan tek futbolcu olan Kevin-Prince Boateng\u2019i joker gibi kullanmay\u0131 d\u00fc\u015f\u00fcnd\u00fc\u011f\u00fcn\u00fc s\u00f6yledi. Ganal\u0131 oyuncuyu bug\u00fcne dek on numara mevkisinde oynatan Yal\u00e7\u0131n, gerekti\u011finde kanatlarda ya da santrforda g\u00f6revlendirebilece\u011fini ifade etti.\n\nBoateng\u2019in kritik ma\u00e7lar\u0131n kilidini a\u00e7abilecek d\u00fczeyde bir futbolcu oldu\u011funu belirten Yal\u00e7\u0131n, \u201cBoateng\u2019in bir\u00e7ok mevkide oynayabiliyor olmas\u0131 bizim i\u00e7in b\u00fcy\u00fck avantaj. G\u00f6rev adam\u0131 olmas\u0131n\u0131n yan\u0131 s\u0131ra olduk\u00e7a yetenekli ve kriz \u00e7\u00f6zebilecek nitelikte\u201d dedi.\n\nFiorentina\u2019dan sezon sonuna dek kiral\u0131k olarak al\u0131nan Boateng, 10 ma\u00e7 oynamas\u0131 halinde s\u00f6zle\u015fmesi otomatikman 1 y\u0131l uzayacak. Bug\u00fcne dek 4 kar\u015f\u0131la\u015fmaya \u00e7\u0131kan 32 ya\u015f\u0131ndaki futbolcu, 2 gol kaydetti.\n\nATIBA'DAN KARIUS'A DESTEK\n\n\u00d6te yandan, 2-1 kazan\u0131lan Aytemiz Alanyaspor ma\u00e7\u0131nda yedi\u011fi gol nedeniyle ele\u015ftirilen kaleci Karius\u2019a teknik direkt\u00f6r Sergen Yal\u00e7\u0131n\u2019dan sonra tak\u0131m\u0131n tecr\u00fcbeli isimlerinden Atiba da destek verdi. Kanadal\u0131 futbolcu, \u201cFutbol bir tak\u0131m oyunudur, yenilen gol\u00fcn b\u00fct\u00fcn su\u00e7unu bir ki\u015fiye y\u00fcklemek do\u011fru de\u011fil\u201d diye konu\u015ftu.\n\n\n\n\n\nKaybeden t\u00fcm iddaa kuponlar\u0131na %3'e varan iade sadece Misli.com'da, kat\u0131lmak i\u00e7in buraya t\u0131klay\u0131n!",
    "keywords": [
        "kevinprince",
        "kariusa",
        "dek",
        "futbolcu",
        "boateng",
        "yeni",
        "jokeri",
        "gol",
        "sergen",
        "i\u00e7in",
        "teknik",
        "bir",
        "da",
        "yal\u00e7\u0131n",
        "be\u015fikta\u015f\u0131n"
    ],
    "meta_keywords": [
        "Be\u015fikta\u015f",
        "Boateng",
        "Sergen"
    ],
    "publish_date": null,
    "summary": "Spor Arena / \u0130smail ER - Be\u015fikta\u015f Teknik Direkt\u00f6r\u00fc Sergen Yal\u00e7\u0131n, ara transferde tak\u0131ma kat\u0131lan tek futbolcu olan Kevin-Prince Boateng\u2019i joker gibi kullanmay\u0131 d\u00fc\u015f\u00fcnd\u00fc\u011f\u00fcn\u00fc s\u00f6yledi.\nGanal\u0131 oyuncuyu bug\u00fcne dek on numara mevkisinde oynatan Yal\u00e7\u0131n, gerekti\u011finde kanatlarda ya da santrforda g\u00f6revlendirebilece\u011fini ifade etti.\nBoateng\u2019in kritik ma\u00e7lar\u0131n kilidini a\u00e7abilecek d\u00fczeyde bir futbolcu oldu\u011funu belirten Yal\u00e7\u0131n, \u201cBoateng\u2019in bir\u00e7ok mevkide oynayabiliyor olmas\u0131 bizim i\u00e7in b\u00fcy\u00fck avantaj.\nG\u00f6rev adam\u0131 olmas\u0131n\u0131n yan\u0131 s\u0131ra olduk\u00e7a yetenekli ve kriz \u00e7\u00f6zebilecek nitelikte\u201d dedi.\nFiorentina\u2019dan sezon sonuna dek kiral\u0131k olarak al\u0131nan Boateng, 10 ma\u00e7 oynamas\u0131 halinde s\u00f6zle\u015fmesi otomatikman 1 y\u0131l uzayacak.\nBug\u00fcne dek 4 kar\u015f\u0131la\u015fmaya \u00e7\u0131kan 32 ya\u015f\u0131ndaki futbolcu, 2 gol kaydetti.\nATIBA'DAN KARIUS'A DESTEK\u00d6te yandan, 2-1 kazan\u0131lan Aytemiz Alanyaspor ma\u00e7\u0131nda yedi\u011fi gol nedeniyle ele\u015ftirilen kaleci Karius\u2019a teknik direkt\u00f6r Sergen Yal\u00e7\u0131n\u2019dan sonra tak\u0131m\u0131n tecr\u00fcbeli isimlerinden Atiba da destek verdi.\nKanadal\u0131 futbolcu, \u201cFutbol bir tak\u0131m oyunudur, yenilen gol\u00fcn b\u00fct\u00fcn su\u00e7unu bir ki\u015fiye y\u00fcklemek do\u011fru de\u011fil\u201d diye konu\u015ftu.\nKaybeden t\u00fcm iddaa kuponlar\u0131na %3'e varan iade sadece Misli.com'da, kat\u0131lmak i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - Be\u015fikta\u015f Teknik Direkt\u00f6r\u00fc, bug\u00fcne dek g\u00f6rev verdi\u011fi 4 ma\u00e7ta on numara mevkisinde oynatt\u0131\u011f\u0131 Kevin-Prince Boateng\u2019in \u00e7ok y\u00f6nl\u00fc bir oyuncu olmas\u0131na dikkat \u00e7ekerek, \u201cG\u00f6rev adam\u0131 olmas\u0131n\u0131n yan\u0131 s\u0131ra kritik ma\u00e7lar\u0131n kilidini a\u00e7\u0131p krizleri \u00e7\u00f6zebilecek bir futbolcu\u201d dedi.",
    "meta_lang": "tr"
}