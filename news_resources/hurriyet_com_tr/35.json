{
    "article_id": "17a1ad92bdfcd99c9e831d9f13144ab9.1590265620.9172323",
    "title": "Art\u0131k g\u00fcvende ve mutlu ya\u015fayacaklar",
    "authors": [],
    "canonical_link": "https://www.hurriyet.com.tr/kelebek/hurriyet-cumartesi/artik-guvende-ve-mutlu-yasayacaklar-41523854",
    "url": "http://hurriyet.com.tr/kelebek/hurriyet-cumartesi/artik-guvende-ve-mutlu-yasayacaklar-41523854",
    "top_img": "https://i4.hurimg.com/i/hurriyet/75/0x0/5ec7fb5c7af50710c8cee7cb.jpg",
    "meta_img": "https://i4.hurimg.com/i/hurriyet/75/0x0/5ec7fb5c7af50710c8cee7cb.jpg",
    "movies": [],
    "text": "Emekli Y\u00fck ve \u00c7iftlik Hayvanlar\u0131 Bah\u00e7esi projesi hangi ama\u00e7la kuruldu?\n\nTemelleri 2019\u2019da at\u0131ld\u0131. Hen\u00fcz tamamlanmadan 25\u2019e yak\u0131n hayvan\u0131n yuvas\u0131 oldu. Buray\u0131 i\u015fkenceye maruz kalan dostlar\u0131m\u0131z i\u00e7in kurduk. Amac\u0131m\u0131z insanlar taraf\u0131ndan s\u00f6m\u00fcr\u00fclen bu hayvanlar\u0131n \u00f6m\u00fcrlerinin sonunda rahat etmesiydi. \u00c7iftli\u011fimize s\u0131\u011f\u0131nan hayvanlar\u0131n hi\u00e7biri kesilmeyecek; tedavileri, ila\u00e7lar\u0131, yemekleri ve bar\u0131nmalar\u0131 HAYTAP taraf\u0131ndan sa\u011flanacak. Onlar da \u00f6lene kadar art\u0131k mutlu ya\u015fayacak.\n\nHangi hayvanlar\u0131 projeye dahil ediyorsunuz?\n\nSadece \u00e7iftlik ve y\u00fck hayvanlar\u0131... Y\u0131lba\u015f\u0131nda kesimden kurtulan hindi ve \u00f6rdekler, Batman\u2019da kur\u015fun yemi\u015f e\u015fek, Malatya\u2019dan her taraf\u0131 yara bere olmu\u015f at, yavrusu do\u011fumda \u00f6ld\u00fc\u011f\u00fc i\u00e7in onu arayan koyun... \u00d6n\u00fcm\u00fczdeki g\u00fcnlerde aya\u011f\u0131 k\u0131r\u0131lm\u0131\u015f bir leylek de tedavisi tamamland\u0131ktan sonra konu\u011fumuz olacak. Her birinin ac\u0131kl\u0131 bir\u00e7ok \u00f6yk\u00fcs\u00fc var.\n\nYavrusu katledilen anne e\u015fe\u011fi nas\u0131l buldunuz?\n\nEkibimizin operasyonuyla Haymana\u2019dan kurtar\u0131l\u0131p getirildi. Ankara B\u00fcy\u00fck\u015fehir Belediye Ba\u015fkan\u0131 Mansur Yava\u015f\u2019\u0131n nakil deste\u011fiyle buraya ula\u015ft\u0131rd\u0131k. Uzun y\u0131llard\u0131r y\u00fck ta\u015f\u0131maktan kaynaklanan yaralar\u0131 vard\u0131. Bir g\u00f6z\u00fc de g\u00f6rm\u00fcyor. Uluda\u011f \u00dcniversitesi\u2019ndeki tedavisi devam ediyor. En ac\u0131kl\u0131s\u0131ysa bu hayvanca\u011f\u0131z\u0131n bir isminin bile olmay\u0131\u015f\u0131yd\u0131. Adeta bir market sepeti gibi sadece y\u00fck ta\u015f\u0131mak i\u00e7in kullan\u0131lm\u0131\u015f.\n\nSiz bir isim verdiniz mi?\n\nBuradaki dostlar\u0131m\u0131za hangi HAYTAP temsilcisi arkada\u015f\u0131m\u0131z taraf\u0131ndan kurtar\u0131ld\u0131larsa onun ismini veriyoruz; Zeynep, Sevgi, Damla, Alev, Zuhal, Emre, Filiz...\n\n\u00c7OCUKLAR BUNUN G\u0130B\u0130 MERHAMET MERKEZLER\u0130N\u0130 Z\u0130YARET ETMEL\u0130\n\n\u00c7iftli\u011finiz ziyarete a\u00e7\u0131lacak m\u0131?\n\nBuras\u0131 bir hayvan bak\u0131m merkezi gibi g\u00f6z\u00fckse de asl\u0131nda bir e\u011fitim merkezi olacak. Belki de bir e\u011fitim m\u00fczesi! \u00c7ocuklar\u0131n hayvanat bah\u00e7eleri ya da yunus parklar\u0131n\u0131n yerine bu gibi merhamet merkezlerini ziyaret etmesi gerekiyor. Pandemi ge\u00e7tikten sonra bir a\u00e7\u0131l\u0131\u015f yapaca\u011f\u0131z.\n\nProjenizi desteklemek isteyenler nas\u0131l bir yol izlemeli?\n\nDestek vermek i\u00e7in haytap@haytap.org e-posta adresinden bize ula\u015fabilir, haytap.org ve haytap.tv internet sayfam\u0131z\u0131 ziyaret edebilirsiniz. Ayr\u0131ca sadece ba\u011f\u0131\u015flarla buray\u0131 idare etmemiz m\u00fcmk\u00fcn de\u011fil. Bir\u00e7ok sponsorumuz da var. Onlara, bize inand\u0131klar\u0131 ve destekledikleri i\u00e7in \u00e7ok te\u015fekk\u00fcr ediyoruz.\n\nEmekli Hayvanlar \u00c7iftli\u011fi \u00e7ok yeni, temelleri 2019\u2019da at\u0131lm\u0131\u015f. Ama \u015fimdiden yakla\u015f\u0131k 25 hayvana yuva oldu. Siz de onlara destek verebilirsiniz.",
    "keywords": [
        "\u00e7ok",
        "bu",
        "ya\u015fayacaklar",
        "art\u0131k",
        "hayvanlar\u0131",
        "y\u00fck",
        "i\u00e7in",
        "ve",
        "bir",
        "g\u00fcvende",
        "mutlu",
        "da",
        "gibi",
        "taraf\u0131ndan"
    ],
    "meta_keywords": [
        "gazetehaberleri",
        "HAYTAP",
        "e\u015fek"
    ],
    "publish_date": null,
    "summary": "Emekli Y\u00fck ve \u00c7iftlik Hayvanlar\u0131 Bah\u00e7esi projesi hangi ama\u00e7la kuruldu?\nTemelleri 2019\u2019da at\u0131ld\u0131.\nHen\u00fcz tamamlanmadan 25\u2019e yak\u0131n hayvan\u0131n yuvas\u0131 oldu.\nBuray\u0131 i\u015fkenceye maruz kalan dostlar\u0131m\u0131z i\u00e7in kurduk.\nAmac\u0131m\u0131z insanlar taraf\u0131ndan s\u00f6m\u00fcr\u00fclen bu hayvanlar\u0131n \u00f6m\u00fcrlerinin sonunda rahat etmesiydi.\n\u00c7iftli\u011fimize s\u0131\u011f\u0131nan hayvanlar\u0131n hi\u00e7biri kesilmeyecek; tedavileri, ila\u00e7lar\u0131, yemekleri ve bar\u0131nmalar\u0131 HAYTAP taraf\u0131ndan sa\u011flanacak.\nOnlar da \u00f6lene kadar art\u0131k mutlu ya\u015fayacak.\nHangi hayvanlar\u0131 projeye dahil ediyorsunuz?\nSadece \u00e7iftlik ve y\u00fck hayvanlar\u0131... Y\u0131lba\u015f\u0131nda kesimden kurtulan hindi ve \u00f6rdekler, Batman\u2019da kur\u015fun yemi\u015f e\u015fek, Malatya\u2019dan her taraf\u0131 yara bere olmu\u015f at, yavrusu do\u011fumda \u00f6ld\u00fc\u011f\u00fc i\u00e7in onu arayan koyun... \u00d6n\u00fcm\u00fczdeki g\u00fcnlerde aya\u011f\u0131 k\u0131r\u0131lm\u0131\u015f bir leylek de tedavisi tamamland\u0131ktan sonra konu\u011fumuz olacak.\nHer birinin ac\u0131kl\u0131 bir\u00e7ok \u00f6yk\u00fcs\u00fc var.\nYavrusu katledilen anne e\u015fe\u011fi nas\u0131l buldunuz?\nEkibimizin operasyonuyla Haymana\u2019dan kurtar\u0131l\u0131p getirildi.\nAnkara B\u00fcy\u00fck\u015fehir Belediye Ba\u015fkan\u0131 Mansur Yava\u015f\u2019\u0131n nakil deste\u011fiyle buraya ula\u015ft\u0131rd\u0131k.\nUzun y\u0131llard\u0131r y\u00fck ta\u015f\u0131maktan kaynaklanan yaralar\u0131 vard\u0131.\nBir g\u00f6z\u00fc de g\u00f6rm\u00fcyor.\nUluda\u011f \u00dcniversitesi\u2019ndeki tedavisi devam ediyor.\nEn ac\u0131kl\u0131s\u0131ysa bu hayvanca\u011f\u0131z\u0131n bir isminin bile olmay\u0131\u015f\u0131yd\u0131.\nAdeta bir market sepeti gibi sadece y\u00fck ta\u015f\u0131mak i\u00e7in kullan\u0131lm\u0131\u015f.\nSiz bir isim verdiniz mi?\nBuradaki dostlar\u0131m\u0131za hangi HAYTAP temsilcisi arkada\u015f\u0131m\u0131z taraf\u0131ndan kurtar\u0131ld\u0131larsa onun ismini veriyoruz; Zeynep, Sevgi, Damla, Alev, Zuhal, Emre, Filiz...\u00c7OCUKLAR BUNUN G\u0130B\u0130 MERHAMET MERKEZLER\u0130N\u0130 Z\u0130YARET ETMEL\u0130\u00c7iftli\u011finiz ziyarete a\u00e7\u0131lacak m\u0131?\nBuras\u0131 bir hayvan bak\u0131m merkezi gibi g\u00f6z\u00fckse de asl\u0131nda bir e\u011fitim merkezi olacak.\nBelki de bir e\u011fitim m\u00fczesi!\n\u00c7ocuklar\u0131n hayvanat bah\u00e7eleri ya da yunus parklar\u0131n\u0131n yerine bu gibi merhamet merkezlerini ziyaret etmesi gerekiyor.\nPandemi ge\u00e7tikten sonra bir a\u00e7\u0131l\u0131\u015f yapaca\u011f\u0131z.\nProjenizi desteklemek isteyenler nas\u0131l bir yol izlemeli?\nDestek vermek i\u00e7in haytap@haytap.org e-posta adresinden bize ula\u015fabilir, haytap.org ve haytap.tv internet sayfam\u0131z\u0131 ziyaret edebilirsiniz.\nAyr\u0131ca sadece ba\u011f\u0131\u015flarla buray\u0131 idare etmemiz m\u00fcmk\u00fcn de\u011fil.\nBir\u00e7ok sponsorumuz da var.\nOnlara, bize inand\u0131klar\u0131 ve destekledikleri i\u00e7in \u00e7ok te\u015fekk\u00fcr ediyoruz.\nEmekli Hayvanlar \u00c7iftli\u011fi \u00e7ok yeni, temelleri 2019\u2019da at\u0131lm\u0131\u015f.\nAma \u015fimdiden yakla\u015f\u0131k 25 hayvana yuva oldu.\nSiz de onlara destek verebilirsiniz.",
    "article_html": "",
    "meta_description": "\u00c7oban k\u00f6peklerinin sald\u0131rt\u0131ld\u0131\u011f\u0131 e\u015fek, vah\u015fet g\u00f6r\u00fcnt\u00fcleri tepki \u00e7ekince Hayvan Haklar\u0131 Federasyonu\u2019nca (HAYTAP) sahiplenildi. Tedavisine ba\u015fland\u0131. Yak\u0131nda federasyonun Bursa\u2019daki \u2018Emekli Hayvanlar \u00c7iftli\u011fi\u2019ne g\u00f6t\u00fcr\u00fclecek. HAYTAP Ba\u015fkan\u0131 Av. Ahmet Kemal \u015eenpolat\u2019la bu yeni tesisi konu\u015ftuk.",
    "meta_lang": "tr"
}