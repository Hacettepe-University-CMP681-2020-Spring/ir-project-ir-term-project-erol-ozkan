{
    "article_id": "23c010a482a54a66bca4deb65ed9774a.1590265573.3603704",
    "title": "Son dakika! Diagne'den fla\u015f a\u00e7\u0131klama: 'Galatasaray beni satmak istiyorsa...'",
    "authors": [],
    "canonical_link": "https://www.hurriyet.com.tr/sporarena/son-dakika-diagneden-flas-aciklama-galatasaray-beni-satmak-istiyorsa-41524115",
    "url": "http://hurriyet.com.tr/sporarena/son-dakika-diagneden-flas-aciklama-galatasaray-beni-satmak-istiyorsa-41524115",
    "top_img": "https://i4.hurimg.com/i/hurriyet/75/0x0/5ec8ea96d3806c12741ced96.jpg",
    "meta_img": "https://i4.hurimg.com/i/hurriyet/75/0x0/5ec8ea96d3806c12741ced96.jpg",
    "movies": [],
    "text": "SPOR ARENA DI\u015e HABER | The Guardian'dan Paul Doyle'a konu\u015fan 28 ya\u015f\u0131ndaki Senagalli golc\u00fc Diagne'nin a\u00e7\u0131klamalar\u0131 \u015fu \u015fekilde:\n\n\"Club Brugge beni '\u015eampiyonlar Ligi'nde sana ihtiyac\u0131m\u0131z var' diyerek transfer etti. Hatta, teknik direkt\u00f6r Clement, 'Seni \u015eampiyonlar Ligi i\u00e7in transfer ettik. Bizi gruptan \u00e7\u0131kar.' dedi.\"\n\n\"PSG MA\u00c7INDA PENALTIYI KULLANMAMALIYDIM\"\n\nClub Brugge'de kadro d\u0131\u015f\u0131 kalmas\u0131na sebep olan PSG ma\u00e7\u0131ndaki penalt\u0131 olay\u0131yla ilgili konu\u015fan D\u015fagne; \"O penalt\u0131y\u0131 kullanmamal\u0131yd\u0131m. Ancak, o an \u00e7ok ate\u015fliydim. Penalt\u0131y\u0131 ben kazand\u0131rm\u0131\u015ft\u0131m ve kullan\u0131p gol atmaya karar verdim. Adrenalin seviyem y\u00fcksekti. Tak\u0131m\u0131ma yard\u0131m etmek istiyordum. Sonras\u0131nda tak\u0131mdan ve teknik direkt\u00f6rden \u00f6z\u00fcr diledim fakat teknik direkt\u00f6r beni kadro d\u0131\u015f\u0131 b\u0131rakt\u0131.\" dedi.\n\n\"CLEMENT BEN\u0130 H\u0130\u00c7 \u0130STEMED\u0130\"\n\n\"Her g\u00fcn tak\u0131mla antrenmanlara \u00e7\u0131kt\u0131m ve elimden geleni fazlas\u0131yla yapt\u0131m. Ancak teknik direkt\u00f6r beni asla ma\u00e7 kadrosuna almad\u0131. Benim yerime ald\u0131\u011f\u0131 futbolculara sayg\u0131m var ama benimle ayn\u0131 seviyede de\u011filler. Ben de teknik direkt\u00f6rle g\u00f6r\u00fc\u015ft\u00fcm. Bana, \"Burada patron benim ve kararlar\u0131 ben veririm.\" dedi. Sonraki g\u00f6r\u00fc\u015fme taleplerimi kabul etmedi. Brugge'deki son 3 ay\u0131mda bana tek bir kelime bile etmediler. Sade bir 'Merhaba'dan ba\u015fka bir \u015fey duymad\u0131m. Philippe Clement'in beni ilk g\u00fcnden beri istemedi\u011fini d\u00fc\u015f\u00fcn\u00fcyorum. O penalt\u0131y\u0131 kullanmam\u0131 ve ka\u00e7\u0131rmam\u0131 f\u0131rsat olarak g\u00f6r\u00fcp beni kadro d\u0131\u015f\u0131 b\u0131rakt\u0131.\"\n\n\"GALATASARAY BEN\u0130 SATMAK \u0130ST\u0130YORSA...\"\n\nGelecek planlar\u0131yla ilgili konu\u015fan Senegalli golc\u00fc, \"Galatasaray i\u00e7in oynamaktan mutluluk duyar\u0131m ancak beni isteyip istemeyeceklerini bilmiyorum. Hen\u00fcz Galatasaray'dan kimseyle konu\u015fmad\u0131m. Baz\u0131 insanlar, Galatasaray'\u0131n \u00e7ok maa\u015f alan oyuncular\u0131 g\u00f6ndermesi gerekti\u011fini s\u00f6yl\u00fcyor. Kimi kastettiklerini bilmiyorum. Galatasaray beni satmak istiyorsa, kendi stilime uygun bir kul\u00fcp hemen bulurum.\" s\u00f6zlerini kulland\u0131.\n\n\"TREZEGUET 'HEMEN PREMIER L\u0130G'E GEL' D\u0130YOR\"\n\nKas\u0131mpa\u015fa'dan eski tak\u0131m arkada\u015f\u0131 olan ve \u015fimdi Aston Villa formas\u0131 giyen Trezeguat ile s\u00fcrekli konu\u015ftu\u011funu s\u00f6yleyen Diagne; \"Bana bir an \u00f6nce \u0130ngiltere'ye gitmem gerekti\u011fini s\u00f6yl\u00fcyor. Ben kuvvetli biriyim. Top saklar\u0131m, topsuz oyunu iyi oynar\u0131m, hava toplar\u0131nda iyiyim ve yakalad\u0131\u011f\u0131m pozisyonu atar\u0131m. T\u00fcm bildiklerim bunlar. Galatasaray'da veya ba\u015fka bir yerde tekrar oynamaya ba\u015flad\u0131\u011f\u0131m zaman arka arkaya goller ataca\u011f\u0131m\u0131 g\u00f6receksiniz.\"\n\n\"NOTTINGHAM FOREST \u0130LE H\u0130\u00c7 G\u00d6R\u00dc\u015eMED\u0130M\"\n\n\u0130nstagram'da yapt\u0131\u011f\u0131 Nottingham Forest payla\u015f\u0131m\u0131yla ilgili soruya Diagne, \"Onu payla\u015ft\u0131m ama Nottingham Forest ile ilgili bir \u015fey oldu\u011funu bilmiyordum. Kesinlikle resmi bir durum yok. Forest'\u0131 vurgulamak istesem s\u00f6ylerdim. Ancak kas\u0131tl\u0131 yapt\u0131\u011f\u0131m bir \u015fey de\u011fildi. Forest benimle konu\u015fmad\u0131. E\u011fer beni istiyorlarsa \u00f6nce Galatasaray ile g\u00f6r\u00fc\u015fmeli. \u015eu ana kadar Galatasaray ile g\u00f6r\u00fc\u015f\u00fcp g\u00f6r\u00fc\u015fmediklerini bilmiyorum.\" cevab\u0131n\u0131 verdi.\n\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da! Oynamak/\u0130zlemek i\u00e7in buraya t\u0131klay\u0131n!",
    "keywords": [
        "dakika",
        "fla\u015f",
        "forest",
        "ilgili",
        "beni",
        "son",
        "ancak",
        "satmak",
        "a\u00e7\u0131klama",
        "bir",
        "ve",
        "teknik",
        "diagneden",
        "ile",
        "galatasaray",
        "istiyorsa",
        "ben"
    ],
    "meta_keywords": [
        "Galatasaray",
        "Mbaye Diagbe",
        "Transfer"
    ],
    "publish_date": null,
    "summary": "SPOR ARENA DI\u015e HABER | The Guardian'dan Paul Doyle'a konu\u015fan 28 ya\u015f\u0131ndaki Senagalli golc\u00fc Diagne'nin a\u00e7\u0131klamalar\u0131 \u015fu \u015fekilde:\"Club Brugge beni '\u015eampiyonlar Ligi'nde sana ihtiyac\u0131m\u0131z var' diyerek transfer etti.\nHatta, teknik direkt\u00f6r Clement, 'Seni \u015eampiyonlar Ligi i\u00e7in transfer ettik.\nBizi gruptan \u00e7\u0131kar.'\n\"PSG MA\u00c7INDA PENALTIYI KULLANMAMALIYDIM\"Club Brugge'de kadro d\u0131\u015f\u0131 kalmas\u0131na sebep olan PSG ma\u00e7\u0131ndaki penalt\u0131 olay\u0131yla ilgili konu\u015fan D\u015fagne; \"O penalt\u0131y\u0131 kullanmamal\u0131yd\u0131m.\nAncak, o an \u00e7ok ate\u015fliydim.\nPenalt\u0131y\u0131 ben kazand\u0131rm\u0131\u015ft\u0131m ve kullan\u0131p gol atmaya karar verdim.\nAdrenalin seviyem y\u00fcksekti.\nTak\u0131m\u0131ma yard\u0131m etmek istiyordum.\nSonras\u0131nda tak\u0131mdan ve teknik direkt\u00f6rden \u00f6z\u00fcr diledim fakat teknik direkt\u00f6r beni kadro d\u0131\u015f\u0131 b\u0131rakt\u0131.\"\n\"CLEMENT BEN\u0130 H\u0130\u00c7 \u0130STEMED\u0130\"\"Her g\u00fcn tak\u0131mla antrenmanlara \u00e7\u0131kt\u0131m ve elimden geleni fazlas\u0131yla yapt\u0131m.\nAncak teknik direkt\u00f6r beni asla ma\u00e7 kadrosuna almad\u0131.\nBenim yerime ald\u0131\u011f\u0131 futbolculara sayg\u0131m var ama benimle ayn\u0131 seviyede de\u011filler.\nBen de teknik direkt\u00f6rle g\u00f6r\u00fc\u015ft\u00fcm.\nBana, \"Burada patron benim ve kararlar\u0131 ben veririm.\"\nSonraki g\u00f6r\u00fc\u015fme taleplerimi kabul etmedi.\nBrugge'deki son 3 ay\u0131mda bana tek bir kelime bile etmediler.\nSade bir 'Merhaba'dan ba\u015fka bir \u015fey duymad\u0131m.\nPhilippe Clement'in beni ilk g\u00fcnden beri istemedi\u011fini d\u00fc\u015f\u00fcn\u00fcyorum.\nO penalt\u0131y\u0131 kullanmam\u0131 ve ka\u00e7\u0131rmam\u0131 f\u0131rsat olarak g\u00f6r\u00fcp beni kadro d\u0131\u015f\u0131 b\u0131rakt\u0131.\"\n\"GALATASARAY BEN\u0130 SATMAK \u0130ST\u0130YORSA...\"Gelecek planlar\u0131yla ilgili konu\u015fan Senegalli golc\u00fc, \"Galatasaray i\u00e7in oynamaktan mutluluk duyar\u0131m ancak beni isteyip istemeyeceklerini bilmiyorum.\nHen\u00fcz Galatasaray'dan kimseyle konu\u015fmad\u0131m.\nBaz\u0131 insanlar, Galatasaray'\u0131n \u00e7ok maa\u015f alan oyuncular\u0131 g\u00f6ndermesi gerekti\u011fini s\u00f6yl\u00fcyor.\nKimi kastettiklerini bilmiyorum.\nGalatasaray beni satmak istiyorsa, kendi stilime uygun bir kul\u00fcp hemen bulurum.\"\ns\u00f6zlerini kulland\u0131.\n\"TREZEGUET 'HEMEN PREMIER L\u0130G'E GEL' D\u0130YOR\"Kas\u0131mpa\u015fa'dan eski tak\u0131m arkada\u015f\u0131 olan ve \u015fimdi Aston Villa formas\u0131 giyen Trezeguat ile s\u00fcrekli konu\u015ftu\u011funu s\u00f6yleyen Diagne; \"Bana bir an \u00f6nce \u0130ngiltere'ye gitmem gerekti\u011fini s\u00f6yl\u00fcyor.\nBen kuvvetli biriyim.\nTop saklar\u0131m, topsuz oyunu iyi oynar\u0131m, hava toplar\u0131nda iyiyim ve yakalad\u0131\u011f\u0131m pozisyonu atar\u0131m.\nT\u00fcm bildiklerim bunlar.\nGalatasaray'da veya ba\u015fka bir yerde tekrar oynamaya ba\u015flad\u0131\u011f\u0131m zaman arka arkaya goller ataca\u011f\u0131m\u0131 g\u00f6receksiniz.\"\n\"NOTTINGHAM FOREST \u0130LE H\u0130\u00c7 G\u00d6R\u00dc\u015eMED\u0130M\"\u0130nstagram'da yapt\u0131\u011f\u0131 Nottingham Forest payla\u015f\u0131m\u0131yla ilgili soruya Diagne, \"Onu payla\u015ft\u0131m ama Nottingham Forest ile ilgili bir \u015fey oldu\u011funu bilmiyordum.\nKesinlikle resmi bir durum yok.\nForest'\u0131 vurgulamak istesem s\u00f6ylerdim.\nAncak kas\u0131tl\u0131 yapt\u0131\u011f\u0131m bir \u015fey de\u011fildi.\nForest benimle konu\u015fmad\u0131.\nE\u011fer beni istiyorlarsa \u00f6nce Galatasaray ile g\u00f6r\u00fc\u015fmeli.\n\u015eu ana kadar Galatasaray ile g\u00f6r\u00fc\u015f\u00fcp g\u00f6r\u00fc\u015fmediklerini bilmiyorum.\"\ncevab\u0131n\u0131 verdi.\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da!\nOynamak/\u0130zlemek i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - Galatasaray'\u0131n s\u00f6zle\u015fmeli futbolcusu Mbaye Diagne, \u0130ngiltere'den The Guardian'a \u00f6zel a\u00e7\u0131klamalarda bulundu.",
    "meta_lang": "tr"
}