{
    "article_id": "b59bee9d303522147fbdd73dc0036059.1590265602.6133778",
    "title": "Son dakika: \u0130spanya Ba\u015fbakan\u0131 Pedro Sanchez a\u00e7\u0131klad\u0131! \u0130\u015fte La Liga'n\u0131n ba\u015flama tarihi",
    "authors": [],
    "canonical_link": "https://www.hurriyet.com.tr/sporarena/son-dakika-ispanya-basbakani-pedro-sanchez-acikladi-iste-la-liganin-baslama-tarihi-41524272",
    "url": "http://hurriyet.com.tr/sporarena/son-dakika-ispanya-basbakani-pedro-sanchez-acikladi-iste-la-liganin-baslama-tarihi-41524272",
    "top_img": "https://i4.hurimg.com/i/hurriyet/75/0x0/5ec9180418c77316b4d56bc9.jpg",
    "meta_img": "https://i4.hurimg.com/i/hurriyet/75/0x0/5ec9180418c77316b4d56bc9.jpg",
    "movies": [],
    "text": "Ba\u015fbakan Sanchez, salg\u0131n\u0131n ekonomik ve sosyal etkilerini hafifletmek i\u00e7in belirledikleri kademeli normalle\u015fme s\u00fcreciyle ilgili at\u0131lan yeni ad\u0131mlar\u0131 kamuoyuna duyurdu.\n\n\n\n\"En zoru geride kald\u0131, t\u00fcnelin ucunu g\u00f6rebiliyoruz.\" diyen Sanchez, \"\u0130spanya yapmas\u0131 gerekeni yapt\u0131. \u015eimdi herkes i\u00e7in yeni ufuklar a\u00e7\u0131l\u0131yor. G\u00fcnl\u00fck bir\u00e7ok rutin aktivitemizin yeniden ba\u015flama zaman\u0131 geldi. Futbolda da La Liga, 8 Haziran'dan itibaren geri d\u00f6necek.\" dedi.\n\n\n\nSanchez'in a\u00e7\u0131klamas\u0131 La Liga kurumunun \u00f6ng\u00f6r\u00fcleriyle uyu\u015furken, 12 Haziran'da ligin tekrar ba\u015flamas\u0131 planlan\u0131yor. H\u00fck\u00fcmetin bu karar\u0131 sonras\u0131 La Liga y\u00f6netimi bir araya gelecek ve ligin ba\u015flang\u0131c\u0131 i\u00e7in tarih belirleyecek.\n\n\n\nKovid-19 \u00f6nlemlerinin gev\u015fetilmesiyle ilk tan\u0131 testleri olan, ard\u0131ndan 6 May\u0131s'tan itibaren bireysel antrenmanlara ba\u015flayan La Liga kul\u00fcpleri, bu hafta da 10 ki\u015filik grup \u00e7al\u0131\u015fmalar\u0131na ba\u015flam\u0131\u015ft\u0131.\n\n\n\n\u015eimdiye kadar yap\u0131lan testlerde La Liga kul\u00fcplerinden \u00fc\u00e7 futbolcuda Kovid-19 tespit edilmi\u015fti.\n\n\n\nLa Liga, 27. hafta sonunda Kovid-19 salg\u0131n\u0131ndan dolay\u0131 durdurulurken, mevcut durumda 58 puanl\u0131 Barcelona, Real Madrid'in 2 puan \u00f6n\u00fcnde lider durumda bulunuyor.\n\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da! Oynamak/\u0130zlemek i\u00e7in buraya t\u0131klay\u0131n!",
    "keywords": [
        "i\u0307spanya",
        "tarihi",
        "ba\u015flama",
        "dakika",
        "sanchez",
        "pedro",
        "liga",
        "ligin",
        "itibaren",
        "ligan\u0131n",
        "la",
        "son",
        "yeni",
        "kovid19",
        "i\u00e7in",
        "ve",
        "hafta",
        "i\u0307\u015fte"
    ],
    "meta_keywords": [
        "Pedro Sanchez",
        "\u0130spanya Ba\u015fbakan\u0131",
        "La Liga",
        "Barcelona",
        "Messi"
    ],
    "publish_date": null,
    "summary": "Ba\u015fbakan Sanchez, salg\u0131n\u0131n ekonomik ve sosyal etkilerini hafifletmek i\u00e7in belirledikleri kademeli normalle\u015fme s\u00fcreciyle ilgili at\u0131lan yeni ad\u0131mlar\u0131 kamuoyuna duyurdu.\n\"En zoru geride kald\u0131, t\u00fcnelin ucunu g\u00f6rebiliyoruz.\"\ndiyen Sanchez, \"\u0130spanya yapmas\u0131 gerekeni yapt\u0131.\n\u015eimdi herkes i\u00e7in yeni ufuklar a\u00e7\u0131l\u0131yor.\nG\u00fcnl\u00fck bir\u00e7ok rutin aktivitemizin yeniden ba\u015flama zaman\u0131 geldi.\nFutbolda da La Liga, 8 Haziran'dan itibaren geri d\u00f6necek.\"\nSanchez'in a\u00e7\u0131klamas\u0131 La Liga kurumunun \u00f6ng\u00f6r\u00fcleriyle uyu\u015furken, 12 Haziran'da ligin tekrar ba\u015flamas\u0131 planlan\u0131yor.\nH\u00fck\u00fcmetin bu karar\u0131 sonras\u0131 La Liga y\u00f6netimi bir araya gelecek ve ligin ba\u015flang\u0131c\u0131 i\u00e7in tarih belirleyecek.\nKovid-19 \u00f6nlemlerinin gev\u015fetilmesiyle ilk tan\u0131 testleri olan, ard\u0131ndan 6 May\u0131s'tan itibaren bireysel antrenmanlara ba\u015flayan La Liga kul\u00fcpleri, bu hafta da 10 ki\u015filik grup \u00e7al\u0131\u015fmalar\u0131na ba\u015flam\u0131\u015ft\u0131.\n\u015eimdiye kadar yap\u0131lan testlerde La Liga kul\u00fcplerinden \u00fc\u00e7 futbolcuda Kovid-19 tespit edilmi\u015fti.\nLa Liga, 27. hafta sonunda Kovid-19 salg\u0131n\u0131ndan dolay\u0131 durdurulurken, mevcut durumda 58 puanl\u0131 Barcelona, Real Madrid'in 2 puan \u00f6n\u00fcnde lider durumda bulunuyor.\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da!\nOynamak/\u0130zlemek i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - \u0130spanya Ba\u015fbakan\u0131 Pedro Sanchez, La Liga'n\u0131n 8 Haziran'dan itibaren ba\u015flayabilece\u011fini a\u00e7\u0131klad\u0131.",
    "meta_lang": "tr"
}