{
    "article_id": "43bd698bcdb40185f2784b56f340742b.1590266297.7011337",
    "title": "M\u00dcLK SURES\u0130 OKU VE D\u0130NLE - Tebareke Suresi T\u00fcrk\u00e7e ve Arap\u00e7a Okunu\u015fu, anlam\u0131, fazileti, tefsiri (Diyanet Meali)",
    "authors": [],
    "canonical_link": "https://www.hurriyet.com.tr/ramazan-ozel/namaz-sureleri/mulk-suresi-oku-ve-dinle-tebareke-suresi-anlami-tefsiri-turkce-ve-arapca-okunusu-diyanet-meali-41394220",
    "url": "http://hurriyet.com.tr/ramazan-ozel/namaz-sureleri/mulk-suresi-oku-ve-dinle-tebareke-suresi-anlami-tefsiri-turkce-ve-arapca-okunusu-diyanet-meali-41394220",
    "top_img": "https://i4.hurimg.com/i/hurriyet/75/0x0/5def9f7c18c77320b81e2a52.jpg",
    "meta_img": "https://i4.hurimg.com/i/hurriyet/75/0x0/5def9f7c18c77320b81e2a52.jpg",
    "movies": [
        "https://www.youtube.com/embed/QOVXqUImNDc?start=11&enablejsapi=1"
    ],
    "text": "M\u00fclk suresi anlam\u0131, T\u00fcrk\u00e7e ve Arap\u00e7a okunu\u015fu, Tebareke suresi Diyanet meali ile fazileti vatanda\u015flar taraf\u0131ndan merak ediliyor. M\u00fclk Suresi, mushaftaki s\u0131ralamada altm\u0131\u015f yedinci, ini\u015f s\u0131ras\u0131na g\u00f6re yetmi\u015f yedinci suredir. Tur suresinden sonra, H\u00e2kka s\u00fbresinden \u00f6nce Mekke\u2019de n\u00e2zil olmu\u015ftur. M\u00fclk Suresi Dinlemek ve ezberlemek isteyenler a\u015fa\u011f\u0131da detayl\u0131 olarak t\u00fcm bilgileri verilmi\u015f olan surenin i\u00e7eri\u011fini inceleyebilirler.\n\nM\u00fclk (Tebareke) Suresi Dinle\n\nM\u00fclk Suresi (Tebareke) T\u00fcrk\u00e7e Okunu\u015fu\n\n1. Tebarekelleziy biyedihilmulku ve huve 'ala kulli \u015fey'in kadiyrun.\n\n2. Elleziy halekalmevte velhayate liyebluvekum eyyukum ahsenu 'amelen ve huvel'aziyzul\u011fafuru.\n\n3. Elleziy haleka seb'a semavatin t\u0131bakan ma tera fiy halk\u0131rrahmani min tefavutin ferci'\u0131lbasare hel tera min futurin.\n\n4. Summerci'\u0131lbasare kerreteyni yenkalib ileykelbesaru hasien ve huve hasiyrun.\n\n5. Ve lekad zeyyennessemaeddunya bimesabiyha ve ce'alnaha rucumen li\u015f\u015feyat\u0131yni ve a'tedna lehum 'azabesse'\u0131yri.\n\n6. Ve lilleziyne keferu birabbihim 'azabu cehenneme ve bi'selmas\u0131yru.\n\n7. \u0130za ulku fiyha semi'u leha \u015fehiykan ve hiye tefuru.\n\n8. Tekadu temeyyezu minel\u011fayz\u0131 kullema ulk\u0131ye fiyha fevcun seelehum hazenetuha elem yet'kum neziyrun.\n\n9. Kalu bela kad caena neziyrun fekezzebna ve kulna ma nezzelellah\u00fc min \u015fey'in in ent\u00fcm illa fiy dalalin kebiyrin.\n\n10. Ve kalu lev kunna nesme'u ev na'k\u0131lu ma kunna fiy ashabisse'\u0131yri.\n\n11. Fa'teref'u bizenbihim fesuhkan liashabisse'\u0131yri.\n\n12. \u0130nnelleziyne yah\u015fevne rabbehum bil\u011faybi lehum ma\u011ffiretun ve ecrun kebiyrun.\n\n13. Ve esirru kavlekum evicheru bihi innehu 'aliymun bizatissuduri.\n\n14. Ela ya'lemu men haleka ve huvellet\u0131yfulhabiyru.\n\n15. Huvelleziy ce'ale lekumul'arda zelulen fem\u015fu fiy menakibiha ve kulu min rizk\u0131hi ve ileyhinnu\u015furu.\n\n16. Eemintum men fiyssemai en yahsife bikumul'arda feiza hiye temuru.\n\n17. Em emintum men fiyssemai en yursile 'aleykum has\u0131ben feseta'lemune keyfe neziyri.\n\n18. Ve lekad kezzebilleziyne min kablihim fekeyfe kane nekiyri.\n\n19. Evelem yerev ilettayri fevkahum saffatin ve yakb\u0131dne ma yumsikuhunne illerrahmanu innehu bikulli \u015fey'in bas\u0131yrun.\n\n20. Emmen hazelleziy huve cundun lekum yansurukum min dunirrahmani inilkafirune illa fiy \u011fururin.\n\n21. Emmen hazelleziy yerzukukum in emseke rizkahu bel leccu fiy 'utuvvin ve nufurin.\n\n22. Efemen yem\u015fiy mukibben 'ala vechihi ehda emmen yem\u015fiy seviyyen 'ala s\u0131rat\u0131n mustek\u0131ymin.\n\n23. Kul huvelleziy en\u015feekum ve ce'ale lekumussem'a vel'ebsare vel'ef'idete kaliylen ma te\u015fkurune.\n\n24. Kul huvelleziy zereekum fiyl'ard\u0131 ve ileyhi tuh\u015ferune.\n\n25. Ve yekulune meta hazelva'du in kuntum sadik\u0131yne.\n\n26. Kul innemel'\u0131lmu '\u0131ndallahi ve innema ene neziyrun mubiynun.\n\n27. Felemma reevhu zulfeten siy-et vucuhulleziyne keferu ve k\u0131yle hazelleziy kuntum bihi tedde'une.\n\n28. Kul ereeytum in ehlekeniyallahu ve men me'\u0131ye ev rah\u0131mena femen yuciyrulkafiriyne min 'azabin eliymin.\n\n29. Kul huverrahmanu amenna bihi ve 'aleyhi tevekkelna feseta'lemune men huve fiy dalalin mubiynin.\n\n30. Kul ereeytum in asbeha maukum \u011favren femen ye'tiykum bimain me'\u0131ynin.\n\nM\u00fclk Suresi (Tebareke) Arap\u00e7a Okunu\u015fu\n\n\n\n\n\n\n\n\n\nM\u00fclk Suresi Konusu\n\nS\u00fbre genel olarak Allah Te\u00e2l\u00e2\u2019n\u0131n varl\u0131\u011f\u0131 ve birli\u011fini, azametini, evrendeki h\u00fck\u00fcmranl\u0131\u011f\u0131n\u0131, tek tanr\u0131 ve tek yarat\u0131c\u0131 oldu\u011funu, hayat\u0131n ve \u00f6l\u00fcm\u00fcn var edili\u015f amac\u0131n\u0131 ve \u00f6ld\u00fckten sonra dirilmeyi konu edinmektedir. S\u00fbrede ayr\u0131ca insanl\u0131\u011f\u0131n il\u00e2h\u00ee vahyin uyar\u0131c\u0131l\u0131\u011f\u0131na muhta\u00e7 oldu\u011funa i\u015faret edilmekte, bunu kabul etmeyenlerin kar\u015f\u0131la\u015facaklar\u0131 k\u00f6t\u00fc sonu\u00e7la ilgili uyar\u0131lar yap\u0131lmaktad\u0131r.\n\nM\u00fclk Suresi Fazileti\n\nHz. Peygamber, M\u00fclk s\u00fbresinin onu okuyanlar\u0131 kabir azab\u0131ndan koruyaca\u011f\u0131n\u0131 ifade buyurmu\u015flar (Tirmiz\u00ee, \u201cFez\u00e2il\u00fc\u2019l-Kur\u2019\u00e2n\u201d, 9; \u015eevk\u00e2n\u00ee, V, 296), bu sebeple cenazelerin ard\u0131ndan bu s\u00fbrenin okunmas\u0131 \u00e2det olmu\u015f, yayg\u0131nl\u0131k kazanm\u0131\u015ft\u0131r. Bu hadisi, \u201cs\u00fbreyi okuyup amel edenlerin, kabir azab\u0131n\u0131 gerektiren g\u00fcnahlardan uzak duraca\u011f\u0131 ve b\u00f6ylece azaptan kurtulaca\u011f\u0131\u201d \u015feklinde anlamak da m\u00fcmk\u00fcnd\u00fcr.\n\nM\u00fclk Suresi Diyanet Meali\n\n(1)Mutlak h\u00fck\u00fcmranl\u0131k elinde olan Allah a\u015fk\u0131nd\u0131r, c\u00f6merttir ve O\u2019nun her \u015feye g\u00fcc\u00fc yeter.\n\n(2)Hanginizin davran\u0131\u015f\u00e7a daha iyi oldu\u011funu deneyerek g\u00f6stermek i\u00e7in \u00f6l\u00fcm\u00fc ve hayat\u0131 yaratan O\u2019dur. O, g\u00fc\u00e7l\u00fcd\u00fcr, \u00e7ok ba\u011f\u0131\u015flay\u0131c\u0131d\u0131r.\n\n(3) Yedi g\u00f6\u011f\u00fc birbiriyle tam bir uygunluk i\u00e7inde yaratan O\u2019dur. Rahm\u00e2n\u0131n yarat\u0131\u015f\u0131nda hi\u00e7bir uyumsuzluk g\u00f6remezsin. G\u00f6z\u00fcn\u00fc \u00e7evir de bir bak, bir bozukluk g\u00f6rebiliyor musun?\n\n(4) Sonra g\u00f6z\u00fcn\u00fc tekrar tekrar \u00e7evir de bak; (kusur arayan) g\u00f6z arad\u0131\u011f\u0131n\u0131 bulamadan bitkin olarak sana d\u00f6necektir.\n\n(5) Ger\u00e7ek \u015fu ki biz yak\u0131n g\u00f6\u011f\u00fc kandillerle s\u00fcsledik. Ayr\u0131ca bunlarla \u015feytanlar\u0131n ta\u015flanmas\u0131n\u0131 sa\u011flad\u0131k ve onlara alevli ate\u015f azab\u0131n\u0131 haz\u0131rlad\u0131k.\n\n(6) Rablerini ink\u00e2r edenlere cehennem azab\u0131 vard\u0131r. Oras\u0131 ne k\u00f6t\u00fc bir var\u0131\u015f yeri!\n\n(7) Oraya at\u0131ld\u0131klar\u0131nda, onun kaynarken \u00e7\u0131kard\u0131\u011f\u0131 u\u011fultuyu i\u015fitirler.\n\n(8) Cehennem neredeyse \u00f6fkesinden \u00e7atlayacak! Oraya her bir grup at\u0131ld\u0131k\u00e7a, muhaf\u0131zlar\u0131 onlara, \"Size bir uyar\u0131c\u0131 gelmemi\u015f miydi?\" diye sorarlar.\n\n(9) \u015e\u00f6yle cevap verirler: \"Evet, do\u011frusu bize bir uyar\u0131c\u0131 (peygamber) gelmi\u015fti; fakat biz onu yalanc\u0131l\u0131kla itham etmi\u015f ve \u2018Allah hi\u00e7bir \u015fey g\u00f6ndermemi\u015ftir; siz ger\u00e7ekten b\u00fcy\u00fck bir sapk\u0131nl\u0131k i\u00e7indesiniz!\u2019 demi\u015ftik.\"\n\n(10) \"\u015eayet kulak vermi\u015f veya akl\u0131m\u0131z\u0131 kullanm\u0131\u015f olsayd\u0131k, \u015fimdi \u015fu alevli cehennemin mahk\u00fbmlar\u0131 aras\u0131nda olmazd\u0131k!\" diye de il\u00e2ve ederler.\n\n(11) B\u00f6ylece g\u00fcnahlar\u0131n\u0131 itiraf etmi\u015f olurlar. O alevli ate\u015fin mahk\u00fbmlar\u0131 art\u0131k rahmetten mahrumdurlar.\n\n(12) G\u00f6rmedikleri halde rablerinden korkup sayg\u0131 duyanlara gelince, onlar\u0131 da hem bir ba\u011f\u0131\u015flanma hem de b\u00fcy\u00fck bir \u00f6d\u00fcl beklemektedir.\n\n(13) S\u00f6z\u00fcn\u00fcz\u00fc ister gizleyin isterse a\u00e7\u0131\u011fa vurun; unutmay\u0131n ki O, kalplerin i\u00e7indekini bilmektedir.\n\n(14) Yaratan bilmez olur mu? O, b\u00fct\u00fcn inceliklerin fark\u0131ndad\u0131r ve her \u015feyden haberdard\u0131r.\n\n(15) Yery\u00fcz\u00fcn\u00fc sizin i\u00e7in kullan\u0131\u015fl\u0131 hale getiren O\u2019dur. \u00dczerinde dola\u015f\u0131n ve Allah\u2019\u0131n r\u0131zk\u0131ndan yiyip i\u00e7in; (ama unutmay\u0131n ki) d\u00f6n\u00fc\u015f yaln\u0131z Allah\u2019ad\u0131r.\n\n(16) G\u00f6ktekinin sizi yerin dibine bat\u0131rmayaca\u011f\u0131ndan emin misiniz? Bir de bakars\u0131n\u0131z yery\u00fcz\u00fc alt\u00fcst olmu\u015f!\n\n\ufd3e17) Yahut g\u00f6kte olan\u0131n \u00fczerinize ta\u015f ya\u011fd\u0131ran bir f\u0131rt\u0131na g\u00f6ndermeyece\u011finden emin misiniz? Uyar\u0131lar\u0131m\u0131n ne demek oldu\u011funu yak\u0131nda anlayacaks\u0131n\u0131z!\n\n(18) Onlardan \u00f6ncekiler de (ger\u00e7ekleri) yalan saym\u0131\u015flard\u0131; ama verdi\u011fim ceza da nas\u0131l olmu\u015ftu?\n\n(19) \u00dcstlerinde kanatlar\u0131n\u0131 a\u00e7a kapaya u\u00e7an ku\u015flar\u0131 hi\u00e7 g\u00f6rmediler mi? Onlar\u0131 (havada) rahm\u00e2ndan ba\u015fkas\u0131 tutmuyor. \u015e\u00fcphesiz O her \u015feyi g\u00f6rmektedir.\n\n(20) Peki, rahm\u00e2na kar\u015f\u0131 size yard\u0131m edecek askerleriniz kimler? \u0130nk\u00e2rc\u0131lar ancak derin bir gaflet i\u00e7inde bulunmaktad\u0131rlar.\n\n(21)Yahut Allah lutfetti\u011fi r\u0131zk\u0131 kesiverse size r\u0131z\u0131k verebilecek olan kim? Hay\u0131r! Onlar azg\u0131nl\u0131kta ve haktan sap\u0131p uzakla\u015fmakta \u0131srar ediyorlar.\n\n(23) De ki: \"Sizi yaratan, size i\u015fitme duyusu, g\u00f6zler ve kalpler veren O\u2019dur. Ne az \u015f\u00fckrediyorsunuz!\"\n\n(24) De ki: \"Sizi yery\u00fcz\u00fcnde \u00e7o\u011falt\u0131p yayan O\u2019dur; sadece gelip O\u2019nun huzurunda toplanacaks\u0131n\u0131z.\"\n\n(25)\"Do\u011fru s\u00f6zl\u00fc iseniz (s\u00f6yleyin), bu tehdit ne zaman ger\u00e7ekle\u015fecek?\" derler.\n\n(26) De ki: \"O bilgi yaln\u0131z Allah\u2019a mahsustur, ben ise sadece a\u00e7\u0131k bir uyar\u0131c\u0131y\u0131m.\"\n\n(27) Ama onu yak\u0131ndan g\u00f6rd\u00fckleri zaman, ink\u00e2r edenlerin y\u00fczleri kara \u00e7\u0131kacak ve (kendilerine), \"\u0130\u015fte sizin isteyip durdu\u011funuz budur!\" denilecektir.\n\n(28) De ki: \"Beni ve beraberimdekileri Allah \u00f6ld\u00fcrse bizi esirgerse de (\u00e2hiret \u00fcmidimiz b\u00e2kidir); peki s\u00f6yler misiniz, ink\u00e2rc\u0131lar\u0131 (\u00e2hiretteki) can yak\u0131c\u0131 azaptan kurtaracak olan kimdir?\"\n\n(29) De ki: \"O, rahm\u00e2nd\u0131r; biz O\u2019na iman etmi\u015f ve O\u2019na g\u00fcvenip dayanm\u0131\u015f\u0131zd\u0131r. Kimin d\u00fcped\u00fcz bir sapk\u0131nl\u0131k i\u00e7inde oldu\u011funu yak\u0131nda anlayacaks\u0131n\u0131z!\"\n\n(30) Bir de \u015funu sor: \"Suyunuz \u00e7ekiliverse size akarsuyu kim getirebilir?\n\nM\u00fclk Suresi Tefsiri\n\nS\u00fbrenin \u00f6zeti mahiyetinde olan bu \u00e2yetlerin ilkinde Allah\u2019\u0131n y\u00fcceli\u011fi, kudreti, evrendeki h\u00fck\u00fcmranl\u0131\u011f\u0131 ve her \u015feyin kendisinin kudret elinde oldu\u011fu, evrende istedi\u011fi gibi tasarrufta bulunabilece\u011fi ifade edilmi\u015f, sonraki \u00e2yetlerde ise O\u2019nun kudretinin eserlerinden \u00f6rnekler verilmi\u015ftir (1. \u00e2yette \u201ca\u015fk\u0131nd\u0131r, c\u00f6merttir\u201d diye \u00e7evirdi\u011fimiz teb\u00e2reke fiilinin di\u011fer anlamlar\u0131 hakk\u0131nda bilgi i\u00e7in bk. Furk\u00e5n 25/1). 2. \u00e2yet y\u00fcce Allah\u2019\u0131n kudret ve tasarrufunu en a\u00e7\u0131k bir \u015fekilde g\u00f6steren delilleri i\u00e7ermekte; Allah\u2019\u0131n, d\u00fcnyada insanlar\u0131n g\u00fczel i\u015fler yapma hususunda birbirleriyle rekabet etmelerini sa\u011flamak, kimlerin kendi emir ve yasaklar\u0131na uyarak daha g\u00fczel i\u015fler yapaca\u011f\u0131n\u0131 ortaya \u00e7\u0131karmak i\u00e7in hayat\u0131 ve \u00f6l\u00fcm\u00fc yaratt\u0131\u011f\u0131n\u0131 bildirmektedir. Ayn\u0131 \u00e2yette \u00f6nce \u00f6l\u00fcm, sonra hayat ge\u00e7ti\u011fi i\u00e7in burada \u201c\u00f6l\u00fcm\u201d kavram\u0131yla, hayattan \u00f6nceki cans\u0131zl\u0131k halinin mi yoksa d\u00fcnya hayat\u0131n\u0131n sona ermesi ve \u00e2hiret hayat\u0131na ge\u00e7i\u015f halinin mi kastedildi\u011fi hususunda farkl\u0131 g\u00f6r\u00fc\u015fler vard\u0131r. Bir k\u0131s\u0131m m\u00fcfessirler \u00e2yetteki s\u0131ralamay\u0131 dikkate alarak \u00f6l\u00fcmden maksad\u0131n d\u00fcnya hayat\u0131ndan \u00e2hiret hayat\u0131na ge\u00e7i\u015f hali, hayattan maksad\u0131n ise \u00e2hiret hayat\u0131 oldu\u011funu s\u00f6ylemi\u015flerdir (R\u00e2z\u00ee, XXX, 55; Elmal\u0131l\u0131, VII, 5159). \u0130kinci grup ise \u00f6l\u00fcmle d\u00fcnya hayat\u0131ndan \u00e2hiret hayat\u0131na ge\u00e7i\u015f halinin, hayatla da d\u00fcnya hayat\u0131n\u0131n kastedildi\u011fi kanaatindedir (Zemah\u015fer\u00ee, IV, 134); bizim tercihimiz de budur. Zira hayat da \u00f6l\u00fcm de imtihan i\u00e7in yarat\u0131lm\u0131\u015ft\u0131r; imtihan yeri ise \u00e2hiret de\u011fil d\u00fcnyad\u0131r. Her ikisinin de bu d\u00fcnyada olmas\u0131 amaca daha uygun g\u00f6r\u00fcnmektedir. Hayat \u00f6l\u00fcmden \u00f6nce oldu\u011fu halde \u00e2yette sonra gelmesi ise \u00e7e\u015fitli \u015fekillerde yorumlanm\u0131\u015ft\u0131r (bk. R\u00e2z\u00ee, XXX, 55; Ate\u015f, IX, 526-527). Dikkat \u00e7ekici bir yoruma g\u00f6re e\u015fyada aslolan yokluk oldu\u011fu, varl\u0131k ve hayat sonradan verildi\u011fi i\u00e7in \u00e2yette \u00f6l\u00fcm \u00f6nce gelmi\u015ftir (\u015eevk\u00e2n\u00ee, V, 297). Bizce de isabetli olan di\u011fer bir yoruma g\u00f6re \u00f6l\u00fcm insanlara hayat\u0131n sorumlulu\u011funu hat\u0131rlatt\u0131\u011f\u0131, onlar\u0131 iyi i\u015fler yapmaya te\u015fvik etti\u011fi ve bir uyar\u0131c\u0131 oldu\u011fu, nihayet insanda \u201cimtihan\u201d sorumlulu\u011funu daha canl\u0131 tuttu\u011fu i\u00e7in \u00e2yette \u00f6l\u00fcm \u00f6nce zikredilmi\u015ftir. Nitekim hayat bir hay\u0131rl\u0131 faaliyetler alan\u0131, \u00f6l\u00fcm ise bu faaliyetlerin kar\u015f\u0131l\u0131\u011f\u0131n\u0131n verilece\u011fi ebed\u00ee varl\u0131k sahnesine ge\u00e7i\u015fi sa\u011flayan d\u00f6n\u00fcm noktas\u0131, Hz. Peygamber\u2019in de belirtti\u011fi gibi bir uyar\u0131c\u0131d\u0131r (bk. R\u00e2z\u00ee, XXX, 55). \u0130fadenin ak\u0131\u015f\u0131na ve laf\u0131z g\u00fczelli\u011fine daha uygun oldu\u011fu i\u00e7in \u201cmevt\u201d (\u00f6l\u00fcm) kelimesinin \u00f6nce geldi\u011fi de d\u00fc\u015f\u00fcn\u00fclebilir.\n\n3-4. \u00e2yetlerde evrenin eksiksiz-kusursuz yarat\u0131l\u0131\u015f\u0131na, m\u00fckemmel i\u015fleyi\u015fine ve d\u00fczenine dikkat \u00e7ekilmekte, b\u00f6ylece bu muhte\u015fem varl\u0131k d\u00fczeninin bir tesad\u00fcfle meydana gelmi\u015f olamayaca\u011f\u0131 ve devam edemeyece\u011fi; bunun ancak \u00fcst\u00fcn bir ilim, irade ve kudret sahibinin yaratmas\u0131 ve y\u00f6netmesiyle m\u00fcmk\u00fcn oldu\u011fu belirtilmektedir (yedi g\u00f6\u011f\u00fcn anlam\u0131 hakk\u0131nda bk. Bakara 2/29).\n\nMe\u00e2lde \u201cSonra g\u00f6z\u00fcn\u00fc tekrar tekrar \u00e7evir de bak\u201d diye terc\u00fcme etti\u011fimiz c\u00fcmlenin lafz\u00ee kar\u015f\u0131l\u0131\u011f\u0131, \u201cSonra g\u00f6z\u00fcn\u00fc iki kez daha \u00e7evir de bak\u201d \u015feklindedir. Ancak bu ibare \u00e7okluktan kinaye olup say\u0131 olarak iki defay\u0131 de\u011fil, defalarca bakmay\u0131 ifade eder (bk. \u0130bn \u00c2\u015f\u00fbr, XXIX, 19-20).\n\nY\u0131ld\u0131zlarla donat\u0131lm\u0131\u015f gibi bir g\u00f6r\u00fcnt\u00fc verdi\u011fi i\u00e7in g\u00f6ky\u00fcz\u00fcn\u00fcn kandillerle s\u00fcslenmesinden s\u00f6z edilmi\u015f, y\u0131ld\u0131zlar geceleyin kandil gibi \u0131\u015f\u0131k sa\u00e7t\u0131klar\u0131ndan onlara mecaz olarak \u201ckandiller\u201d (mes\u00e2b\u00eeh, tekili: misb\u00e2h) denilmi\u015ftir (Taber\u00ee, XXIX, 3). Y\u0131ld\u0131zlarla \u015feytanlar\u0131n ta\u015flanmas\u0131ndan maksat ise g\u00f6klerdeki meleklerin konu\u015fmalar\u0131n\u0131 dinleyip onlardan bilgi s\u0131zd\u0131rmak i\u00e7in kulak h\u0131rs\u0131zl\u0131\u011f\u0131 yapmak isteyen \u015feytanlar\u0131n bu y\u0131ld\u0131zlardan \u00e7\u0131kan parlak \u0131\u015f\u0131klarla, bir t\u00fcr ate\u015f toplar\u0131yla engellenmesidir. Bu ve benzeri \u00e2yetlerle ilgili olarak klasik tefsirlerde ayr\u0131nt\u0131l\u0131 yorumlar bulunmakla birlikte m\u00fcte\u015f\u00e2bihattan olan bu t\u00fcr \u00e2yetlerin anlamlar\u0131 hakk\u0131nda zamana, \u015fartlara, bilimsel verilere g\u00f6re farkl\u0131 g\u00f6r\u00fc\u015fler ileri s\u00fcrmek m\u00fcmk\u00fcnd\u00fcr. Ayr\u0131ca gayb konular\u0131na giren \u00e2yetlerin yorumunda iddial\u0131 olmamak gerekir. \u00c7\u00fcnk\u00fc gayb \u00e2leminin mahiyetini Allah\u2019tan ba\u015fka kimse bilemez; biz gayb bilgilerine sadece inan\u0131r\u0131z (g\u00f6ky\u00fcz\u00fcn\u00fcn y\u0131ld\u0131zlarla s\u00fcslenmesi ve bunlarla \u015feytanlar\u0131n ta\u015flanmas\u0131 konusunda bilgi i\u00e7in bk. Hicr 15/16-18; S\u00e2ff\u00e2t 37/6-10). \u201cTa\u015flanma\u201d \u015feklinde \u00e7evirdi\u011fimiz r\u00fcc\u00fbm kelimesi \u201csa\u011flam bir bilgiye dayanmadan konu\u015fmak, kafadan atmak\u201d m\u00e2nas\u0131na da geldi\u011fi i\u00e7in \u00e2yete, \u201cinsan ve cin \u015feytanlar\u0131n\u0131n y\u0131ld\u0131zlara bakarak asl\u0131 fasl\u0131 olmayan \u015feyler s\u00f6ylemeleri\u201d m\u00e2nas\u0131 da verilmi\u015ftir (\u015eevk\u00e2n\u00ee, V, 299).\n\nBaz\u0131 \u00e2hiret sahnelerini tasvir eden bu \u00e2yetler, kimlerin daha g\u00fczel davranaca\u011f\u0131n\u0131 s\u0131namak i\u00e7in \u00f6l\u00fcm\u00fcn ve hayat\u0131n yarat\u0131ld\u0131\u011f\u0131n\u0131 ifade eden 2. \u00e2yetle irtibat\u0131 olup, bu d\u00fcnyada Allah\u2019a isyan edenlerin \u00f6te d\u00fcnyada \u00e7ekecekleri cezay\u0131, O\u2019na kar\u015f\u0131 sayg\u0131l\u0131 olup g\u00fcnah i\u015flemekten korunanlar\u0131n elde edecekleri \u00f6d\u00fclleri a\u00e7\u0131klamaktad\u0131r. 6-8. \u00e2yetlerdeki tasvirler cezan\u0131n ne derece \u015fiddetli oldu\u011funu daha iyi hissettirme amac\u0131na y\u00f6neliktir. 8. \u00e2yette \u201cuyar\u0131c\u0131\u201d diye \u00e7evirdi\u011fimiz nez\u00eerden maksat peygamberdir (\u0130bn \u00c2\u015f\u00fbr, XXIX, 25). \u00c2yette d\u00fcnyada peygamberin \u00e7a\u011fr\u0131s\u0131na ve uyar\u0131lar\u0131na kulak t\u0131kay\u0131p ink\u00e2r ve isyanlar\u0131n\u0131 s\u00fcrd\u00fcrmekte direnenlere, yar\u0131n k\u0131yamet g\u00fcn\u00fcnde, \u201cSize bir uyar\u0131c\u0131 gelmemi\u015f miydi?\u201d diye sorulaca\u011f\u0131n\u0131 bildiren ifade asl\u0131nda ya\u015fayanlar i\u00e7in bir uyar\u0131d\u0131r. 9-11. \u00e2yetler o g\u00fcn i\u015f i\u015ften ge\u00e7tikten sonra de\u011fil, fakat bug\u00fcn f\u0131rsat eldeyken o uyar\u0131ya kulak vermek, yani peygamberi tan\u0131mak, ayr\u0131ca Allah\u2019\u0131n insanl\u0131\u011fa b\u00fcy\u00fck lutfu olan akl\u0131 ve di\u011fer bilgi imk\u00e2nlar\u0131n\u0131 da kullanarak hak ve hidayet yolunu bulmak gerekti\u011fine, ebed\u00ee kurtulu\u015fun ancak bu sayede kazan\u0131labilece\u011fine i\u015faret etmektedir. 12. \u00e2yet ise m\u00fcminlerin n\u00e2il olaca\u011f\u0131 uhrev\u00ee mutlulu\u011fun veciz bir \u00f6zetidir.\n\nBu d\u00fcnyada g\u00fcnah i\u015fleyenler, ya kendilerini g\u00f6r\u00fcp g\u00f6zeten Allah\u2019\u0131n varl\u0131\u011f\u0131na inanm\u0131yor veya inanmakla birlikte d\u00fcnyev\u00ee h\u0131rs ve menfaatleri, nefs\u00e2n\u00ee arzular\u0131 y\u00fcz\u00fcnden gaflete dal\u0131p sorumluluklar\u0131n\u0131 unutuyorlar. \u0130\u015fte bu \u00e2yetlerde ink\u00e2rc\u0131lara ve gafillere Allah\u2019\u0131n gizlisiyle a\u00e7\u0131\u011f\u0131yla her \u015feyi ku\u015fatan ilmi hat\u0131rlat\u0131lmakta, kendilerinden hayatlar\u0131n\u0131 buna g\u00f6re d\u00fczenlemeleri istenmektedir.\n\nCen\u00e2b-\u0131 Allah, kendisinin g\u00fc\u00e7 ve kudretini g\u00f6steren delilleri bir defa daha g\u00f6zler \u00f6n\u00fcne sermekte; yerk\u00fcrenin yarat\u0131lmas\u0131, her t\u00fcrl\u00fc nimet ve imk\u00e2nlarla donat\u0131larak \u00fczerinde ya\u015fan\u0131l\u0131r hale getirilmesinin, sonsuz bir g\u00fcc\u00fcn varl\u0131\u011f\u0131n\u0131 ve birli\u011fini g\u00f6sterdi\u011fine dikkat \u00e7ekmektedir. \u201c\u00dczeri\u201d diye \u00e7evirdi\u011fimiz men\u00e2kibih\u00e2 tamlamas\u0131ndaki men\u00e2kib kelimesi, \u201comuz\u201d anlam\u0131na gelen menkibin \u00e7o\u011fulu olup mecaz olarak yery\u00fcz\u00fcndeki yollar\u0131, k\u00f6\u015fe bucak ve da\u011flar\u0131 ifade eder (\u015eevk\u00e2n\u00ee, V, 301-302). Y\u00fcce Allah, bu nimetleri kullar\u0131 i\u00e7in yaratt\u0131\u011f\u0131n\u0131 bildirerek onlara yery\u00fcz\u00fcnde dola\u015fmalar\u0131n\u0131, yaratt\u0131\u011f\u0131 r\u0131z\u0131klardan yiyip i\u00e7melerini istemi\u015f; arkas\u0131ndan \u201cD\u00f6n\u00fc\u015f yaln\u0131z Allah\u2019ad\u0131r\u201d buyurmak suretiyle insanlar\u0131n d\u00fcnya nimetleri ve zevklerine dalarak kendi varl\u0131\u011f\u0131n\u0131, sonsuz kudretini ve \u00e2hiret hayat\u0131n\u0131 unutmamalar\u0131 gerekti\u011fi, zira her nimetin bir sorumlulu\u011fu oldu\u011fu mesaj\u0131n\u0131 vermi\u015ftir.\n\nM\u00fcfessirler \u201cg\u00f6kte olan\u201ddan maksad\u0131n kim veya ne oldu\u011fu konusunda farkl\u0131 g\u00f6r\u00fc\u015fler ileri s\u00fcrm\u00fc\u015flerdir: 1. Bundan maksat Allah\u2019t\u0131r; ancak bu mecazi bir anlat\u0131m olup maksat O\u2019nun y\u00fcceli\u011fini ve g\u00fcc\u00fcn\u00fcn sonsuzlu\u011funu vurgulamakt\u0131r. Allah mutlak m\u00e2nada y\u00fccedir, sonsuz ve s\u0131n\u0131rs\u0131zd\u0131r, zamanda ve mek\u00e2nda olanlar ise s\u0131n\u0131rl\u0131d\u0131r ve Allah bu s\u0131n\u0131rlamalardan m\u00fcnezzehtir. 2. Maksat g\u00f6kteki meleklerdir. Onlar Allah\u2019\u0131n emriyle yery\u00fcz\u00fcne inerek kendilerine verilen g\u00f6revleri yerine getirirler. 3. Maksat, Allah\u2019\u0131n g\u00f6kten inen azab\u0131d\u0131r. Allah\u2019\u0131n rahmeti ve nimeti nas\u0131l g\u00f6kten iniyorsa O\u2019nun azab\u0131 da ink\u00e2rc\u0131 ve isyank\u00e2rlar\u0131n ba\u015f\u0131na g\u00f6kten iner (daha geni\u015f bilgi i\u00e7in bk. R\u00e2z\u00ee, XXX, 69-70; Elmal\u0131l\u0131, VII, 5232 vd.; \u0130bn \u00c2\u015f\u00fbr, XXIX, 33). Bize g\u00f6re burada ge\u00e7en \u201cg\u00f6k\u201d kelimesiyle, fizik\u00ee evrenin g\u00f6kleri de\u011fil, madde \u00f6tesi, y\u00fcce olan varl\u0131k d\u00fczeyi kastedilmi\u015f olmal\u0131d\u0131r.\n\n15. \u00e2yette belirtilen imk\u00e2nlar\u0131n iyi de\u011ferlendirilmesi gerekti\u011fi y\u00f6n\u00fcnde ikazlar i\u00e7eren bu \u00e2yetlerde insanlar\u0131n, yery\u00fcz\u00fcndeki nimetlerden yararlan\u0131rken azg\u0131nl\u0131k ve ta\u015fk\u0131nl\u0131k g\u00f6stermemeleri gerekti\u011fine, aksi takdirde yery\u00fcz\u00fcnde \u015fiddetli fel\u00e2ketlerin, y\u0131k\u0131mlar\u0131n vuku bulaca\u011f\u0131na, b\u00f6ylece Allah\u2019\u0131n g\u00f6nderdi\u011fi uyar\u0131c\u0131y\u0131 (peygamber), onun uyar\u0131lar\u0131n\u0131 \u00f6nemsemeyenlerin \u015fiddetle cezaland\u0131r\u0131lacaklar\u0131na dikkat \u00e7ekilmektedir. Nitekim 18. \u00e2yette de ge\u00e7mi\u015fte ger\u00e7ekleri yalan sayanlar\u0131n bu \u015fekilde cezaland\u0131r\u0131ld\u0131\u011f\u0131 hat\u0131rlat\u0131lmaktad\u0131r (kr\u015f. Kasas 28/81; H\u00e2kka 69/6-8).\n\n\n\nY\u00fcce Allah\u2019\u0131n ba\u015fka bir eseri olan ku\u015flar\u0131n u\u00e7ma yetene\u011fine i\u015faret edilerek Allah\u2019\u0131n kudretinin bir i\u015fareti daha g\u00f6zler \u00f6n\u00fcne serilmektedir. Yer \u00e7ekimine ra\u011fmen ku\u015flar\u0131n g\u00f6ky\u00fcz\u00fcnde kanat \u00e7\u0131rparak u\u00e7mas\u0131 ve s\u00fcz\u00fclmesi, her g\u00fcn g\u00f6rd\u00fc\u011f\u00fcm\u00fcz i\u00e7in \u00f6nemini g\u00f6zden ka\u00e7\u0131rd\u0131\u011f\u0131m\u0131z, ger\u00e7ekte ise Allah\u2019\u0131n sanat ve kudretini g\u00f6steren h\u00e2rika olaylardand\u0131r. Ku\u015flara bu yetene\u011fi veren Allah\u2019t\u0131r. Burada Allah\u2019\u0131n merhametini yans\u0131tan rahm\u00e2n isminin kullan\u0131lm\u0131\u015f olmas\u0131, O\u2019nun mahl\u00fbkata merhametle muamele etti\u011fini, varl\u0131k d\u00fczeninin O\u2019nun rahmetinden bir yans\u0131ma oldu\u011funu ima eder. 21. \u00e2yetlerde r\u0131z\u0131k olarak an\u0131lan nimetler de rahm\u00e2n isminin s\u00fcrekli tecellisi olup bu tecelli bir an kesilecek olsa hayat\u0131n b\u00fct\u00fcn\u00fcyle yok olaca\u011f\u0131na dikkat \u00e7ekilmektedir.\n\n\u015eeytanlara uyarak, m\u00e2nev\u00ee k\u00f6rl\u00fck i\u00e7inde b\u00e2t\u0131l yollarda giden ink\u00e2rc\u0131 nank\u00f6r ile hak yolda y\u00fcr\u00fcyen m\u00fcmin temsil\u00ee olarak kar\u015f\u0131la\u015ft\u0131r\u0131lmakta, bunlardan hangisinin hedefine daha g\u00fcvenli olarak ve \u015fa\u015fmadan ula\u015faca\u011f\u0131 soru-cevap y\u00f6ntemiyle anlat\u0131lmaktad\u0131r.\n\nDo\u011fdu\u011funda hi\u00e7bir bilgiye sahip olmayan insana bilgi vas\u0131talar\u0131ndan kulaklar, g\u00f6zler ve kalpler (ak\u0131llar) verildi\u011finin hat\u0131rlat\u0131lmas\u0131, insan\u0131n en de\u011ferli ve ay\u0131r\u0131c\u0131 niteli\u011finin g\u00f6zlem ve d\u00fc\u015f\u00fcnme kapasitesi oldu\u011funa ve bu nimetleri verene \u015f\u00fckretmek gerekti\u011fine i\u015faret eder. Bu nimetler ayn\u0131 zamanda Allah\u2019\u0131n e\u015fsiz sanat\u0131n\u0131 ve sonsuz kudretini g\u00f6stermesi bak\u0131m\u0131ndan da \u00f6nemlidir. Muhatab\u0131n sa\u011fduyusuna hitap edilerek onun yanl\u0131\u015f inan\u00e7 ve tutumlardan kurtulmas\u0131, Allah\u2019\u0131n varl\u0131\u011f\u0131na ve birli\u011fine iman etmesi istenmektedir. Allah Te\u00e2l\u00e2\u2019n\u0131n sonsuz kudretini g\u00f6steren delillerden biri de insano\u011flunun yery\u00fcz\u00fcnde yarat\u0131lmas\u0131, t\u00fcretilmesi ve \u00e7o\u011falt\u0131lmas\u0131d\u0131r. Onlar\u0131 bu \u015fekilde t\u00fcretip yery\u00fcz\u00fcne yayma g\u00fcc\u00fcne sahip olan Allah, \u00f6ld\u00fckten sonra dirilterek huzurunda toplamaya da kadirdir. Nitekim 24. \u00e2yetin son c\u00fcmlesinde, \u201cSadece O\u2019nun huzurunda gelip toplanacaks\u0131n\u0131z\u201d ifadesiyle buna i\u015faret edilmi\u015ftir (bu \u00e2yetlerin tefsiri i\u00e7in ayr\u0131ca bk. Nahil 16/78; M\u00fc\u2019min\u00fbn 23/78-79).\n\nBir \u00f6nceki \u00e2yette insanlar\u0131n k\u0131yamet g\u00fcn\u00fcnde Allah\u2019\u0131n huzurunda toplanacaklar\u0131 haber verilince ink\u00e2rc\u0131lar \u00f6\u011frenmek i\u00e7in de\u011fil, Hz. Peygamber\u2019le alay etmek maksad\u0131yla bu olay\u0131n ne zaman ger\u00e7ekle\u015fece\u011fini sormu\u015flard\u0131. Devam\u0131ndaki \u00e2yette bu soruya Hz. Peygamber\u2019in nas\u0131l cevap vermesi gerekti\u011fi bildirilmektedir. 27. \u00e2yette de ink\u00e2rc\u0131lar\u0131n \u00e2hirette azab\u0131 g\u00f6rd\u00fcklerindeki halleri anlat\u0131lmakta, inanmad\u0131klar\u0131 \u00e2hiret azab\u0131n\u0131 ve k\u0131yametin korkun\u00e7 olaylar\u0131n\u0131 yak\u0131ndan g\u00f6rd\u00fckleri zaman y\u00fczlerinde meydana gelen \u00fcz\u00fcnt\u00fc belirtileri ve psikolojik \u00e7\u00f6k\u00fcnt\u00fc tasvir edilmekte veya \u2013bizim tercih etti\u011fimiz me\u00e2le g\u00f6re\u2013 ink\u00e2rc\u0131lar\u0131n y\u00fczlerinin kara \u00e7\u0131kaca\u011f\u0131 ve mahcup olacaklar\u0131 bildirilmektedir. \u0130\u015fte ink\u00e2rc\u0131lar, d\u00fcnyada ink\u00e2r ettikleri ve alay ederek gelmesini istedikleri azab\u0131n bu azap oldu\u011funu ya kendi aralar\u0131nda konu\u015furlar veya melekler taraf\u0131ndan onlara s\u00f6ylenir.\n\nM\u00fc\u015frikler Hz. Peygamber\u2019in \u00f6l\u00fcm\u00fcn\u00fc istiyor ve bunu a\u00e7\u0131k bir \u015fekilde dile getirmekten de \u00e7ekinmiyorlard\u0131 (bk. T\u00fbr 52/30-31). Hatta onu \u00f6ld\u00fcrmek i\u00e7in tuzak kuruyor (bk. Enf\u00e2l 8/30), b\u00f6ylece ondan ve getirdi\u011fi dinden kurtulacaklar\u0131n\u0131 san\u0131yorlard\u0131. \u0130\u015fte bu \u00e2yetler onlar\u0131n niyet ve beklentilerine bir cevap olmak \u00fczere inmi\u015ftir (bk. R\u00e2z\u00ee, XXX, 76). 28. \u00e2yette Hz. Peygamber\u2019in varl\u0131\u011f\u0131na son verilmesinin veya \u00f6l\u00fcm\u00fcn\u00fcn ertelenmesinin m\u00fc\u015frikler i\u00e7in herhangi bir fayda sa\u011flamayaca\u011f\u0131, kendilerine verilecek elem verici cezay\u0131 \u00f6nleyecek bir g\u00fcc\u00fcn de asla bulunmad\u0131\u011f\u0131 ifade edilmi\u015ftir. \u00c2yette ayr\u0131ca hayat\u0131n il\u00e2h\u00ee bir rahmet oldu\u011funa, Hz. Peygamber\u2019in de eceli geldi\u011finde \u00f6lece\u011fine i\u015faret edilmektedir (\u0130bn \u00c2\u015f\u00fbr, XXIX, 51-52). 29. \u00e2yette ise m\u00fcminlerin inand\u0131klar\u0131 ve g\u00fcvendikleri Tanr\u0131\u2019n\u0131n esasen m\u00fc\u015friklerce de bilinen ve rahm\u00e2n ismiyle an\u0131lan y\u00fcce Allah oldu\u011fu belirtilmi\u015f, bu ger\u00e7e\u011fin kendilerine tebli\u011f edilmesi Hz. Peygamber\u2019e emredilmi\u015ftir.\n\nAllah\u2019\u0131n kudretini, lutufk\u00e2rl\u0131\u011f\u0131n\u0131 yeniden hat\u0131rlatan bu \u00e2yet 15 ve 21. \u00e2yetlerle ba\u011flant\u0131l\u0131 olup kuvvetli ihtimalle Hz. Peygamber ile m\u00fc\u015frikler aras\u0131nda ge\u00e7en bir tart\u0131\u015fman\u0131n sonucu olarak onlara y\u00f6neltilmi\u015f ele\u015ftiri ve uyar\u0131 ama\u00e7l\u0131 bir sorudur. 15. \u00e2yette Allah\u2019\u0131n yery\u00fcz\u00fcn\u00fc kullan\u0131\u015fl\u0131 hale getirdi\u011fi ifade edildikten sonra insanlardan O\u2019nun yaratt\u0131\u011f\u0131 r\u0131z\u0131klardan yararlanmalar\u0131 istenmi\u015f; 21. \u00e2yette de r\u0131zk\u0131n Allah\u2019a ait oldu\u011fu, O verdi\u011fi r\u0131zk\u0131 kesti\u011fi takdirde r\u0131z\u0131k verecek birinin asla bulunmayaca\u011f\u0131 bildirilmi\u015fti. Burada da r\u0131z\u0131klar\u0131n en \u00f6nemlisi ve hayat\u0131n ana unsuru olan suyun yerin derinliklerine \u00e7ekilmesi halinde Allah\u2019tan ba\u015fka yery\u00fcz\u00fcnde su yaratacak bir g\u00fcc\u00fcn bulunmad\u0131\u011f\u0131na i\u015faret edilerek, b\u00f6ylesine e\u015fsiz kudretin sahibi y\u00fcce Allah\u2019\u0131 b\u0131rak\u0131p da b\u00e2t\u0131l tanr\u0131lara tapanlar, ne kadar yanl\u0131\u015f bir yolda olduklar\u0131 \u00fczerinde d\u00fc\u015f\u00fcnmeye \u00e7a\u011fr\u0131lmaktad\u0131r.\n\nM\u00fclk Suresi (Tebareke) Ayet Say\u0131s\u0131\n\nM\u00fclk Suresi 30 ayetten olu\u015fmaktad\u0131r.\n\nEzberlemek \u0130steyenler i\u00e7in Namaz Sureleri",
    "keywords": [
        "olan",
        "t\u00fcrk\u00e7e",
        "okunu\u015fu",
        "bu",
        "\u00e2yette",
        "oku",
        "allah\u0131n",
        "tebareke",
        "tefsiri",
        "m\u00fclk",
        "ve",
        "bir",
        "suresi\u0307",
        "i\u00e7in",
        "da",
        "onun",
        "suresi",
        "meali"
    ],
    "meta_keywords": [
        "Tebareke Suresi",
        "M\u00fclk Suresi",
        "SeoHaber",
        "icerikhaber"
    ],
    "publish_date": null,
    "summary": "M\u00fclk suresi anlam\u0131, T\u00fcrk\u00e7e ve Arap\u00e7a okunu\u015fu, Tebareke suresi Diyanet meali ile fazileti vatanda\u015flar taraf\u0131ndan merak ediliyor.\nM\u00fclk Suresi Dinlemek ve ezberlemek isteyenler a\u015fa\u011f\u0131da detayl\u0131 olarak t\u00fcm bilgileri verilmi\u015f olan surenin i\u00e7eri\u011fini inceleyebilirler.\nM\u00fclk (Tebareke) Suresi DinleM\u00fclk Suresi (Tebareke) T\u00fcrk\u00e7e Okunu\u015fu1.\nVe lekad zeyyennessemaeddunya bimesabiyha ve ce'alnaha rucumen li\u015f\u015feyat\u0131yni ve a'tedna lehum 'azabesse'\u0131yri.\nVe lilleziyne keferu birabbihim 'azabu cehenneme ve bi'selmas\u0131yru.\nKalu bela kad caena neziyrun fekezzebna ve kulna ma nezzelellah\u00fc min \u015fey'in in ent\u00fcm illa fiy dalalin kebiyrin.\nHuvelleziy ce'ale lekumul'arda zelulen fem\u015fu fiy menakibiha ve kulu min rizk\u0131hi ve ileyhinnu\u015furu.\nEvelem yerev ilettayri fevkahum saffatin ve yakb\u0131dne ma yumsikuhunne illerrahmanu innehu bikulli \u015fey'in bas\u0131yrun.\nKul ereeytum in ehlekeniyallahu ve men me'\u0131ye ev rah\u0131mena femen yuciyrulkafiriyne min 'azabin eliymin.\nM\u00fclk Suresi (Tebareke) Arap\u00e7a Okunu\u015fuM\u00fclk Suresi KonusuS\u00fbre genel olarak Allah Te\u00e2l\u00e2\u2019n\u0131n varl\u0131\u011f\u0131 ve birli\u011fini, azametini, evrendeki h\u00fck\u00fcmranl\u0131\u011f\u0131n\u0131, tek tanr\u0131 ve tek yarat\u0131c\u0131 oldu\u011funu, hayat\u0131n ve \u00f6l\u00fcm\u00fcn var edili\u015f amac\u0131n\u0131 ve \u00f6ld\u00fckten sonra dirilmeyi konu edinmektedir.\nS\u00fbrede ayr\u0131ca insanl\u0131\u011f\u0131n il\u00e2h\u00ee vahyin uyar\u0131c\u0131l\u0131\u011f\u0131na muhta\u00e7 oldu\u011funa i\u015faret edilmekte, bunu kabul etmeyenlerin kar\u015f\u0131la\u015facaklar\u0131 k\u00f6t\u00fc sonu\u00e7la ilgili uyar\u0131lar yap\u0131lmaktad\u0131r.\nPeygamber, M\u00fclk s\u00fbresinin onu okuyanlar\u0131 kabir azab\u0131ndan koruyaca\u011f\u0131n\u0131 ifade buyurmu\u015flar (Tirmiz\u00ee, \u201cFez\u00e2il\u00fc\u2019l-Kur\u2019\u00e2n\u201d, 9; \u015eevk\u00e2n\u00ee, V, 296), bu sebeple cenazelerin ard\u0131ndan bu s\u00fbrenin okunmas\u0131 \u00e2det olmu\u015f, yayg\u0131nl\u0131k kazanm\u0131\u015ft\u0131r.\nBu hadisi, \u201cs\u00fbreyi okuyup amel edenlerin, kabir azab\u0131n\u0131 gerektiren g\u00fcnahlardan uzak duraca\u011f\u0131 ve b\u00f6ylece azaptan kurtulaca\u011f\u0131\u201d \u015feklinde anlamak da m\u00fcmk\u00fcnd\u00fcr.\nM\u00fclk Suresi Diyanet Meali(1)Mutlak h\u00fck\u00fcmranl\u0131k elinde olan Allah a\u015fk\u0131nd\u0131r, c\u00f6merttir ve O\u2019nun her \u015feye g\u00fcc\u00fc yeter.\n(2)Hanginizin davran\u0131\u015f\u00e7a daha iyi oldu\u011funu deneyerek g\u00f6stermek i\u00e7in \u00f6l\u00fcm\u00fc ve hayat\u0131 yaratan O\u2019dur.\nG\u00f6z\u00fcn\u00fc \u00e7evir de bir bak, bir bozukluk g\u00f6rebiliyor musun?\n(12) G\u00f6rmedikleri halde rablerinden korkup sayg\u0131 duyanlara gelince, onlar\u0131 da hem bir ba\u011f\u0131\u015flanma hem de b\u00fcy\u00fck bir \u00f6d\u00fcl beklemektedir.\n\u00dczerinde dola\u015f\u0131n ve Allah\u2019\u0131n r\u0131zk\u0131ndan yiyip i\u00e7in; (ama unutmay\u0131n ki) d\u00f6n\u00fc\u015f yaln\u0131z Allah\u2019ad\u0131r.\n(27) Ama onu yak\u0131ndan g\u00f6rd\u00fckleri zaman, ink\u00e2r edenlerin y\u00fczleri kara \u00e7\u0131kacak ve (kendilerine), \"\u0130\u015fte sizin isteyip durdu\u011funuz budur!\"\nDikkat \u00e7ekici bir yoruma g\u00f6re e\u015fyada aslolan yokluk oldu\u011fu, varl\u0131k ve hayat sonradan verildi\u011fi i\u00e7in \u00e2yette \u00f6l\u00fcm \u00f6nce gelmi\u015ftir (\u015eevk\u00e2n\u00ee, V, 297).\nBizce de isabetli olan di\u011fer bir yoruma g\u00f6re \u00f6l\u00fcm insanlara hayat\u0131n sorumlulu\u011funu hat\u0131rlatt\u0131\u011f\u0131, onlar\u0131 iyi i\u015fler yapmaya te\u015fvik etti\u011fi ve bir uyar\u0131c\u0131 oldu\u011fu, nihayet insanda \u201cimtihan\u201d sorumlulu\u011funu daha canl\u0131 tuttu\u011fu i\u00e7in \u00e2yette \u00f6l\u00fcm \u00f6nce zikredilmi\u015ftir.\nNitekim hayat bir hay\u0131rl\u0131 faaliyetler alan\u0131, \u00f6l\u00fcm ise bu faaliyetlerin kar\u015f\u0131l\u0131\u011f\u0131n\u0131n verilece\u011fi ebed\u00ee varl\u0131k sahnesine ge\u00e7i\u015fi sa\u011flayan d\u00f6n\u00fcm noktas\u0131, Hz.\n\u0130fadenin ak\u0131\u015f\u0131na ve laf\u0131z g\u00fczelli\u011fine daha uygun oldu\u011fu i\u00e7in \u201cmevt\u201d (\u00f6l\u00fcm) kelimesinin \u00f6nce geldi\u011fi de d\u00fc\u015f\u00fcn\u00fclebilir.\nBu ve benzeri \u00e2yetlerle ilgili olarak klasik tefsirlerde ayr\u0131nt\u0131l\u0131 yorumlar bulunmakla birlikte m\u00fcte\u015f\u00e2bihattan olan bu t\u00fcr \u00e2yetlerin anlamlar\u0131 hakk\u0131nda zamana, \u015fartlara, bilimsel verilere g\u00f6re farkl\u0131 g\u00f6r\u00fc\u015fler ileri s\u00fcrmek m\u00fcmk\u00fcnd\u00fcr.\n\u00c7\u00fcnk\u00fc gayb \u00e2leminin mahiyetini Allah\u2019tan ba\u015fka kimse bilemez; biz gayb bilgilerine sadece inan\u0131r\u0131z (g\u00f6ky\u00fcz\u00fcn\u00fcn y\u0131ld\u0131zlarla s\u00fcslenmesi ve bunlarla \u015feytanlar\u0131n ta\u015flanmas\u0131 konusunda bilgi i\u00e7in bk.\n\u00c2yette d\u00fcnyada peygamberin \u00e7a\u011fr\u0131s\u0131na ve uyar\u0131lar\u0131na kulak t\u0131kay\u0131p ink\u00e2r ve isyanlar\u0131n\u0131 s\u00fcrd\u00fcrmekte direnenlere, yar\u0131n k\u0131yamet g\u00fcn\u00fcnde, \u201cSize bir uyar\u0131c\u0131 gelmemi\u015f miydi?\u201d diye sorulaca\u011f\u0131n\u0131 bildiren ifade asl\u0131nda ya\u015fayanlar i\u00e7in bir uyar\u0131d\u0131r.\n\u0130\u015fte bu \u00e2yetlerde ink\u00e2rc\u0131lara ve gafillere Allah\u2019\u0131n gizlisiyle a\u00e7\u0131\u011f\u0131yla her \u015feyi ku\u015fatan ilmi hat\u0131rlat\u0131lmakta, kendilerinden hayatlar\u0131n\u0131 buna g\u00f6re d\u00fczenlemeleri istenmektedir.\nBundan maksat Allah\u2019t\u0131r; ancak bu mecazi bir anlat\u0131m olup maksat O\u2019nun y\u00fcceli\u011fini ve g\u00fcc\u00fcn\u00fcn sonsuzlu\u011funu vurgulamakt\u0131r.\nAllah mutlak m\u00e2nada y\u00fccedir, sonsuz ve s\u0131n\u0131rs\u0131zd\u0131r, zamanda ve mek\u00e2nda olanlar ise s\u0131n\u0131rl\u0131d\u0131r ve Allah bu s\u0131n\u0131rlamalardan m\u00fcnezzehtir.\nAllah\u2019\u0131n rahmeti ve nimeti nas\u0131l g\u00f6kten iniyorsa O\u2019nun azab\u0131 da ink\u00e2rc\u0131 ve isyank\u00e2rlar\u0131n ba\u015f\u0131na g\u00f6kten iner (daha geni\u015f bilgi i\u00e7in bk.\nY\u00fcce Allah\u2019\u0131n ba\u015fka bir eseri olan ku\u015flar\u0131n u\u00e7ma yetene\u011fine i\u015faret edilerek Allah\u2019\u0131n kudretinin bir i\u015fareti daha g\u00f6zler \u00f6n\u00fcne serilmektedir.\nYer \u00e7ekimine ra\u011fmen ku\u015flar\u0131n g\u00f6ky\u00fcz\u00fcnde kanat \u00e7\u0131rparak u\u00e7mas\u0131 ve s\u00fcz\u00fclmesi, her g\u00fcn g\u00f6rd\u00fc\u011f\u00fcm\u00fcz i\u00e7in \u00f6nemini g\u00f6zden ka\u00e7\u0131rd\u0131\u011f\u0131m\u0131z, ger\u00e7ekte ise Allah\u2019\u0131n sanat ve kudretini g\u00f6steren h\u00e2rika olaylardand\u0131r.\nBurada Allah\u2019\u0131n merhametini yans\u0131tan rahm\u00e2n isminin kullan\u0131lm\u0131\u015f olmas\u0131, O\u2019nun mahl\u00fbkata merhametle muamele etti\u011fini, varl\u0131k d\u00fczeninin O\u2019nun rahmetinden bir yans\u0131ma oldu\u011funu ima eder.\n21. \u00e2yetlerde r\u0131z\u0131k olarak an\u0131lan nimetler de rahm\u00e2n isminin s\u00fcrekli tecellisi olup bu tecelli bir an kesilecek olsa hayat\u0131n b\u00fct\u00fcn\u00fcyle yok olaca\u011f\u0131na dikkat \u00e7ekilmektedir.\nDo\u011fdu\u011funda hi\u00e7bir bilgiye sahip olmayan insana bilgi vas\u0131talar\u0131ndan kulaklar, g\u00f6zler ve kalpler (ak\u0131llar) verildi\u011finin hat\u0131rlat\u0131lmas\u0131, insan\u0131n en de\u011ferli ve ay\u0131r\u0131c\u0131 niteli\u011finin g\u00f6zlem ve d\u00fc\u015f\u00fcnme kapasitesi oldu\u011funa ve bu nimetleri verene \u015f\u00fckretmek gerekti\u011fine i\u015faret eder.\nBu nimetler ayn\u0131 zamanda Allah\u2019\u0131n e\u015fsiz sanat\u0131n\u0131 ve sonsuz kudretini g\u00f6stermesi bak\u0131m\u0131ndan da \u00f6nemlidir.\nMuhatab\u0131n sa\u011fduyusuna hitap edilerek onun yanl\u0131\u015f inan\u00e7 ve tutumlardan kurtulmas\u0131, Allah\u2019\u0131n varl\u0131\u011f\u0131na ve birli\u011fine iman etmesi istenmektedir.\nOnlar\u0131 bu \u015fekilde t\u00fcretip yery\u00fcz\u00fcne yayma g\u00fcc\u00fcne sahip olan Allah, \u00f6ld\u00fckten sonra dirilterek huzurunda toplamaya da kadirdir.\nNitekim 24. \u00e2yetin son c\u00fcmlesinde, \u201cSadece O\u2019nun huzurunda gelip toplanacaks\u0131n\u0131z\u201d ifadesiyle buna i\u015faret edilmi\u015ftir (bu \u00e2yetlerin tefsiri i\u00e7in ayr\u0131ca bk.\nBir \u00f6nceki \u00e2yette insanlar\u0131n k\u0131yamet g\u00fcn\u00fcnde Allah\u2019\u0131n huzurunda toplanacaklar\u0131 haber verilince ink\u00e2rc\u0131lar \u00f6\u011frenmek i\u00e7in de\u011fil, Hz.\nDevam\u0131ndaki \u00e2yette bu soruya Hz.\n\u0130\u015fte ink\u00e2rc\u0131lar, d\u00fcnyada ink\u00e2r ettikleri ve alay ederek gelmesini istedikleri azab\u0131n bu azap oldu\u011funu ya kendi aralar\u0131nda konu\u015furlar veya melekler taraf\u0131ndan onlara s\u00f6ylenir.\nPeygamber\u2019in \u00f6l\u00fcm\u00fcn\u00fc istiyor ve bunu a\u00e7\u0131k bir \u015fekilde dile getirmekten de \u00e7ekinmiyorlard\u0131 (bk.\n\u0130\u015fte bu \u00e2yetler onlar\u0131n niyet ve beklentilerine bir cevap olmak \u00fczere inmi\u015ftir (bk.\nPeygamber\u2019in varl\u0131\u011f\u0131na son verilmesinin veya \u00f6l\u00fcm\u00fcn\u00fcn ertelenmesinin m\u00fc\u015frikler i\u00e7in herhangi bir fayda sa\u011flamayaca\u011f\u0131, kendilerine verilecek elem verici cezay\u0131 \u00f6nleyecek bir g\u00fcc\u00fcn de asla bulunmad\u0131\u011f\u0131 ifade edilmi\u015ftir.\n29. \u00e2yette ise m\u00fcminlerin inand\u0131klar\u0131 ve g\u00fcvendikleri Tanr\u0131\u2019n\u0131n esasen m\u00fc\u015friklerce de bilinen ve rahm\u00e2n ismiyle an\u0131lan y\u00fcce Allah oldu\u011fu belirtilmi\u015f, bu ger\u00e7e\u011fin kendilerine tebli\u011f edilmesi Hz.\nAllah\u2019\u0131n kudretini, lutufk\u00e2rl\u0131\u011f\u0131n\u0131 yeniden hat\u0131rlatan bu \u00e2yet 15 ve 21. \u00e2yetlerle ba\u011flant\u0131l\u0131 olup kuvvetli ihtimalle Hz.\nPeygamber ile m\u00fc\u015frikler aras\u0131nda ge\u00e7en bir tart\u0131\u015fman\u0131n sonucu olarak onlara y\u00f6neltilmi\u015f ele\u015ftiri ve uyar\u0131 ama\u00e7l\u0131 bir sorudur.\n15. \u00e2yette Allah\u2019\u0131n yery\u00fcz\u00fcn\u00fc kullan\u0131\u015fl\u0131 hale getirdi\u011fi ifade edildikten sonra insanlardan O\u2019nun yaratt\u0131\u011f\u0131 r\u0131z\u0131klardan yararlanmalar\u0131 istenmi\u015f; 21. \u00e2yette de r\u0131zk\u0131n Allah\u2019a ait oldu\u011fu, O verdi\u011fi r\u0131zk\u0131 kesti\u011fi takdirde r\u0131z\u0131k verecek birinin asla bulunmayaca\u011f\u0131 bildirilmi\u015fti.\nM\u00fclk Suresi (Tebareke) Ayet Say\u0131s\u0131M\u00fclk Suresi 30 ayetten olu\u015fmaktad\u0131r.",
    "article_html": "",
    "meta_description": "M\u00fclk suresi Medine zaman\u0131nda inmi\u015ftir. Tebareke suresi olarak da adland\u0131r\u0131lan sure 30 ayetten olu\u015fmaktad\u0131r. Ad\u0131n\u0131 birinci ayette ge\u00e7mekte olan El-m\u00fclk kelimesinden al\u0131r. Sure i\u00e7erisinde ba\u015fl\u0131ca yer alan konular aras\u0131nda; Allah'\u0131n azameti, Allah'\u0131n birli\u011finin ve kudretinin delilleri, \u00f6ld\u00fcrt\u00fckten sonra dirilmeyi ve...",
    "meta_lang": "tr"
}