{
    "article_id": "09bc687462e61e6e47fb0de5bf5159a3.1590266217.4287674",
    "title": "Mutlulu\u011fa Giden En Kral Yol",
    "authors": [
        "Merve Nur \u00c7imen",
        "Zor Durumlarla S\u0131nan\u0131rken",
        "Yolunda Giden Ufac\u0131k Bir Geli\u015fme Ya Da Minik Bir Iyilik I\u00e7in Bile Hissedebildi\u011fimiz Minnettarl\u0131k Duygusu",
        "Hayat\u0131m\u0131z Normal Seyrindeyken Genelde U\u00e7up Gider. Peki",
        "Bu Duyguyu Normal Zamanlarda Da Benzer Yo\u011funlukta Hissedebilmenin",
        "Hep Arad\u0131\u011f\u0131m\u0131z Mutlulu\u011funun Gizli Bir S\u0131rr\u0131 Oldu\u011funu S\u00f6yleseydim Ne Yapard\u0131n\u0131z",
        "Emel \u00d6zbek",
        "Evlenince Kad\u0131n Kendi Soyad\u0131n\u0131 Kullanabilir Mi",
        "Sevi\u0307l Erdo\u011fan",
        "Sono Smano Yla",
        "D\u00fcnya Dan",
        "Mars A Bir Yolculuk",
        "Seli\u0307n Irmak Ka\u00e7maz",
        "T\u00fcm K\u00f6t\u00fc Yorumlar Ad\u0131na Senden \u00d6z\u00fcr Dilerim Larissa...",
        "Berrak Tang\u00fcl\u00fc",
        "Mahrum B\u0131rakma Kendini",
        "An'I Ya\u015fa",
        "Ay\u00e7a \u00c7i\u0307zer",
        "Pandemi S\u00fcrecinde Otomobil Bak\u0131m\u0131",
        "Si\u0307bel Ya\u015far \u015ei\u0307\u015fman"
    ],
    "canonical_link": "https://www.hurriyet.com.tr/mahmure/yazarlar/merve-nur-cimen/mutluluga-giden-en-kral-yol-41523479",
    "url": "http://hurriyet.com.tr/mahmure/yazarlar/merve-nur-cimen/mutluluga-giden-en-kral-yol-41523479",
    "top_img": "https://i4.hurimg.com/i/hurriyet/75/0x0/5ea182e567b0a921b42b198f.jpg",
    "meta_img": "https://i4.hurimg.com/i/hurriyet/75/0x0/5ea182e567b0a921b42b198f.jpg",
    "movies": [],
    "text": "Baz\u0131 zamanlar, onlar\u0131 mutlu edecek her \u015feye sahip olmalar\u0131na ra\u011fmen m\u00fctemadiyen \u00e7\u00f6kk\u00fcn ve k\u00f6t\u00fc al\u0131\u015fkanl\u0131klar bata\u011f\u0131ndaki varl\u0131kl\u0131 insanlar\u0131n haberlerini okuyup hayret ederiz. Mutlulu\u011fun maddiyatla \u00f6l\u00e7\u00fcld\u00fc\u011f\u00fc bu yan\u0131lsama ise bizleri, g\u00fcnl\u00fck ko\u015fu\u015fturma i\u00e7inde biraz yava\u015flay\u0131p g\u00fczellikleri g\u00f6rmek yerine, hayat\u0131m\u0131zda eksik olan her yeni \u015feyin pe\u015finden ko\u015fmaya iten k\u0131s\u0131r bir d\u00f6ng\u00fcye s\u00fcr\u00fckler. Israrla deneyimledi\u011fimiz ama mutlulukla ilgisi olmad\u0131\u011f\u0131n\u0131n fark\u0131na \u00e7ok zor vard\u0131\u011f\u0131m\u0131z bu \u00e7aba, etraf\u0131m\u0131zdaki bir\u00e7ok \u00f6rnekle de birle\u015fince bize \u00e7ok \u00f6nemli bir ger\u00e7e\u011fi hat\u0131rlat\u0131r. Herkesin her an sahip olabilece\u011fi minnettarl\u0131k, mutlulu\u011fa giden en kral yoldur.\n\nK\u0131saca minnettarl\u0131k, d\u00fcnyada sahip oldu\u011funuz, deneyimledi\u011finiz, g\u00f6zlemledi\u011finiz durumlara dair oda\u011f\u0131n\u0131z\u0131 pozitif tarafta tutarak bunlara dair fark\u0131ndal\u0131k geli\u015ftirmektir. \u00c7\u00fcnk\u00fc l\u00fctuf olarak kabul etti\u011fimiz \u015feyler, ger\u00e7ekte nas\u0131l olduklar\u0131ndan \u00e7ok, bizim onlar\u0131 ne \u015fekilde alg\u0131lad\u0131\u011f\u0131m\u0131zla belirlenirler. Bu, hayat\u0131n\u0131zdaki her \u015feyin iyi gitti\u011fi y\u00f6n\u00fcnde kendinizi inand\u0131rma \u00e7abas\u0131ndan farkl\u0131d\u0131r. Kastedilen minnettarl\u0131\u011f\u0131n, daha iyilerinin sizi bulmas\u0131 i\u00e7in hareket edilen \u2018kar\u015f\u0131l\u0131kl\u0131l\u0131k\u2019 hissiyle bir ilgisi yoktur. \u2018Yokluk\u2019 hissindense \u2018Var olana\u2019 odaklanarak iyi \u015feylerin de oldu\u011funun bilin\u00e7li fark\u0131ndal\u0131\u011f\u0131n\u0131 ya\u015famaya verilen duygusal bir tepkidir. \u015e\u00fckran duygusuna sahip olmak, hayatta her \u015feyi kendi ba\u015f\u0131n\u0131za elde edemeyece\u011finiz ger\u00e7e\u011finin fark\u0131nda olup, hayat\u0131n size sunduklar\u0131n\u0131 bilin\u00e7lilikle kabul edebilmektir. Bu tutumun, depresyondan kayg\u0131ya, hayat doyumundan sosyal ili\u015fkilere kadar uzanan \u00e7ok geni\u015f bir yelpazede hayat kalitesini artt\u0131rd\u0131\u011f\u0131 ara\u015ft\u0131rmalarla desteklenmektedir.\n\n\n\nMinnettarl\u0131k Nas\u0131l Geli\u015ftirilir?\n\nDaha m\u00fcte\u015fekkir bir insan olmaya dair tutumlar\u0131n en g\u00fczel yan\u0131 ise \u00f6\u011frenilebilir olmalar\u0131. D\u00fczenli olarak ve vakit harcamadan yapaca\u011f\u0131n\u0131z basit egzersizler ile bunun hem kendiniz hem \u00e7evreniz \u00fczerindeki olumlu etkilerini zamanla g\u00f6rebilirsiniz. Say\u0131s\u0131z faydas\u0131na ek olarak, kendi hayat\u0131m\u0131zdan doyum al\u0131r hale geldi\u011fimiz i\u00e7in bizleri, ba\u015fkalar\u0131na kar\u015f\u0131 \u00e7ok daha empatik ve yard\u0131msever olmaya iten bu tutumdan bir an \u00f6nce faydalanabilmek i\u00e7in birka\u00e7 prati\u011fe g\u00f6z atal\u0131m.\n\n1) Minnettarl\u0131k g\u00fcnl\u00fc\u011f\u00fc tutun.\n\nHer ak\u015fam, o g\u00fcn i\u00e7erisinde m\u00fcte\u015fekkir oldu\u011funuz birka\u00e7 \u015feyi not edin. Bunlar, elbette hayat\u0131n\u0131zdaki \u00e7ok b\u00fcy\u00fck geli\u015fmeler olmak zorunda de\u011fil. Y\u00fcr\u00fcy\u00fc\u015f yaparken ilkbahar\u0131n \u0131l\u0131k r\u00fczg\u00e2r\u0131n\u0131 teninizde hissetmek, s\u00fcper market \u00e7al\u0131\u015fan\u0131n\u0131n size s\u0131cak bir g\u00fcl\u00fcmsemesi, o g\u00fcn hi\u00e7bir fiziksel rahats\u0131zl\u0131k hissetmemi\u015f olmak, lezzetli bir yemek tatmak gibi ufak, ama fark\u0131ndal\u0131k geli\u015ftirilince b\u00fcy\u00fck de\u011fi\u015fimler yaratabilecek \u015feyler de olabilir. Bir ay gibi bir s\u00fcrenin sonunda bile bu g\u00fcnl\u00fc\u011fe d\u00f6n\u00fcp bakt\u0131\u011f\u0131n\u0131zda, hayattaki zevkleri ve ruh halinizdeki olumlu de\u011fi\u015fimi nas\u0131l ke\u015ffetti\u011finize siz de \u015fa\u015f\u0131racaks\u0131n\u0131z.\n\n\n\n2) \u015e\u00fckran mektubu yaz\u0131n.\n\nHayat\u0131n\u0131zda \u00f6nemli yerleri olan ve somut bir te\u015fekk\u00fcr etme f\u0131rsat\u0131 bulamad\u0131\u011f\u0131n\u0131z ki\u015filere size katt\u0131klar\u0131 i\u00e7in minnettar oldu\u011funuzu ifade eden mektuplar yaz\u0131n. Elbette etkileri, bu mektuptan ona yaz\u0131lan ki\u015finin de haberi oldu\u011funda katbekat artacak ve g\u00fczelli\u011fi \u00e7ok geni\u015f bir \u00e7er\u00e7evede hissedilecektir.\n\n\n\n3) Durun ve dikkatli bak\u0131n.\n\nBir\u00e7o\u011fumuz \u0130stiklal Caddesi\u2019nde defalarca y\u00fcr\u00fcmemize ra\u011fmen, \u00e7ok az\u0131m\u0131z durup yukar\u0131 bakarak, binalar\u0131n tarihi d\u0131\u015f cephelerinin kendisine zamanda \u015fairane bir yolculuk yapt\u0131rd\u0131\u011f\u0131n\u0131 fark etmi\u015ftir. G\u00fcnl\u00fck hayat\u0131n ko\u015fu\u015fturmacas\u0131 i\u00e7inde yava\u015flayabilmek, s\u0131radan ayr\u0131nt\u0131lar\u0131n i\u00e7indeki g\u00fczellikleri fark edip minnettar hissedebilmenizin olmazsa olmaz\u0131d\u0131r.\n\n4) Ba\u015fkalar\u0131n\u0131 da dahil edin.\n\nMinnettarl\u0131k g\u00fcnl\u00fc\u011f\u00fcn\u00fc ailenizle ak\u015fam yeme\u011fi yerken keyifli bir muhabbete d\u00f6n\u00fc\u015ft\u00fcrmek de faydal\u0131 pratikler aras\u0131nda. E\u015finizle, \u00e7ocu\u011funuzla ya da bir arkada\u015f\u0131n\u0131zla o g\u00fcn neler i\u00e7in minnet duydu\u011funuzu kar\u015f\u0131l\u0131kl\u0131 olarak payla\u015fabilir, bunu d\u00fczenli hale getirdi\u011finizde hayatlar\u0131na dokunduraca\u011f\u0131n\u0131z muhte\u015fem bir de\u011ferin keyfini s\u00fcrebilirsiniz.\n\nVe son ufak bir hat\u0131rlatma\u2026 Bizim i\u00e7in nelerin \u00e7ok k\u0131ymetli oldu\u011funu ka\u00e7\u0131n\u0131lmaz olarak anlayaca\u011f\u0131m\u0131z vakit, muhtemelen d\u00fcnyada bize ayr\u0131lan zaman\u0131n sonuna gelmi\u015f olaca\u011f\u0131z. Umar\u0131m, bunu daha huzurlu hale getirmenin -yukar\u0131da da birka\u00e7\u0131n\u0131 sayd\u0131\u011f\u0131m- say\u0131s\u0131z yollar\u0131ndan birini zaman\u0131nda ke\u015ffedebiliriz.\n\nPsikolog Merve Nur \u00c7imen",
    "keywords": [
        "\u00e7ok",
        "bu",
        "yol",
        "sahip",
        "nas\u0131l",
        "size",
        "i\u00e7in",
        "olarak",
        "giden",
        "bir",
        "ve",
        "kral",
        "mutlulu\u011fa",
        "olmak",
        "en"
    ],
    "meta_keywords": [
        "mutluluk",
        "minnettarl\u0131k",
        "minnettarl\u0131k nas\u0131l geli\u015ftirilir",
        "fark\u0131ndal\u0131k"
    ],
    "publish_date": null,
    "summary": "Baz\u0131 zamanlar, onlar\u0131 mutlu edecek her \u015feye sahip olmalar\u0131na ra\u011fmen m\u00fctemadiyen \u00e7\u00f6kk\u00fcn ve k\u00f6t\u00fc al\u0131\u015fkanl\u0131klar bata\u011f\u0131ndaki varl\u0131kl\u0131 insanlar\u0131n haberlerini okuyup hayret ederiz.\nMutlulu\u011fun maddiyatla \u00f6l\u00e7\u00fcld\u00fc\u011f\u00fc bu yan\u0131lsama ise bizleri, g\u00fcnl\u00fck ko\u015fu\u015fturma i\u00e7inde biraz yava\u015flay\u0131p g\u00fczellikleri g\u00f6rmek yerine, hayat\u0131m\u0131zda eksik olan her yeni \u015feyin pe\u015finden ko\u015fmaya iten k\u0131s\u0131r bir d\u00f6ng\u00fcye s\u00fcr\u00fckler.\nIsrarla deneyimledi\u011fimiz ama mutlulukla ilgisi olmad\u0131\u011f\u0131n\u0131n fark\u0131na \u00e7ok zor vard\u0131\u011f\u0131m\u0131z bu \u00e7aba, etraf\u0131m\u0131zdaki bir\u00e7ok \u00f6rnekle de birle\u015fince bize \u00e7ok \u00f6nemli bir ger\u00e7e\u011fi hat\u0131rlat\u0131r.\nHerkesin her an sahip olabilece\u011fi minnettarl\u0131k, mutlulu\u011fa giden en kral yoldur.\nK\u0131saca minnettarl\u0131k, d\u00fcnyada sahip oldu\u011funuz, deneyimledi\u011finiz, g\u00f6zlemledi\u011finiz durumlara dair oda\u011f\u0131n\u0131z\u0131 pozitif tarafta tutarak bunlara dair fark\u0131ndal\u0131k geli\u015ftirmektir.\n\u00c7\u00fcnk\u00fc l\u00fctuf olarak kabul etti\u011fimiz \u015feyler, ger\u00e7ekte nas\u0131l olduklar\u0131ndan \u00e7ok, bizim onlar\u0131 ne \u015fekilde alg\u0131lad\u0131\u011f\u0131m\u0131zla belirlenirler.\nBu, hayat\u0131n\u0131zdaki her \u015feyin iyi gitti\u011fi y\u00f6n\u00fcnde kendinizi inand\u0131rma \u00e7abas\u0131ndan farkl\u0131d\u0131r.\nKastedilen minnettarl\u0131\u011f\u0131n, daha iyilerinin sizi bulmas\u0131 i\u00e7in hareket edilen \u2018kar\u015f\u0131l\u0131kl\u0131l\u0131k\u2019 hissiyle bir ilgisi yoktur.\n\u2018Yokluk\u2019 hissindense \u2018Var olana\u2019 odaklanarak iyi \u015feylerin de oldu\u011funun bilin\u00e7li fark\u0131ndal\u0131\u011f\u0131n\u0131 ya\u015famaya verilen duygusal bir tepkidir.\n\u015e\u00fckran duygusuna sahip olmak, hayatta her \u015feyi kendi ba\u015f\u0131n\u0131za elde edemeyece\u011finiz ger\u00e7e\u011finin fark\u0131nda olup, hayat\u0131n size sunduklar\u0131n\u0131 bilin\u00e7lilikle kabul edebilmektir.\nBu tutumun, depresyondan kayg\u0131ya, hayat doyumundan sosyal ili\u015fkilere kadar uzanan \u00e7ok geni\u015f bir yelpazede hayat kalitesini artt\u0131rd\u0131\u011f\u0131 ara\u015ft\u0131rmalarla desteklenmektedir.\nMinnettarl\u0131k Nas\u0131l Geli\u015ftirilir?\nDaha m\u00fcte\u015fekkir bir insan olmaya dair tutumlar\u0131n en g\u00fczel yan\u0131 ise \u00f6\u011frenilebilir olmalar\u0131.\nD\u00fczenli olarak ve vakit harcamadan yapaca\u011f\u0131n\u0131z basit egzersizler ile bunun hem kendiniz hem \u00e7evreniz \u00fczerindeki olumlu etkilerini zamanla g\u00f6rebilirsiniz.\nSay\u0131s\u0131z faydas\u0131na ek olarak, kendi hayat\u0131m\u0131zdan doyum al\u0131r hale geldi\u011fimiz i\u00e7in bizleri, ba\u015fkalar\u0131na kar\u015f\u0131 \u00e7ok daha empatik ve yard\u0131msever olmaya iten bu tutumdan bir an \u00f6nce faydalanabilmek i\u00e7in birka\u00e7 prati\u011fe g\u00f6z atal\u0131m.\n1) Minnettarl\u0131k g\u00fcnl\u00fc\u011f\u00fc tutun.\nHer ak\u015fam, o g\u00fcn i\u00e7erisinde m\u00fcte\u015fekkir oldu\u011funuz birka\u00e7 \u015feyi not edin.\nBunlar, elbette hayat\u0131n\u0131zdaki \u00e7ok b\u00fcy\u00fck geli\u015fmeler olmak zorunda de\u011fil.\nY\u00fcr\u00fcy\u00fc\u015f yaparken ilkbahar\u0131n \u0131l\u0131k r\u00fczg\u00e2r\u0131n\u0131 teninizde hissetmek, s\u00fcper market \u00e7al\u0131\u015fan\u0131n\u0131n size s\u0131cak bir g\u00fcl\u00fcmsemesi, o g\u00fcn hi\u00e7bir fiziksel rahats\u0131zl\u0131k hissetmemi\u015f olmak, lezzetli bir yemek tatmak gibi ufak, ama fark\u0131ndal\u0131k geli\u015ftirilince b\u00fcy\u00fck de\u011fi\u015fimler yaratabilecek \u015feyler de olabilir.\nBir ay gibi bir s\u00fcrenin sonunda bile bu g\u00fcnl\u00fc\u011fe d\u00f6n\u00fcp bakt\u0131\u011f\u0131n\u0131zda, hayattaki zevkleri ve ruh halinizdeki olumlu de\u011fi\u015fimi nas\u0131l ke\u015ffetti\u011finize siz de \u015fa\u015f\u0131racaks\u0131n\u0131z.\n2) \u015e\u00fckran mektubu yaz\u0131n.\nHayat\u0131n\u0131zda \u00f6nemli yerleri olan ve somut bir te\u015fekk\u00fcr etme f\u0131rsat\u0131 bulamad\u0131\u011f\u0131n\u0131z ki\u015filere size katt\u0131klar\u0131 i\u00e7in minnettar oldu\u011funuzu ifade eden mektuplar yaz\u0131n.\nElbette etkileri, bu mektuptan ona yaz\u0131lan ki\u015finin de haberi oldu\u011funda katbekat artacak ve g\u00fczelli\u011fi \u00e7ok geni\u015f bir \u00e7er\u00e7evede hissedilecektir.\n3) Durun ve dikkatli bak\u0131n.\nBir\u00e7o\u011fumuz \u0130stiklal Caddesi\u2019nde defalarca y\u00fcr\u00fcmemize ra\u011fmen, \u00e7ok az\u0131m\u0131z durup yukar\u0131 bakarak, binalar\u0131n tarihi d\u0131\u015f cephelerinin kendisine zamanda \u015fairane bir yolculuk yapt\u0131rd\u0131\u011f\u0131n\u0131 fark etmi\u015ftir.\nG\u00fcnl\u00fck hayat\u0131n ko\u015fu\u015fturmacas\u0131 i\u00e7inde yava\u015flayabilmek, s\u0131radan ayr\u0131nt\u0131lar\u0131n i\u00e7indeki g\u00fczellikleri fark edip minnettar hissedebilmenizin olmazsa olmaz\u0131d\u0131r.\n4) Ba\u015fkalar\u0131n\u0131 da dahil edin.\nMinnettarl\u0131k g\u00fcnl\u00fc\u011f\u00fcn\u00fc ailenizle ak\u015fam yeme\u011fi yerken keyifli bir muhabbete d\u00f6n\u00fc\u015ft\u00fcrmek de faydal\u0131 pratikler aras\u0131nda.\nE\u015finizle, \u00e7ocu\u011funuzla ya da bir arkada\u015f\u0131n\u0131zla o g\u00fcn neler i\u00e7in minnet duydu\u011funuzu kar\u015f\u0131l\u0131kl\u0131 olarak payla\u015fabilir, bunu d\u00fczenli hale getirdi\u011finizde hayatlar\u0131na dokunduraca\u011f\u0131n\u0131z muhte\u015fem bir de\u011ferin keyfini s\u00fcrebilirsiniz.\nVe son ufak bir hat\u0131rlatma\u2026 Bizim i\u00e7in nelerin \u00e7ok k\u0131ymetli oldu\u011funu ka\u00e7\u0131n\u0131lmaz olarak anlayaca\u011f\u0131m\u0131z vakit, muhtemelen d\u00fcnyada bize ayr\u0131lan zaman\u0131n sonuna gelmi\u015f olaca\u011f\u0131z.\nUmar\u0131m, bunu daha huzurlu hale getirmenin -yukar\u0131da da birka\u00e7\u0131n\u0131 sayd\u0131\u011f\u0131m- say\u0131s\u0131z yollar\u0131ndan birini zaman\u0131nda ke\u015ffedebiliriz.\nPsikolog Merve Nur \u00c7imen",
    "article_html": "",
    "meta_description": "Zor durumlarla s\u0131nan\u0131rken, yolunda giden ufac\u0131k bir geli\u015fme ya da minik bir iyilik i\u00e7in bile hissedebildi\u011fimiz minnettarl\u0131k duygusu, hayat\u0131m\u0131z normal seyrindeyken genelde u\u00e7up gider. Peki, bu duyguyu normal zamanlarda da benzer yo\u011funlukta hissedebilmenin, hep arad\u0131\u011f\u0131m\u0131z mutlulu\u011funun gizli bir s\u0131rr\u0131 oldu\u011funu...",
    "meta_lang": "tr"
}