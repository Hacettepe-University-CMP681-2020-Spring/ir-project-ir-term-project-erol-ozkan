{
    "article_id": "dd2aca852db548702b28e3bd7d5f9fe3.1590265993.129114",
    "title": "D\u00fcnya Sa\u011fl\u0131k \u00d6rg\u00fct\u00fc: Koronavir\u00fcs salg\u0131n\u0131 Afrika'da \"farkl\u0131 bir seyre\" i\u015faret ediyor",
    "authors": [],
    "canonical_link": "https://www.hurriyet.com.tr/dunya/dunya-saglik-orgutu-koronavirus-salgini-afrikada-farkli-bir-seyre-isaret-ediyor-41524342",
    "url": "http://hurriyet.com.tr/dunya/dunya-saglik-orgutu-koronavirus-salgini-afrikada-farkli-bir-seyre-isaret-ediyor-41524342",
    "top_img": "https://i4.hurimg.com/i/hurriyet/75/0x0/5ec93a7cc03c0e171ccd976a.jpg",
    "meta_img": "https://i4.hurimg.com/i/hurriyet/75/0x0/5ec93a7cc03c0e171ccd976a.jpg",
    "movies": [],
    "text": "54 \u00fclkeden al\u0131nan verilere g\u00f6re, Cumartesi g\u00fcn\u00fc itibar\u0131yla 103 bin 933 tespit edilmi\u015f koronavir\u00fcs vakas\u0131 bulunuyor.\n\nCan kayb\u0131 ise bug\u00fcn itibariyla 3 bin 183.\n\nBu veriler, k\u0131ta i\u00e7in \u00f6ng\u00f6r\u00fclen felaket senaryosunun gerisinde olundu\u011funu ortaya koyuyor.\n\nWHO, elde edilen veriler \u00fczerinden yapt\u0131\u011f\u0131 \"farkl\u0131 gidi\u015fat\" ifadesine ek olarak \u015fu de\u011ferlendirmeyi de yap\u0131yor:\n\n\"Afrika'da vaka say\u0131lar\u0131 d\u00fcnyan\u0131n di\u011fer b\u00f6lgelerinde g\u00f6r\u00fcld\u00fc\u011f\u00fc gibi katlanarak \u00e7o\u011falmad\u0131, y\u00fcksek \u00f6l\u00fcm verileri kaydedilmedi\"\n\n100 bin vaka \u00f6zelinde, Avrupa'da be\u015f bine yak\u0131n \u00f6l\u00fcm kaydedilirken, Afrika'da bu veri \u00fc\u00e7 bin civar\u0131nda.\n\nYap\u0131lan de\u011ferlendirmeler, Afrika'n\u0131n en gen\u00e7 n\u00fcfusa sahip olan k\u0131ta olmas\u0131n\u0131n, salg\u0131n\u0131n etkileri noktas\u0131nda, olumlu sonu\u00e7lar elde edilmesinde rol oynad\u0131\u011f\u0131n\u0131 ortaya koyuyor.\n\nK\u0131tan\u0131n y\u00fczde 60'\u0131 25 ya\u015f\u0131n alt\u0131nda.\n\nAvrupa genelinde kaydedilen \u00f6l\u00fcmlerin y\u00fczde 95'i, 60 ya\u015f\u0131n \u00fczerindeki ki\u015fileri kaps\u0131yor.\n\nD\u00fcnya Sa\u011fl\u0131k \u00d6rg\u00fct\u00fc Afrika Direkt\u00f6r\u00fc Dr. Matshidiso Moeti, \"Covid-19 Afrika'ya yumu\u015fak bir \u015fekilde indi. Ba\u015fka b\u00f6lgeleri k\u0131r\u0131p ge\u00e7iren vir\u00fcs \u00f6l\u00fcmleri Afrika'da farkl\u0131 bir seyir izliyor\" dedi.\n\nMoeti, yine de rehavete kar\u015f\u0131 uyar\u0131da bulunurken \"K\u0131tadaki sa\u011fl\u0131k sistemleri k\u0131r\u0131lgan ve ani bir vaka art\u0131\u015f\u0131yla ba\u015f edemez durumda\" dedi.",
    "keywords": [
        "salg\u0131n\u0131",
        "\u00f6rg\u00fct\u00fc",
        "sa\u011fl\u0131k",
        "i\u015faret",
        "veriler",
        "ediyor",
        "d\u00fcnya",
        "y\u00fczde",
        "koronavir\u00fcs",
        "vaka",
        "\u00f6l\u00fcm",
        "ya\u015f\u0131n",
        "bir",
        "seyre",
        "farkl\u0131",
        "bin",
        "k\u0131ta",
        "ortaya"
    ],
    "meta_keywords": [
        "D\u00fcnya Sa\u011fl\u0131k \u00d6rg\u00fct\u00fc",
        "Afrika",
        "corona vir\u00fcs"
    ],
    "publish_date": null,
    "summary": "54 \u00fclkeden al\u0131nan verilere g\u00f6re, Cumartesi g\u00fcn\u00fc itibar\u0131yla 103 bin 933 tespit edilmi\u015f koronavir\u00fcs vakas\u0131 bulunuyor.\nCan kayb\u0131 ise bug\u00fcn itibariyla 3 bin 183.\nBu veriler, k\u0131ta i\u00e7in \u00f6ng\u00f6r\u00fclen felaket senaryosunun gerisinde olundu\u011funu ortaya koyuyor.\nWHO, elde edilen veriler \u00fczerinden yapt\u0131\u011f\u0131 \"farkl\u0131 gidi\u015fat\" ifadesine ek olarak \u015fu de\u011ferlendirmeyi de yap\u0131yor:\"Afrika'da vaka say\u0131lar\u0131 d\u00fcnyan\u0131n di\u011fer b\u00f6lgelerinde g\u00f6r\u00fcld\u00fc\u011f\u00fc gibi katlanarak \u00e7o\u011falmad\u0131, y\u00fcksek \u00f6l\u00fcm verileri kaydedilmedi\"100 bin vaka \u00f6zelinde, Avrupa'da be\u015f bine yak\u0131n \u00f6l\u00fcm kaydedilirken, Afrika'da bu veri \u00fc\u00e7 bin civar\u0131nda.\nYap\u0131lan de\u011ferlendirmeler, Afrika'n\u0131n en gen\u00e7 n\u00fcfusa sahip olan k\u0131ta olmas\u0131n\u0131n, salg\u0131n\u0131n etkileri noktas\u0131nda, olumlu sonu\u00e7lar elde edilmesinde rol oynad\u0131\u011f\u0131n\u0131 ortaya koyuyor.\nK\u0131tan\u0131n y\u00fczde 60'\u0131 25 ya\u015f\u0131n alt\u0131nda.\nAvrupa genelinde kaydedilen \u00f6l\u00fcmlerin y\u00fczde 95'i, 60 ya\u015f\u0131n \u00fczerindeki ki\u015fileri kaps\u0131yor.\nD\u00fcnya Sa\u011fl\u0131k \u00d6rg\u00fct\u00fc Afrika Direkt\u00f6r\u00fc Dr. Matshidiso Moeti, \"Covid-19 Afrika'ya yumu\u015fak bir \u015fekilde indi.\nBa\u015fka b\u00f6lgeleri k\u0131r\u0131p ge\u00e7iren vir\u00fcs \u00f6l\u00fcmleri Afrika'da farkl\u0131 bir seyir izliyor\" dedi.\nMoeti, yine de rehavete kar\u015f\u0131 uyar\u0131da bulunurken \"K\u0131tadaki sa\u011fl\u0131k sistemleri k\u0131r\u0131lgan ve ani bir vaka art\u0131\u015f\u0131yla ba\u015f edemez durumda\" dedi.",
    "article_html": "",
    "meta_description": "Sondakika Haberler - D\u00fcnya Sa\u011fl\u0131k \u00d6rg\u00fct\u00fc (WHO), Afrika \u00f6zelinde koronavir\u00fcs verileri \u00fczerinde yap\u0131lan incelemenin, farkl\u0131 bir seyre i\u015faret etti\u011fini a\u00e7\u0131klad\u0131.",
    "meta_lang": "tr"
}