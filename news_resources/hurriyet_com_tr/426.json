{
    "article_id": "15ea65a0dd4622b5a3f2ab20d0f126a2.1590266233.8209689",
    "title": "Anormal Vajinal Kanama Ne Demektir?",
    "authors": [
        "Kad\u0131n Hastal\u0131klar\u0131 Ve Do\u011fum Uzman\u0131 Op. Dr.",
        "Burcu Saygan Karam\u00fcrsel",
        "Normal Adet Siklusu G\u00fcn Aras\u0131nda De\u011fi\u015fir. Normal Kanama S\u00fcresi Ise Yakla\u015f\u0131k G\u00fcne Kadar Olabilir.",
        "G\u00fcl\u00e7i\u0307n \u00c7avdarci",
        "Koronavir\u00fcs \u0130le Hayat\u0131m\u0131za Giren Terimler",
        "B\u00fckre \u0130ki\u0307zer",
        "Karantina An\u0131lar\u0131",
        "Sevi\u0307l Erdo\u011fan",
        "El\u00e7in Or\u00e7un Bu \u015eark\u0131lara Hapsolu\u015fumuz",
        "Senin Y\u00fcz\u00fcnden",
        "Sevi\u0307n\u00e7 Yildiz",
        "Y\u00fcksek K\u00fclt\u00fcr D\u00fcnyas\u0131n\u0131n Tutkulu Kad\u0131n\u0131",
        "Seli\u0307n Irmak Ka\u00e7maz",
        "Y\u00fcz\u00fcn\u00fcz \u0130\u00e7in Fayda Sa\u011flamayan \u00dcr\u00fcnleri Nas\u0131l De\u011ferlendirebilirsiniz",
        "Ay\u00e7a \u00c7i\u0307zer",
        "Niki Lauda Ve James Hunt In Hikayesi",
        "Emel \u00d6zbek",
        "Kad\u0131n Bo\u015fand\u0131ktan Sonra Eski E\u015finin Soyad\u0131n\u0131 Kullanabilir Mi",
        "Sema Yazici",
        "Hayat Eve S\u0131\u011far Dedik De Peki Biz Evlerimize S\u0131\u011fabildik Mi"
    ],
    "canonical_link": "https://www.hurriyet.com.tr/mahmure/yazarlar/burcu-saygan-karamursel/anormal-vajinal-kanama-ne-demektir-41341682",
    "url": "http://hurriyet.com.tr/mahmure/yazarlar/burcu-saygan-karamursel/anormal-vajinal-kanama-ne-demektir-41341682",
    "top_img": "https://i4.hurimg.com/i/hurriyet/75/0x0/5d781c6d45d2a0727074dc03.jpg",
    "meta_img": "https://i4.hurimg.com/i/hurriyet/75/0x0/5d781c6d45d2a0727074dc03.jpg",
    "movies": [],
    "text": "Anormal vajinal kanama ne demektir?\n\nA\u015fa\u011f\u0131daki durumlar ise anormal kanama olarak de\u011ferlendirilir:\n\n*Adet d\u0131\u015f\u0131nda olan kanama ya da lekelenmeler\n\n*Cinsel ili\u015fki sonras\u0131 olan kanama ya da lekelenmeler\n\n*Adet d\u00f6neminde olan \u00e7ok yo\u011fun kanamalar\n\n*Periyotlar\u0131n 24 g\u00fcnden k\u0131sa ya da 38 g\u00fcnden uzun s\u00fcrmesi\n\n*Periyotlar\u0131n aylar aras\u0131nda 7 g\u00fcnden fazla de\u011fi\u015fkenlik g\u00f6stermesi\n\n*Menopoz sonras\u0131 olan her t\u00fcr kanama ya da lekelenme\n\nAnormal kanama hangi ya\u015flarda daha \u00e7ok g\u00f6r\u00fcl\u00fcr?\n\nHer ya\u015fta g\u00f6r\u00fclebilmekle beraber, baz\u0131 ya\u015f d\u00f6nemlerinde d\u00fczensizlik daha \u00e7ok g\u00f6r\u00fcl\u00fcr. \u00d6rne\u011fin k\u0131z \u00e7ocuklar\u0131n ilk adetinden sonraki d\u00f6nemde adetlerinin d\u00fczensiz olmas\u0131 normaldir. Ayr\u0131ca perimenopoz, yani menopoz \u00f6ncesi d\u00f6nemde de periyotlar aras\u0131 g\u00fcn say\u0131s\u0131 de\u011fi\u015fken olabilir. Bu d\u00f6nemde baz\u0131 periyotlar atlanabilir, kanamalar daha az ya da daha \u00e7ok olabilir.\n\nAnormal kanama sebepleri nelerdir?\n\n*Yumurtlama problemleri\n\n*Miyom ya da polipler\n\n*Adenomiyosis-yani rahim i\u00e7inde bulunan endometrium dokusunun anormal bir \u015fekilde rahim d\u0131\u015f duvar\u0131nda yer almas\u0131\n\n*Kan p\u0131ht\u0131la\u015fmas\u0131 ile ilgili bozukluklar\n\n*Spiral ya da do\u011fum kontrol haplar\u0131\n\n*D\u00fc\u015f\u00fck yapmak\n\n*D\u0131\u015f gebelik\n\n*Rahim kanseri\n\n*Rahim duvar\u0131 kal\u0131nla\u015fmas\u0131\n\nAnormal kanamada tan\u0131 i\u00e7in neler yap\u0131l\u0131r?\n\nHastalar\u0131n adet d\u00f6nemlerini not etmeleri \u00f6nemlidir. Burada tarihler, kanama s\u00fcresi ve miktar\u0131 takvim \u00fczerine not al\u0131nabilir. Ak\u0131ll\u0131 telefonlarda \u015fu an baz\u0131 uygulamalar bu ama\u00e7la kullan\u0131labilmektedir. Doktorunuza bu notlar\u0131 g\u00f6stermek ay\u0131r\u0131c\u0131 tan\u0131da yard\u0131mc\u0131 olur.\n\nJinekolojik muayene sonras\u0131 gerekirse baz\u0131 kan testleri yap\u0131labilir. Bu testler i\u00e7inde tam kan say\u0131m\u0131, kanda gebelik testi, hormonlar, cinsel yolla bula\u015fan enfeksiyonlar i\u00e7in taramalar yer al\u0131r.\n\nTan\u0131 i\u00e7in yap\u0131lan daha ileri testler nelerdir?\n\n*Ultrasonografi-Ses dalgalar\u0131 yard\u0131m\u0131yla pelvik organlar g\u00f6r\u00fcnt\u00fclenir. Vajina i\u00e7inden yap\u0131labilir ya da bekar hastalarda, idrara s\u0131k\u0131\u015f\u0131k olarak kar\u0131ndan da uygulanabilir.\n\n*Histeroskopi-Rahim a\u011fz\u0131ndan i\u00e7eri g\u00f6nderilen \u0131\u015f\u0131kl\u0131 bir kamera arac\u0131l\u0131\u011f\u0131yla rahim i\u00e7i direkt g\u00f6r\u00fclebilir. Tedavi gerektiren rahim i\u00e7 duvar\u0131 miyom ya da polipleri de ayn\u0131 seansta \u00e7\u0131kar\u0131labilir.\n\n*Endometrial biopsi-Rahim i\u00e7inden k\u00fcretajla al\u0131nan doku \u00f6rne\u011fi patolojik olarak incelenir.\n\n*Sonohisterografi-rahim a\u011fz\u0131ndan i\u00e7eri ince bir kan\u00fclle s\u0131v\u0131 verilerek,ultrasonografik olarak rahim i\u00e7 duvar\u0131 daha net g\u00f6r\u00fclebilir.\n\n*MRI-Nadiren gereken ve manyetik alan kullan\u0131lan pelvik organ g\u00f6r\u00fcnt\u00fcleme y\u00f6ntemidir.\n\n*Bilgisayarl\u0131 tomografi-Nadiren gereken ve i\u00e7 organlar\u0131n kesitlerinin g\u00f6r\u00fcnt\u00fclendi\u011fi radyasyon i\u00e7eren bir y\u00f6ntemdir.\n\nAnormal kanaman\u0131n tedavisinde hangi ila\u00e7lar kullan\u0131l\u0131r?\n\nCerrahi \u00f6ncesi genellikle ilk se\u00e7enek ila\u00e7 tedavisidir. \u0130la\u00e7lar:\n\n*Hormonal do\u011fum kontrol y\u00f6ntemleri (hap ya da vajinal halka): Adet kanamas\u0131n\u0131 azalt\u0131r ve periyotlar\u0131 d\u00fczenler\n\n*Hormonlu spiral-Adet kanamas\u0131n\u0131 azalt\u0131r ya da tamamen bask\u0131lar\n\n*Gn RH analoglar\u0131: Ge\u00e7ici bir menopoz durumu yaratarak kanamay\u0131 durdurur ve miyomlar\u0131n boyutunu k\u00fc\u00e7\u00fclt\u00fcr.\n\n*Traneksamik asit: Yo\u011fun kanamay\u0131 azalt\u0131r\n\n*NSAID (a\u011fr\u0131 kesiciler): Prostagandin miktar\u0131n\u0131 azaltarak adet kanamas\u0131n\u0131 ve kramplar\u0131 azalt\u0131rlar.\n\n*Antibiyotik: Enfeksiyon varsa kullan\u0131l\u0131r\n\n*Kanama bozuklu\u011fu varsa bunun i\u00e7in \u00f6zel ila\u00e7lar kullan\u0131labilir.\n\nAnormal kanama tedavisinde ne t\u00fcr cerrahi y\u00f6ntemler uygulan\u0131r?\n\n\u0130la\u00e7 tedavisinin yeterli olmad\u0131\u011f\u0131 durumlarda, ya\u015fa ve \u00e7ocuk iste\u011fi olup olmad\u0131\u011f\u0131na ba\u011fl\u0131 olarak cerrahi y\u00f6ntemler uygulanabilir.\n\n*Endometrial ablasyon: rahim i\u00e7 duvar\u0131n\u0131n elektrik enerjisiyle yok edilmesi, sonras\u0131 kanama azal\u0131r, \u00e7ocuk olma ihtimali \u00e7ok azal\u0131r. E\u011fer gebelik olursa, hayati kanama riski fazlad\u0131r. Bu nedenle bu tedavi sonras\u0131 menopoza kadar gebeli\u011fe kar\u015f\u0131 g\u00fcvenilir y\u00f6ntemle korunmak gerekir.\n\n*Uterin arter embolizasyonu: Miyom tedavisi i\u00e7in kullan\u0131l\u0131r. Rahime giden damara, giri\u015fimsel radyoloji y\u00f6ntemiyle damar\u0131 t\u0131kay\u0131c\u0131 ila\u00e7 verilerek, miyomun b\u00fcy\u00fcmesi i\u00e7in gereken kanlanman\u0131n azalmas\u0131 hedeflenir.\n\n*Miyomektomi: A\u00e7\u0131k ya da kapal\u0131 y\u00f6ntemle miyomun al\u0131nmas\u0131 operasyonudur.\n\n*Histerektomi: Genellikle kanama tedavisinde di\u011fer y\u00f6ntemler yeterli olmazsa son tercih edilen y\u00f6ntemdir. Ayr\u0131ca rahim kanseri tedavisi i\u00e7in de kullan\u0131l\u0131r. Cerrahi sonras\u0131 adet g\u00f6rme ya da \u00e7ocuk sahibi olma \u015fans\u0131 yoktur.\n\nINSTAGRAM",
    "keywords": [
        "ne",
        "\u00e7ok",
        "bu",
        "sonras\u0131",
        "rahim",
        "anormal",
        "daha",
        "i\u00e7in",
        "ve",
        "ya",
        "da",
        "vajinal",
        "kanama",
        "demektir"
    ],
    "meta_keywords": [
        "adet",
        "regl",
        "regl d\u00f6ng\u00fcs\u00fc",
        "adet d\u00f6ng\u00fcs\u00fc",
        "kad\u0131n sa\u011fl\u0131\u011f\u0131"
    ],
    "publish_date": null,
    "summary": "Anormal vajinal kanama ne demektir?\nA\u015fa\u011f\u0131daki durumlar ise anormal kanama olarak de\u011ferlendirilir:*Adet d\u0131\u015f\u0131nda olan kanama ya da lekelenmeler*Cinsel ili\u015fki sonras\u0131 olan kanama ya da lekelenmeler*Adet d\u00f6neminde olan \u00e7ok yo\u011fun kanamalar*Periyotlar\u0131n 24 g\u00fcnden k\u0131sa ya da 38 g\u00fcnden uzun s\u00fcrmesi*Periyotlar\u0131n aylar aras\u0131nda 7 g\u00fcnden fazla de\u011fi\u015fkenlik g\u00f6stermesi*Menopoz sonras\u0131 olan her t\u00fcr kanama ya da lekelenmeAnormal kanama hangi ya\u015flarda daha \u00e7ok g\u00f6r\u00fcl\u00fcr?\nHer ya\u015fta g\u00f6r\u00fclebilmekle beraber, baz\u0131 ya\u015f d\u00f6nemlerinde d\u00fczensizlik daha \u00e7ok g\u00f6r\u00fcl\u00fcr.\n\u00d6rne\u011fin k\u0131z \u00e7ocuklar\u0131n ilk adetinden sonraki d\u00f6nemde adetlerinin d\u00fczensiz olmas\u0131 normaldir.\nAyr\u0131ca perimenopoz, yani menopoz \u00f6ncesi d\u00f6nemde de periyotlar aras\u0131 g\u00fcn say\u0131s\u0131 de\u011fi\u015fken olabilir.\nBu d\u00f6nemde baz\u0131 periyotlar atlanabilir, kanamalar daha az ya da daha \u00e7ok olabilir.\nAnormal kanama sebepleri nelerdir?\n*Yumurtlama problemleri*Miyom ya da polipler*Adenomiyosis-yani rahim i\u00e7inde bulunan endometrium dokusunun anormal bir \u015fekilde rahim d\u0131\u015f duvar\u0131nda yer almas\u0131*Kan p\u0131ht\u0131la\u015fmas\u0131 ile ilgili bozukluklar*Spiral ya da do\u011fum kontrol haplar\u0131*D\u00fc\u015f\u00fck yapmak*D\u0131\u015f gebelik*Rahim kanseri*Rahim duvar\u0131 kal\u0131nla\u015fmas\u0131Anormal kanamada tan\u0131 i\u00e7in neler yap\u0131l\u0131r?\nHastalar\u0131n adet d\u00f6nemlerini not etmeleri \u00f6nemlidir.\nBurada tarihler, kanama s\u00fcresi ve miktar\u0131 takvim \u00fczerine not al\u0131nabilir.\nAk\u0131ll\u0131 telefonlarda \u015fu an baz\u0131 uygulamalar bu ama\u00e7la kullan\u0131labilmektedir.\nDoktorunuza bu notlar\u0131 g\u00f6stermek ay\u0131r\u0131c\u0131 tan\u0131da yard\u0131mc\u0131 olur.\nJinekolojik muayene sonras\u0131 gerekirse baz\u0131 kan testleri yap\u0131labilir.\nBu testler i\u00e7inde tam kan say\u0131m\u0131, kanda gebelik testi, hormonlar, cinsel yolla bula\u015fan enfeksiyonlar i\u00e7in taramalar yer al\u0131r.\nTan\u0131 i\u00e7in yap\u0131lan daha ileri testler nelerdir?\n*Ultrasonografi-Ses dalgalar\u0131 yard\u0131m\u0131yla pelvik organlar g\u00f6r\u00fcnt\u00fclenir.\nVajina i\u00e7inden yap\u0131labilir ya da bekar hastalarda, idrara s\u0131k\u0131\u015f\u0131k olarak kar\u0131ndan da uygulanabilir.\n*Histeroskopi-Rahim a\u011fz\u0131ndan i\u00e7eri g\u00f6nderilen \u0131\u015f\u0131kl\u0131 bir kamera arac\u0131l\u0131\u011f\u0131yla rahim i\u00e7i direkt g\u00f6r\u00fclebilir.\nTedavi gerektiren rahim i\u00e7 duvar\u0131 miyom ya da polipleri de ayn\u0131 seansta \u00e7\u0131kar\u0131labilir.\n*Endometrial biopsi-Rahim i\u00e7inden k\u00fcretajla al\u0131nan doku \u00f6rne\u011fi patolojik olarak incelenir.\n*Sonohisterografi-rahim a\u011fz\u0131ndan i\u00e7eri ince bir kan\u00fclle s\u0131v\u0131 verilerek,ultrasonografik olarak rahim i\u00e7 duvar\u0131 daha net g\u00f6r\u00fclebilir.\n*MRI-Nadiren gereken ve manyetik alan kullan\u0131lan pelvik organ g\u00f6r\u00fcnt\u00fcleme y\u00f6ntemidir.\n*Bilgisayarl\u0131 tomografi-Nadiren gereken ve i\u00e7 organlar\u0131n kesitlerinin g\u00f6r\u00fcnt\u00fclendi\u011fi radyasyon i\u00e7eren bir y\u00f6ntemdir.\nAnormal kanaman\u0131n tedavisinde hangi ila\u00e7lar kullan\u0131l\u0131r?\nCerrahi \u00f6ncesi genellikle ilk se\u00e7enek ila\u00e7 tedavisidir.\n\u0130la\u00e7lar:*Hormonal do\u011fum kontrol y\u00f6ntemleri (hap ya da vajinal halka): Adet kanamas\u0131n\u0131 azalt\u0131r ve periyotlar\u0131 d\u00fczenler*Hormonlu spiral-Adet kanamas\u0131n\u0131 azalt\u0131r ya da tamamen bask\u0131lar*Gn RH analoglar\u0131: Ge\u00e7ici bir menopoz durumu yaratarak kanamay\u0131 durdurur ve miyomlar\u0131n boyutunu k\u00fc\u00e7\u00fclt\u00fcr.\n*Traneksamik asit: Yo\u011fun kanamay\u0131 azalt\u0131r*NSAID (a\u011fr\u0131 kesiciler): Prostagandin miktar\u0131n\u0131 azaltarak adet kanamas\u0131n\u0131 ve kramplar\u0131 azalt\u0131rlar.\n*Antibiyotik: Enfeksiyon varsa kullan\u0131l\u0131r*Kanama bozuklu\u011fu varsa bunun i\u00e7in \u00f6zel ila\u00e7lar kullan\u0131labilir.\nAnormal kanama tedavisinde ne t\u00fcr cerrahi y\u00f6ntemler uygulan\u0131r?\n\u0130la\u00e7 tedavisinin yeterli olmad\u0131\u011f\u0131 durumlarda, ya\u015fa ve \u00e7ocuk iste\u011fi olup olmad\u0131\u011f\u0131na ba\u011fl\u0131 olarak cerrahi y\u00f6ntemler uygulanabilir.\n*Endometrial ablasyon: rahim i\u00e7 duvar\u0131n\u0131n elektrik enerjisiyle yok edilmesi, sonras\u0131 kanama azal\u0131r, \u00e7ocuk olma ihtimali \u00e7ok azal\u0131r.\nE\u011fer gebelik olursa, hayati kanama riski fazlad\u0131r.\nBu nedenle bu tedavi sonras\u0131 menopoza kadar gebeli\u011fe kar\u015f\u0131 g\u00fcvenilir y\u00f6ntemle korunmak gerekir.\n*Uterin arter embolizasyonu: Miyom tedavisi i\u00e7in kullan\u0131l\u0131r.\nRahime giden damara, giri\u015fimsel radyoloji y\u00f6ntemiyle damar\u0131 t\u0131kay\u0131c\u0131 ila\u00e7 verilerek, miyomun b\u00fcy\u00fcmesi i\u00e7in gereken kanlanman\u0131n azalmas\u0131 hedeflenir.\n*Miyomektomi: A\u00e7\u0131k ya da kapal\u0131 y\u00f6ntemle miyomun al\u0131nmas\u0131 operasyonudur.\n*Histerektomi: Genellikle kanama tedavisinde di\u011fer y\u00f6ntemler yeterli olmazsa son tercih edilen y\u00f6ntemdir.\nAyr\u0131ca rahim kanseri tedavisi i\u00e7in de kullan\u0131l\u0131r.\nCerrahi sonras\u0131 adet g\u00f6rme ya da \u00e7ocuk sahibi olma \u015fans\u0131 yoktur.",
    "article_html": "",
    "meta_description": "Normal adet siklusu 24-38 g\u00fcn aras\u0131nda de\u011fi\u015fir. Normal kanama s\u00fcresi ise yakla\u015f\u0131k 8 g\u00fcne kadar olabilir.",
    "meta_lang": "tr"
}