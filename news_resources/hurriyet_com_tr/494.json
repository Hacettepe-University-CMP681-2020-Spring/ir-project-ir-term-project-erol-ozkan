{
    "article_id": "500708f8704fce41f350a891b35377de.1590266269.8606164",
    "title": "Bosch, tam otomatik maske \u00fcretim hatt\u0131n\u0131 hayata ge\u00e7irdi",
    "authors": [],
    "canonical_link": "https://www.hurriyet.com.tr/teknoloji/bosch-tam-otomatik-maske-uretim-hattini-hayata-gecirdi-41522578",
    "url": "http://hurriyet.com.tr/teknoloji/bosch-tam-otomatik-maske-uretim-hattini-hayata-gecirdi-41522578",
    "top_img": "https://i4.hurimg.com/i/hurriyet/75/0x0/5ec63a2b0f25442468211e9e.jpg",
    "meta_img": "https://i4.hurimg.com/i/hurriyet/75/0x0/5ec63a2b0f25442468211e9e.jpg",
    "movies": [],
    "text": "Bosch'tan yap\u0131lan a\u00e7\u0131klamaya g\u00f6re, Bosch Y\u00f6netim Kurulu Ba\u015fkan\u0131 Dr. Volkmar Denner, Stuttgart-Feuerbach'daki Bosch fabrikas\u0131nda ilk \u00f6zel y\u00fcz maskesi \u00fcretim hatt\u0131n\u0131 a\u00e7t\u0131.\n\nHaziran sonuna kadar s\u00fcrecek olan koordinasyonlu bir \u00fcretimi art\u0131rma s\u00fcrecinin ard\u0131ndan \u015firket, d\u00fcnyan\u0131n d\u00f6rt farkl\u0131 k\u00f6\u015fesindeki 5 ayr\u0131 \u00fcretim hatt\u0131nda, g\u00fcnde yar\u0131m milyondan fazla maske \u00fcretmeye ba\u015flayacak. S\u00f6z konusu 5 hatt\u0131n \u00fcretim kapasitesinin ise haziran sonuna kadar ayda 10 milyon maskeyi ge\u00e7mesi planlan\u0131yor.\n\n\u015eirket, \u00fcretilen cerrahi maskeleri d\u00fcnya \u00e7ap\u0131nda say\u0131s\u0131 400 bini a\u015fan \u00e7al\u0131\u015fanlar\u0131n\u0131 korumak i\u00e7in kullanacak. Talep oldu\u011fu ve \u00fcretilen maskeler \u00fclke standartlar\u0131na uydu\u011fu s\u00fcrece ekstra maske \u00fcretim kapasitesinin \u00fc\u00e7\u00fcnc\u00fc partilere sunulmas\u0131 da planlan\u0131yor.\n\nBosch'un \u00f6zel ama\u00e7l\u0131 makine \u00fcretimi birimi taraf\u0131ndan tasarlanan hatlar\u0131n tasar\u0131m plan\u0131n\u0131n, di\u011fer \u015firketlere \u00fccretsiz sunulmas\u0131 d\u00fc\u015f\u00fcn\u00fcl\u00fcyor. Teknik \u00e7izim ve montaj talimatlar\u0131n\u0131n yan\u0131 s\u0131ra maskelerin nas\u0131l paketlendi\u011fi ve da\u011f\u0131t\u0131ld\u0131\u011f\u0131 hakk\u0131nda bilgilerin de sunulaca\u011f\u0131 plan i\u00e7in \u015fimdiden 30'dan fazla \u015firketten teklif al\u0131nd\u0131.\n\nA\u00e7\u0131klamada g\u00f6r\u00fc\u015flerine yer verilen Dr. Volkmar Denner, \u00f6zel \u00fcretim hatt\u0131n\u0131n kendilerini daha ba\u011f\u0131ms\u0131z k\u0131ld\u0131\u011f\u0131n\u0131, maskelerin direkt ihtiya\u00e7 olan tesislerde \u00fcretilebildi\u011fini belirterek, \"Koronavir\u00fcs b\u00fct\u00fcn toplumu ilgilendiren bir m\u00fccadele. \u00c7al\u0131\u015fanlar\u0131m\u0131z\u0131 kendi \u00fcretti\u011fimiz maskelerle donatarak, piyasadaki arz durumunu azaltmaya yard\u0131mc\u0131 oluyoruz. Operasyonlar\u0131m\u0131z\u0131 g\u00fcvenli bir \u015fekilde s\u00fcrd\u00fcr\u00fcrken \u00e7al\u0131\u015fanlar\u0131m\u0131z\u0131 korumam\u0131z\u0131 sa\u011flayacak temelleri at\u0131yoruz.\" de\u011ferlendirmelerini yapt\u0131.",
    "keywords": [
        "otomatik",
        "\u00fcretim",
        "bosch",
        "volkmar",
        "ge\u00e7irdi",
        "sunulmas\u0131",
        "sonuna",
        "\u00fcretilen",
        "maske",
        "\u00fcretimi",
        "tam",
        "hayata",
        "ve",
        "bir",
        "\u00e7al\u0131\u015fanlar\u0131m\u0131z\u0131",
        "\u00f6zel",
        "hatt\u0131n\u0131"
    ],
    "meta_keywords": [
        "Bosch",
        "koronavir\u00fcs",
        "SeoHaber"
    ],
    "publish_date": null,
    "summary": "Bosch'tan yap\u0131lan a\u00e7\u0131klamaya g\u00f6re, Bosch Y\u00f6netim Kurulu Ba\u015fkan\u0131 Dr. Volkmar Denner, Stuttgart-Feuerbach'daki Bosch fabrikas\u0131nda ilk \u00f6zel y\u00fcz maskesi \u00fcretim hatt\u0131n\u0131 a\u00e7t\u0131.\nHaziran sonuna kadar s\u00fcrecek olan koordinasyonlu bir \u00fcretimi art\u0131rma s\u00fcrecinin ard\u0131ndan \u015firket, d\u00fcnyan\u0131n d\u00f6rt farkl\u0131 k\u00f6\u015fesindeki 5 ayr\u0131 \u00fcretim hatt\u0131nda, g\u00fcnde yar\u0131m milyondan fazla maske \u00fcretmeye ba\u015flayacak.\nS\u00f6z konusu 5 hatt\u0131n \u00fcretim kapasitesinin ise haziran sonuna kadar ayda 10 milyon maskeyi ge\u00e7mesi planlan\u0131yor.\n\u015eirket, \u00fcretilen cerrahi maskeleri d\u00fcnya \u00e7ap\u0131nda say\u0131s\u0131 400 bini a\u015fan \u00e7al\u0131\u015fanlar\u0131n\u0131 korumak i\u00e7in kullanacak.\nTalep oldu\u011fu ve \u00fcretilen maskeler \u00fclke standartlar\u0131na uydu\u011fu s\u00fcrece ekstra maske \u00fcretim kapasitesinin \u00fc\u00e7\u00fcnc\u00fc partilere sunulmas\u0131 da planlan\u0131yor.\nBosch'un \u00f6zel ama\u00e7l\u0131 makine \u00fcretimi birimi taraf\u0131ndan tasarlanan hatlar\u0131n tasar\u0131m plan\u0131n\u0131n, di\u011fer \u015firketlere \u00fccretsiz sunulmas\u0131 d\u00fc\u015f\u00fcn\u00fcl\u00fcyor.\nTeknik \u00e7izim ve montaj talimatlar\u0131n\u0131n yan\u0131 s\u0131ra maskelerin nas\u0131l paketlendi\u011fi ve da\u011f\u0131t\u0131ld\u0131\u011f\u0131 hakk\u0131nda bilgilerin de sunulaca\u011f\u0131 plan i\u00e7in \u015fimdiden 30'dan fazla \u015firketten teklif al\u0131nd\u0131.\nA\u00e7\u0131klamada g\u00f6r\u00fc\u015flerine yer verilen Dr. Volkmar Denner, \u00f6zel \u00fcretim hatt\u0131n\u0131n kendilerini daha ba\u011f\u0131ms\u0131z k\u0131ld\u0131\u011f\u0131n\u0131, maskelerin direkt ihtiya\u00e7 olan tesislerde \u00fcretilebildi\u011fini belirterek, \"Koronavir\u00fcs b\u00fct\u00fcn toplumu ilgilendiren bir m\u00fccadele.\n\u00c7al\u0131\u015fanlar\u0131m\u0131z\u0131 kendi \u00fcretti\u011fimiz maskelerle donatarak, piyasadaki arz durumunu azaltmaya yard\u0131mc\u0131 oluyoruz.\nOperasyonlar\u0131m\u0131z\u0131 g\u00fcvenli bir \u015fekilde s\u00fcrd\u00fcr\u00fcrken \u00e7al\u0131\u015fanlar\u0131m\u0131z\u0131 korumam\u0131z\u0131 sa\u011flayacak temelleri at\u0131yoruz.\"\nde\u011ferlendirmelerini yapt\u0131.",
    "article_html": "",
    "meta_description": "Bosch, yeni tip koronavir\u00fcs (kovid-19) salg\u0131n\u0131yla m\u00fccadele kapsam\u0131nda y\u00fcz maskelerinin tam otomatik \u00fcretimi konusunda \u00e7al\u0131\u015fmalara ba\u015flad\u0131.",
    "meta_lang": "tr"
}