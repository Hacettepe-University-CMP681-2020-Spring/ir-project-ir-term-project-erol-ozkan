{
    "article_id": "8685caa1788be244316b6d8989509ea5.1590265835.0773742",
    "title": "Hashimoto tiroiditinde nelere dikkat edilmeli?",
    "authors": [],
    "canonical_link": "https://www.hurriyet.com.tr/kelebek/saglik/hashimoto-tiroiditinde-nelere-dikkat-edilmeli-40861686",
    "url": "http://hurriyet.com.tr/kelebek/saglik/hashimoto-tiroiditinde-nelere-dikkat-edilmeli-40861686",
    "top_img": "https://i4.hurimg.com/i/hurriyet/75/0x0/5b1fb9e80490c9127ccd49fe.jpg",
    "meta_img": "https://i4.hurimg.com/i/hurriyet/75/0x0/5b1fb9e80490c9127ccd49fe.jpg",
    "movies": [],
    "text": "HASH\u0130MOTO T\u0130RO\u0130D\u0130T NED\u0130R?\n\n\n\nHashimoto tiroidit otoimm\u00fcn bir hastal\u0131kt\u0131r. V\u00fccudun ba\u011f\u0131\u015f\u0131kl\u0131k sistemi bilinmeyen bir sebeple tiroit bezini yabanc\u0131 ve tehlikeli olarak alg\u0131lar, tiroid bezine kar\u015f\u0131 sava\u015f a\u00e7ar. V\u00fccudu korumak i\u00e7in h\u00fccrelerle, antikorlarla tiroit bezine sald\u0131r\u0131r. Bu da tiroit bezinin \u00e7al\u0131\u015fmas\u0131n\u0131 ve yeterince tiroit hormonu salg\u0131lamas\u0131n\u0131 engeller. Tiroid bezi yetmezli\u011finin en \u00f6nemli sebebi Hashimoto tipi tiroid bezi iltihab\u0131d\u0131r. Hastal\u0131\u011f\u0131n ba\u015flang\u0131c\u0131nda yap\u0131lan muayenede k\u00fc\u00e7\u00fck bir guatr tespit edilebilir. Kanda anti-TPO seviyesi y\u00fcksektir. TSH, T3 ve T4 gibi tiroid fonksiyon de\u011ferleri normal, d\u00fc\u015f\u00fck yada nadiren y\u00fcksektir. Zaman ge\u00e7tik\u00e7e tiroid yetmezli\u011fi geli\u015fir. Y\u0131llar ge\u00e7tik\u00e7e tiroid bezi giderek k\u00fc\u00e7\u00fcl\u00fcr. \u00c7ocukluk \u00e7a\u011f\u0131nda nadir olarak rastlanan hastal\u0131k en \u00e7ok ergenlikte ve k\u0131z \u00e7ocuklar\u0131nda g\u00f6r\u00fcl\u00fcr.\n\nHASH\u0130MOTO T\u0130RO\u0130D\u0130T BEL\u0130RT\u0130LER\u0130 VE TEDAV\u0130S\u0130\n\nTiroid hormonunun azl\u0131\u011f\u0131 (hipotiroidi) ya da fazlal\u0131\u011f\u0131 (hipertiroidi), \u00e7ocukluk ve ergenlik \u00e7a\u011f\u0131nda her biri kendine \u00f6zg\u00fc \u015fikayetlerle kendini g\u00f6steren \u00e7e\u015fitli hastal\u0131klara sebep olur. Tiroid bozukluklar\u0131 bazen belirti vermeyebilir ve ancak laboratuvar testleriyle tespit edilebilir. Hayat\u0131n bu evreleri b\u00fcy\u00fcme ve geli\u015fmenin en yo\u011fun ve en h\u0131zl\u0131 ger\u00e7ekle\u015fti\u011fi d\u00f6nemdir. Tiroid fonksiyon bozukluklar\u0131 ise ba\u015fta bedensel geli\u015fim olmak \u00fczere \u00e7ocu\u011fun psikolojisini de olumsuz etkiler.\n\nHashimoto tiroidit, \u00e7ok y\u00fcksek genetik ge\u00e7i\u015fi olan bir hastal\u0131kt\u0131r. Ailesinde Hashimoto tiroidit \u00f6yk\u00fcs\u00fc olan \u00e7ocuk ve gen\u00e7lerin bu y\u00f6nden takibi, hastal\u0131\u011f\u0131n erken te\u015fhisi bak\u0131m\u0131ndan \u00f6nemlidir ve tedavinin ba\u015far\u0131 \u015fans\u0131n\u0131 art\u0131r\u0131r.\n\nG\u00fcn\u00fcm\u00fczde Hashimoto tiroidit hastal\u0131\u011f\u0131n\u0131 tamamen ortadan kald\u0131racak bir tedavi \u015fekli yoktur. E\u011fer birlikte guatr ve tiroid bezi yetmezli\u011fi varsa, bunlar tedavi edilebilir. Tedavide TSH d\u00fczeyini normal seviyeye getirecek hormon ila\u00e7lar\u0131 kullan\u0131l\u0131r. Hipotiroidi yani tiroid yetmezli\u011fi olmad\u0131\u011f\u0131 halde guatr\u0131 olan Hashimoto hastalar\u0131nda, tiroid ila\u00e7lar\u0131 sayesinde guatr k\u00fc\u00e7\u00fclebilir.\n\nHashimoto tiroidit, e\u011fer guatr ve tiroid yetmezli\u011fi yoksa herhangi bir belirti g\u00f6stermez. Rutin sa\u011fl\u0131k kontrollerinde ya da ba\u015fka bir nedenle yap\u0131lan kan tahlillerinde anti-TPO serum seviyesinin y\u00fcksek olmas\u0131ndan anla\u015f\u0131l\u0131r. Genel yakla\u015f\u0131m, guatr ve yetmezli\u011fe sebep olmad\u0131\u011f\u0131 s\u00fcrece tedaviye gerek olmad\u0131\u011f\u0131 fakat mutlaka takip edilmesi gerekti\u011fi y\u00f6n\u00fcndedir.\n\n\n\narpanetmedya.com'a katk\u0131lar\u0131 i\u00e7in te\u015fekk\u00fcrler.\n\n\u00c7ocuklara imece k\u00fclt\u00fcr\u00fc nas\u0131l kazand\u0131r\u0131l\u0131r?",
    "keywords": [
        "tiroiditinde",
        "edilmeli",
        "guatr",
        "tiroidit",
        "tiroit",
        "tiroid",
        "nelere",
        "yetmezli\u011fi",
        "ve",
        "bir",
        "bezi",
        "hashimoto",
        "dikkat",
        "en"
    ],
    "meta_keywords": [
        "hashimoto",
        "nesibe and\u0131ran",
        "tiroid",
        "guatr"
    ],
    "publish_date": null,
    "summary": "HASH\u0130MOTO T\u0130RO\u0130D\u0130T NED\u0130R?\nHashimoto tiroidit otoimm\u00fcn bir hastal\u0131kt\u0131r.\nV\u00fccudun ba\u011f\u0131\u015f\u0131kl\u0131k sistemi bilinmeyen bir sebeple tiroit bezini yabanc\u0131 ve tehlikeli olarak alg\u0131lar, tiroid bezine kar\u015f\u0131 sava\u015f a\u00e7ar.\nV\u00fccudu korumak i\u00e7in h\u00fccrelerle, antikorlarla tiroit bezine sald\u0131r\u0131r.\nBu da tiroit bezinin \u00e7al\u0131\u015fmas\u0131n\u0131 ve yeterince tiroit hormonu salg\u0131lamas\u0131n\u0131 engeller.\nTiroid bezi yetmezli\u011finin en \u00f6nemli sebebi Hashimoto tipi tiroid bezi iltihab\u0131d\u0131r.\nHastal\u0131\u011f\u0131n ba\u015flang\u0131c\u0131nda yap\u0131lan muayenede k\u00fc\u00e7\u00fck bir guatr tespit edilebilir.\nKanda anti-TPO seviyesi y\u00fcksektir.\nTSH, T3 ve T4 gibi tiroid fonksiyon de\u011ferleri normal, d\u00fc\u015f\u00fck yada nadiren y\u00fcksektir.\nZaman ge\u00e7tik\u00e7e tiroid yetmezli\u011fi geli\u015fir.\nY\u0131llar ge\u00e7tik\u00e7e tiroid bezi giderek k\u00fc\u00e7\u00fcl\u00fcr.\n\u00c7ocukluk \u00e7a\u011f\u0131nda nadir olarak rastlanan hastal\u0131k en \u00e7ok ergenlikte ve k\u0131z \u00e7ocuklar\u0131nda g\u00f6r\u00fcl\u00fcr.\nHASH\u0130MOTO T\u0130RO\u0130D\u0130T BEL\u0130RT\u0130LER\u0130 VE TEDAV\u0130S\u0130Tiroid hormonunun azl\u0131\u011f\u0131 (hipotiroidi) ya da fazlal\u0131\u011f\u0131 (hipertiroidi), \u00e7ocukluk ve ergenlik \u00e7a\u011f\u0131nda her biri kendine \u00f6zg\u00fc \u015fikayetlerle kendini g\u00f6steren \u00e7e\u015fitli hastal\u0131klara sebep olur.\nTiroid bozukluklar\u0131 bazen belirti vermeyebilir ve ancak laboratuvar testleriyle tespit edilebilir.\nHayat\u0131n bu evreleri b\u00fcy\u00fcme ve geli\u015fmenin en yo\u011fun ve en h\u0131zl\u0131 ger\u00e7ekle\u015fti\u011fi d\u00f6nemdir.\nTiroid fonksiyon bozukluklar\u0131 ise ba\u015fta bedensel geli\u015fim olmak \u00fczere \u00e7ocu\u011fun psikolojisini de olumsuz etkiler.\nHashimoto tiroidit, \u00e7ok y\u00fcksek genetik ge\u00e7i\u015fi olan bir hastal\u0131kt\u0131r.\nAilesinde Hashimoto tiroidit \u00f6yk\u00fcs\u00fc olan \u00e7ocuk ve gen\u00e7lerin bu y\u00f6nden takibi, hastal\u0131\u011f\u0131n erken te\u015fhisi bak\u0131m\u0131ndan \u00f6nemlidir ve tedavinin ba\u015far\u0131 \u015fans\u0131n\u0131 art\u0131r\u0131r.\nG\u00fcn\u00fcm\u00fczde Hashimoto tiroidit hastal\u0131\u011f\u0131n\u0131 tamamen ortadan kald\u0131racak bir tedavi \u015fekli yoktur.\nE\u011fer birlikte guatr ve tiroid bezi yetmezli\u011fi varsa, bunlar tedavi edilebilir.\nTedavide TSH d\u00fczeyini normal seviyeye getirecek hormon ila\u00e7lar\u0131 kullan\u0131l\u0131r.\nHipotiroidi yani tiroid yetmezli\u011fi olmad\u0131\u011f\u0131 halde guatr\u0131 olan Hashimoto hastalar\u0131nda, tiroid ila\u00e7lar\u0131 sayesinde guatr k\u00fc\u00e7\u00fclebilir.\nHashimoto tiroidit, e\u011fer guatr ve tiroid yetmezli\u011fi yoksa herhangi bir belirti g\u00f6stermez.\nRutin sa\u011fl\u0131k kontrollerinde ya da ba\u015fka bir nedenle yap\u0131lan kan tahlillerinde anti-TPO serum seviyesinin y\u00fcksek olmas\u0131ndan anla\u015f\u0131l\u0131r.\nGenel yakla\u015f\u0131m, guatr ve yetmezli\u011fe sebep olmad\u0131\u011f\u0131 s\u00fcrece tedaviye gerek olmad\u0131\u011f\u0131 fakat mutlaka takip edilmesi gerekti\u011fi y\u00f6n\u00fcndedir.\narpanetmedya.com'a katk\u0131lar\u0131 i\u00e7in te\u015fekk\u00fcrler.\n\u00c7ocuklara imece k\u00fclt\u00fcr\u00fc nas\u0131l kazand\u0131r\u0131l\u0131r?",
    "article_html": "",
    "meta_description": "Etkileri v\u00fccudumuzdaki her bir h\u00fccrede g\u00f6r\u00fclen tiroid hormonu, b\u00fcy\u00fcme, geli\u015fme, metabolizma dengesi gibi ya\u015famsal faaliyetler i\u00e7in oldu\u011fu kadar, n\u00f6rolojik ve psikolojik iyilik hali i\u00e7in de \u00e7ok gerekli bir hormondur. Klinik olarak \u00e7ocuklarda hipotiroidin, hipertiroide g\u00f6re daha s\u0131k g\u00f6r\u00fcld\u00fc\u011f\u00fcn\u00fc s\u00f6yleyen \u00c7ocuk Sa\u011fl\u0131\u011f\u0131...",
    "meta_lang": "tr"
}