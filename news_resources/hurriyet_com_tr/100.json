{
    "article_id": "ee57a9e6dff7d29d7444f58f9d5d36df.1590265734.6426988",
    "title": "Otomobil \u00fcretiminde b\u00fcy\u00fck d\u00fc\u015f\u00fc\u015f bekleniyor",
    "authors": [],
    "canonical_link": "https://www.hurriyet.com.tr/ekonomi/otomobil/otomobil-uretiminde-buyuk-dusus-bekleniyor-41474250",
    "url": "http://hurriyet.com.tr/ekonomi/otomobil/otomobil-uretiminde-buyuk-dusus-bekleniyor-41474250",
    "top_img": "https://i4.hurimg.com/i/hurriyet/75/0x0/5e75986a7152d825fcbb4dee.jpg",
    "meta_img": "https://i4.hurimg.com/i/hurriyet/75/0x0/5e75986a7152d825fcbb4dee.jpg",
    "movies": [],
    "text": "IHS Markit'ten yap\u0131lan a\u00e7\u0131klamada, Kovid-19 salg\u0131n\u0131yla m\u00fccadele kapsam\u0131nda Avrupa, Amerika ve G\u00fcney Amerika'daki bir\u00e7ok otomobil \u00fcreticisinin ge\u00e7ici s\u00fcreyle \u00fcretim merkezlerini kapatma ve \u00fcretimi durdurma karar\u0131 ald\u0131\u011f\u0131 an\u0131msat\u0131ld\u0131.\n\n\n\nAvrupa'daki \u00fcretim merkezlerinin kapat\u0131lmas\u0131n\u0131n ara\u00e7 \u00fcretiminde 880 bin adedin \u00fczerinde d\u00fc\u015f\u00fc\u015fe neden olaca\u011f\u0131n\u0131n kaydedildi\u011fi a\u00e7\u0131klamada, b\u00f6lgede ara\u00e7 \u00fcretiminde en y\u00fcksek d\u00fc\u015f\u00fc\u015f\u00fcn 256 bin adetle Almanya'da olaca\u011f\u0131, bu \u00fclkeyi 140 bin adetle \u0130spanya ve 100 bin adetle Fransa'n\u0131n takip edece\u011fi ifade edildi.\n\nA\u00e7\u0131klamada, Kuzey Amerika'da da benzer bir tablonun ya\u015fand\u0131\u011f\u0131na i\u015faret edilerek, burada da 336 bini ABD'de olmak \u00fczere ara\u00e7 \u00fcretimin toplam 478 bin adet azalmas\u0131n\u0131n beklendi\u011fi belirtildi.\n\n\n\nG\u00fcney Amerika'daki \u00fcretim verilerinin de de\u011ferlendirildi\u011fi a\u00e7\u0131klamada, s\u00f6z konusu k\u0131tadaki ara\u00e7 \u00fcretiminin 80 bin adet azalaca\u011f\u0131 tahmin edildi. B\u00f6ylece, Avrupa, Amerika ve G\u00fcney Amerika'da, Kovid-19 salg\u0131n\u0131 nedeniyle kapanan fabrikalarla ara\u00e7 \u00fcretiminin toplam 1,4 milyon adet azalabilece\u011fi \u00f6ng\u00f6r\u00fcld\u00fc.",
    "keywords": [
        "b\u00fcy\u00fck",
        "\u00fcretim",
        "otomobil",
        "a\u00e7\u0131klamada",
        "adet",
        "\u00fcretiminin",
        "bekleniyor",
        "ve",
        "adetle",
        "toplam",
        "\u00fcretiminde",
        "bin",
        "d\u00fc\u015f\u00fc\u015f",
        "ara\u00e7"
    ],
    "meta_keywords": [
        "otomobil",
        "\u00fcretim",
        "sanayi",
        "koronavirus"
    ],
    "publish_date": null,
    "summary": "IHS Markit'ten yap\u0131lan a\u00e7\u0131klamada, Kovid-19 salg\u0131n\u0131yla m\u00fccadele kapsam\u0131nda Avrupa, Amerika ve G\u00fcney Amerika'daki bir\u00e7ok otomobil \u00fcreticisinin ge\u00e7ici s\u00fcreyle \u00fcretim merkezlerini kapatma ve \u00fcretimi durdurma karar\u0131 ald\u0131\u011f\u0131 an\u0131msat\u0131ld\u0131.\nAvrupa'daki \u00fcretim merkezlerinin kapat\u0131lmas\u0131n\u0131n ara\u00e7 \u00fcretiminde 880 bin adedin \u00fczerinde d\u00fc\u015f\u00fc\u015fe neden olaca\u011f\u0131n\u0131n kaydedildi\u011fi a\u00e7\u0131klamada, b\u00f6lgede ara\u00e7 \u00fcretiminde en y\u00fcksek d\u00fc\u015f\u00fc\u015f\u00fcn 256 bin adetle Almanya'da olaca\u011f\u0131, bu \u00fclkeyi 140 bin adetle \u0130spanya ve 100 bin adetle Fransa'n\u0131n takip edece\u011fi ifade edildi.\nA\u00e7\u0131klamada, Kuzey Amerika'da da benzer bir tablonun ya\u015fand\u0131\u011f\u0131na i\u015faret edilerek, burada da 336 bini ABD'de olmak \u00fczere ara\u00e7 \u00fcretimin toplam 478 bin adet azalmas\u0131n\u0131n beklendi\u011fi belirtildi.\nG\u00fcney Amerika'daki \u00fcretim verilerinin de de\u011ferlendirildi\u011fi a\u00e7\u0131klamada, s\u00f6z konusu k\u0131tadaki ara\u00e7 \u00fcretiminin 80 bin adet azalaca\u011f\u0131 tahmin edildi.\nB\u00f6ylece, Avrupa, Amerika ve G\u00fcney Amerika'da, Kovid-19 salg\u0131n\u0131 nedeniyle kapanan fabrikalarla ara\u00e7 \u00fcretiminin toplam 1,4 milyon adet azalabilece\u011fi \u00f6ng\u00f6r\u00fcld\u00fc.",
    "article_html": "",
    "meta_description": "Uluslararas\u0131 finans kurulu\u015fu IHS Markit, yeni tip koronavir\u00fcs (Kovid-19) salg\u0131n\u0131 nedeniyle Avrupa, Kuzey Amerika ve Latin Amerika'da otomobil fabrikalar\u0131n\u0131n kapanmas\u0131yla ara\u00e7 \u00fcretiminin 1,4 milyon adet azalabilece\u011fini \u00f6ng\u00f6rd\u00fc.",
    "meta_lang": "tr"
}