{
    "article_id": "ade5c5a5357919835aa7da14b5578cac.1590266267.8729541",
    "title": "Salg\u0131nla m\u00fccadele ortam\u0131ndan yeni \u2018lovemark\u2019lar \u00e7\u0131kar m\u0131?",
    "authors": [],
    "canonical_link": "https://www.hurriyet.com.tr/teknoloji/salginla-mucadele-ortamindan-yeni-lovemarklar-cikar-mi-41519902",
    "url": "http://hurriyet.com.tr/teknoloji/salginla-mucadele-ortamindan-yeni-lovemarklar-cikar-mi-41519902",
    "top_img": "https://i4.hurimg.com/i/hurriyet/75/0x0/5ec200f618c77316c4995add.jpg",
    "meta_img": "https://i4.hurimg.com/i/hurriyet/75/0x0/5ec200f618c77316c4995add.jpg",
    "movies": [],
    "text": "E-ticaret sat\u0131\u015flar\u0131n\u0131n tavan yapt\u0131\u011f\u0131, kullan\u0131c\u0131lar\u0131n sosyal medya \u00fczerinden markalarla en fazla etkile\u015fime ge\u00e7ti\u011fi d\u00f6nemi ya\u015f\u0131yoruz. Ancak t\u00fcketiciler i\u00e7in alternatif se\u00e7enekler bu kadar fazlayken, markalar\u0131n rakiplerinden ayr\u0131\u015fmas\u0131 \u00e7ok da kolay olmuyor. \u0130\u015fte bu noktada, markalar\u0131n hedef kitlesiyle (m\u00fc\u015fterisiyle ya da potansiyel m\u00fc\u015fterisiyle) kurdu\u011fu duygusal ba\u011f \u00f6nem kazan\u0131yor. Yani reklamc\u0131lar\u0131n tabiriyle \u201clovemark\u201d olabilen kazan\u0131yor.\n\nNas\u0131l \u201clovemark\u201d olunur?\n\nMarkalar\u0131n t\u00fcketicilere \u00fcr\u00fcn veya hizmetten fazlas\u0131n\u0131 vaat edip, performanstan ve memnuniyetten ba\u011f\u0131ms\u0131z olarak, duygusal temeller \u00fczerine samimi ili\u015fkiler kurmas\u0131 anlam\u0131na geliyor \u201clovemark olmak\u201d tabiri. Bazen markan\u0131n sahiplendi\u011fi bir renk, sahiplendi\u011fi bir konu, sosyal sorumluluk projesi, bir \u015fark\u0131 ya da slogan\u2026 Bu ba\u011f\u0131n kurulmas\u0131nda belirleyici olan pek \u00e7ok etken olabiliyor. Hi\u00e7biri olmasa, t\u00fcketiciler \u201cbu \u00fcr\u00fcn ben \u00e7ocukken annemin de kulland\u0131\u011f\u0131 \u00fcr\u00fcnd\u00fc\u201d ya da \u201cbu marka benim ilk oyuncak arabam\u0131n markas\u0131yd\u0131\u201d gibi ki\u015fisel sebeplerle de bu ba\u011f\u0131 kurabiliyor. Ancak dijital d\u00fcnyadaki ate\u015fli rekabet piyasas\u0131n\u0131 d\u00fc\u015f\u00fcn\u00fcnce, bu ba\u011f\u0131 kurmak i\u00e7in \u00f6zel ileti\u015fim teknikleri ve stratejileri de geli\u015ftirmek gerekiyor.\n\nSaatchi & Saatchi'nin eski CEO\u2019su Kevin Roberts\u2019\u0131n lovemark olmakla ilgili \u00e7ok g\u00fczel bir s\u00f6z\u00fc var, konusu a\u00e7\u0131lm\u0131\u015fken onu da hat\u0131rlatal\u0131m. Roberts, \"Lovemark olmak, t\u00fcketicinin r\u00fcyalar\u0131n\u0131 anlamak, neyi ne zaman istedi\u011fini bilmek ve hayatlar\u0131n\u0131n bir par\u00e7as\u0131 olacak muhte\u015fem deneyimler yaratmakt\u0131r.\" diyor. Bu tan\u0131m, dijital d\u00fcnyada rekabet halinde olan markalar i\u00e7in de ge\u00e7erli. Peki, lovemark olma yolunda belirleyici ve ayr\u0131\u015ft\u0131r\u0131c\u0131 unsurlar neler? \u0130\u015fte dijital d\u00fcnyada t\u00fcketicinin r\u00fcyalar\u0131n\u0131 anlayan, t\u00fcketici ile duygusal ba\u011f kurmay\u0131 ba\u015farabilen markalar\u0131n ortak \u00f6zellikleri:\n\n*M\u00fc\u015fterilerini dinleyen\n\n*Kesintisiz ileti\u015fim sa\u011flayan\n\n*T\u00fcketicinin ihtiyac\u0131 do\u011frultusunda hizmet geli\u015ftiren\n\n*Yarat\u0131c\u0131 aksiyonlar alan\n\n*Kendini t\u00fcketicinin yerine koyan\n\n*\u00d6zg\u00fcn i\u00e7erikler \u00fcreten\n\n*D\u00fczenli payla\u015f\u0131mlar yapan\n\n*Trendleri yak\u0131ndan takip eden\n\n*\u0130lgili hashtag ve emoji kullanan\n\n*K\u0131sa metinler ile mesaj\u0131n\u0131 verebilen\n\n*Takip\u00e7ilerine hediyeler, avantajlar sunan\n\nBu \u00f6zelliklere sahip olan markalar lovemark olmay\u0131 ba\u015far\u0131yor ve t\u00fcketiciler taraf\u0131ndan sadakatle sahipleniliyor.\n\nYap\u0131lan ara\u015ft\u0131rmalara g\u00f6re, d\u00fcnyan\u0131n en sevilen ve duygusal ba\u011f kurulan markalar\u0131 Apple, Google, Starbucks, Coca-Cola, Nike, Nestle, Lego, Converse, Ikea, Cadburry ve Adidas gibi ileti\u015fim stratejilerini her zaman takdir etti\u011fimiz ba\u015far\u0131l\u0131 markalar. \u00dclkemizde de Media Cat \u00f6nderli\u011finde her y\u0131l d\u00fczenlenen \u201cLovemarks\u201d \u00f6d\u00fcllerinde, T\u00fcrkiye\u2019de en sevilen markalar\u0131 se\u00e7iliyor. \u0130\u015fte ge\u00e7ti\u011fimiz y\u0131l sekt\u00f6rlerine g\u00f6re T\u00fcrkiye\u2019de lovemark olmay\u0131 ba\u015faran markalar:\n\nAkaryak\u0131t \u0130stasyonu: Opet\n\nAmbalajl\u0131 Su: Erikli\n\nBanka: Ziraat Bankas\u0131\n\nBeyaz E\u015fya: Ar\u00e7elik\n\nBilgisayar: Casper\n\nBula\u015f\u0131k Deterjan\u0131: Fairy\n\nCep Telefonu: Samsung\n\nFutbol Tak\u0131m\u0131: Galatasaray\n\nGiyim \u2013 Tekstil: LC Waikiki\n\nGSM Operat\u00f6r\u00fc: Turkcell\n\nGSM Operat\u00f6r\u00fcne \u00d6zel Mobil Uygulama: Vodafone Yan\u0131mda\n\nKahve: Nescafe\n\nMakyaj: Avon\n\nOtomotiv: Volkswagen\n\nPaketli Kuruyemi\u015f: Tad\u0131m\n\nSosyal Medya Platformu: Instagram\n\nS\u00fcpermarket: Migros\n\nBakal\u0131m lanetli 2020 y\u0131l\u0131n\u0131n sonunda, t\u00fcm zorluklara ra\u011fmen t\u00fcketiciyle duygusal ba\u011f kurmay\u0131, lovemark olmay\u0131 ba\u015farabilen markalar hangileri olacak.\n\n\u015einasi Furkan AVCI\n\ntwitter.com/snsfrknvc",
    "keywords": [
        "\u00e7ok",
        "bu",
        "lovemark",
        "yeni",
        "lovemarklar",
        "salg\u0131nla",
        "\u00e7\u0131kar",
        "m\u0131",
        "ve",
        "bir",
        "ba\u011f",
        "ya",
        "da",
        "markalar",
        "ortam\u0131ndan",
        "duygusal",
        "m\u00fccadele"
    ],
    "meta_keywords": [
        "\u015finasi furkan avc\u0131",
        "teknoloji",
        "SeoHaber"
    ],
    "publish_date": null,
    "summary": "E-ticaret sat\u0131\u015flar\u0131n\u0131n tavan yapt\u0131\u011f\u0131, kullan\u0131c\u0131lar\u0131n sosyal medya \u00fczerinden markalarla en fazla etkile\u015fime ge\u00e7ti\u011fi d\u00f6nemi ya\u015f\u0131yoruz.\nAncak t\u00fcketiciler i\u00e7in alternatif se\u00e7enekler bu kadar fazlayken, markalar\u0131n rakiplerinden ayr\u0131\u015fmas\u0131 \u00e7ok da kolay olmuyor.\n\u0130\u015fte bu noktada, markalar\u0131n hedef kitlesiyle (m\u00fc\u015fterisiyle ya da potansiyel m\u00fc\u015fterisiyle) kurdu\u011fu duygusal ba\u011f \u00f6nem kazan\u0131yor.\nYani reklamc\u0131lar\u0131n tabiriyle \u201clovemark\u201d olabilen kazan\u0131yor.\nNas\u0131l \u201clovemark\u201d olunur?\nMarkalar\u0131n t\u00fcketicilere \u00fcr\u00fcn veya hizmetten fazlas\u0131n\u0131 vaat edip, performanstan ve memnuniyetten ba\u011f\u0131ms\u0131z olarak, duygusal temeller \u00fczerine samimi ili\u015fkiler kurmas\u0131 anlam\u0131na geliyor \u201clovemark olmak\u201d tabiri.\nBazen markan\u0131n sahiplendi\u011fi bir renk, sahiplendi\u011fi bir konu, sosyal sorumluluk projesi, bir \u015fark\u0131 ya da slogan\u2026 Bu ba\u011f\u0131n kurulmas\u0131nda belirleyici olan pek \u00e7ok etken olabiliyor.\nHi\u00e7biri olmasa, t\u00fcketiciler \u201cbu \u00fcr\u00fcn ben \u00e7ocukken annemin de kulland\u0131\u011f\u0131 \u00fcr\u00fcnd\u00fc\u201d ya da \u201cbu marka benim ilk oyuncak arabam\u0131n markas\u0131yd\u0131\u201d gibi ki\u015fisel sebeplerle de bu ba\u011f\u0131 kurabiliyor.\nAncak dijital d\u00fcnyadaki ate\u015fli rekabet piyasas\u0131n\u0131 d\u00fc\u015f\u00fcn\u00fcnce, bu ba\u011f\u0131 kurmak i\u00e7in \u00f6zel ileti\u015fim teknikleri ve stratejileri de geli\u015ftirmek gerekiyor.\nSaatchi & Saatchi'nin eski CEO\u2019su Kevin Roberts\u2019\u0131n lovemark olmakla ilgili \u00e7ok g\u00fczel bir s\u00f6z\u00fc var, konusu a\u00e7\u0131lm\u0131\u015fken onu da hat\u0131rlatal\u0131m.\nRoberts, \"Lovemark olmak, t\u00fcketicinin r\u00fcyalar\u0131n\u0131 anlamak, neyi ne zaman istedi\u011fini bilmek ve hayatlar\u0131n\u0131n bir par\u00e7as\u0131 olacak muhte\u015fem deneyimler yaratmakt\u0131r.\"\nBu tan\u0131m, dijital d\u00fcnyada rekabet halinde olan markalar i\u00e7in de ge\u00e7erli.\nPeki, lovemark olma yolunda belirleyici ve ayr\u0131\u015ft\u0131r\u0131c\u0131 unsurlar neler?\n\u0130\u015fte dijital d\u00fcnyada t\u00fcketicinin r\u00fcyalar\u0131n\u0131 anlayan, t\u00fcketici ile duygusal ba\u011f kurmay\u0131 ba\u015farabilen markalar\u0131n ortak \u00f6zellikleri:*M\u00fc\u015fterilerini dinleyen*Kesintisiz ileti\u015fim sa\u011flayan*T\u00fcketicinin ihtiyac\u0131 do\u011frultusunda hizmet geli\u015ftiren*Yarat\u0131c\u0131 aksiyonlar alan*Kendini t\u00fcketicinin yerine koyan*\u00d6zg\u00fcn i\u00e7erikler \u00fcreten*D\u00fczenli payla\u015f\u0131mlar yapan*Trendleri yak\u0131ndan takip eden*\u0130lgili hashtag ve emoji kullanan*K\u0131sa metinler ile mesaj\u0131n\u0131 verebilen*Takip\u00e7ilerine hediyeler, avantajlar sunanBu \u00f6zelliklere sahip olan markalar lovemark olmay\u0131 ba\u015far\u0131yor ve t\u00fcketiciler taraf\u0131ndan sadakatle sahipleniliyor.\nYap\u0131lan ara\u015ft\u0131rmalara g\u00f6re, d\u00fcnyan\u0131n en sevilen ve duygusal ba\u011f kurulan markalar\u0131 Apple, Google, Starbucks, Coca-Cola, Nike, Nestle, Lego, Converse, Ikea, Cadburry ve Adidas gibi ileti\u015fim stratejilerini her zaman takdir etti\u011fimiz ba\u015far\u0131l\u0131 markalar.\n\u00dclkemizde de Media Cat \u00f6nderli\u011finde her y\u0131l d\u00fczenlenen \u201cLovemarks\u201d \u00f6d\u00fcllerinde, T\u00fcrkiye\u2019de en sevilen markalar\u0131 se\u00e7iliyor.\n\u0130\u015fte ge\u00e7ti\u011fimiz y\u0131l sekt\u00f6rlerine g\u00f6re T\u00fcrkiye\u2019de lovemark olmay\u0131 ba\u015faran markalar:Akaryak\u0131t \u0130stasyonu: OpetAmbalajl\u0131 Su: ErikliBanka: Ziraat Bankas\u0131Beyaz E\u015fya: Ar\u00e7elikBilgisayar: CasperBula\u015f\u0131k Deterjan\u0131: FairyCep Telefonu: SamsungFutbol Tak\u0131m\u0131: GalatasarayGiyim \u2013 Tekstil: LC WaikikiGSM Operat\u00f6r\u00fc: TurkcellGSM Operat\u00f6r\u00fcne \u00d6zel Mobil Uygulama: Vodafone Yan\u0131mdaKahve: NescafeMakyaj: AvonOtomotiv: VolkswagenPaketli Kuruyemi\u015f: Tad\u0131mSosyal Medya Platformu: InstagramS\u00fcpermarket: MigrosBakal\u0131m lanetli 2020 y\u0131l\u0131n\u0131n sonunda, t\u00fcm zorluklara ra\u011fmen t\u00fcketiciyle duygusal ba\u011f kurmay\u0131, lovemark olmay\u0131 ba\u015farabilen markalar hangileri olacak.\n\u015einasi Furkan AVCItwitter.com/snsfrknvc",
    "article_html": "",
    "meta_description": "2020 y\u0131l\u0131 \u015fimdiden hem markalar hem de t\u00fcketiciler i\u00e7in ileti\u015fim dinamiklerinin de\u011fi\u015fti\u011fi, ezberlerin bozuldu\u011fu bir y\u0131l olarak kay\u0131tlara ge\u00e7ti. Peki, zorlu ko\u015fullara ra\u011fmen t\u00fcketicilerin g\u00f6z\u00fcnde \u201clovemark\u201d olmay\u0131 ba\u015farmak m\u00fcmk\u00fcn m\u00fc?",
    "meta_lang": "tr"
}