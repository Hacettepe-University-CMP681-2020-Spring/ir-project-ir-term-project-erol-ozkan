{
    "article_id": "fbc30a940280a92d762b15d8eb8f5e90.1590266005.118556",
    "title": "Son dakika Trabzonspor haberleri | S\u00f6rloth\u2019a Atletico Madrid talip oldu",
    "authors": [],
    "canonical_link": "https://www.hurriyet.com.tr/sporarena/son-dakika-trabzonspor-haberleri-sorlotha-atletico-madrid-talip-oldu-41508175",
    "url": "http://hurriyet.com.tr/sporarena/son-dakika-trabzonspor-haberleri-sorlotha-atletico-madrid-talip-oldu-41508175",
    "top_img": "https://i4.hurimg.com/i/hurriyet/75/0x0/5ead14152269a22614ee41bb.jpg",
    "meta_img": "https://i4.hurimg.com/i/hurriyet/75/0x0/5ead14152269a22614ee41bb.jpg",
    "movies": [],
    "text": "Trabzonspor'un Norve\u00e7li y\u0131ld\u0131z\u0131 Alexander S\u00f6rloth i\u00e7in transfer sava\u015f\u0131 s\u00fcr\u00fcyor... Sezon ba\u015f\u0131nda Premier Lig ekibi Crystal Palace'dan 2 y\u0131ll\u0131\u011f\u0131na kiralanan golc\u00fc futbolcu, att\u0131\u011f\u0131 gollerle F\u0131rt\u0131na'y\u0131 s\u0131rtlayan isim olmu\u015ftu.\n\nS\u00fcper Lig'de tak\u0131m\u0131n\u0131n zirvede yer almas\u0131nda b\u00fcy\u00fck pay sahibi olan y\u0131ld\u0131z futbolcu transfer g\u00fcndemini de olduk\u00e7a me\u015fgul etmeye ba\u015flam\u0131\u015ft\u0131. Bordo-mavililerin y\u0131ld\u0131z futbolcusu i\u00e7in \u0130spanyol devi Real Madrid, Premier Lig ekiplerinden Chelsea ve \u0130talya Serie A tak\u0131mlar\u0131ndan Napoli'nin giri\u015fimlerde bulundu\u011fu iddia edilmi\u015fti. Norve\u00e7li futbolcu da bu transfer dedikodular\u0131n\u0131n ard\u0131ndan a\u00e7\u0131klamada bulunmu\u015ftu.\n\nS\u00f6rloth a\u00e7\u0131klamas\u0131nda, \"Transfer g\u00f6r\u00fc\u015fmelerini sezon sonuna b\u0131rakal\u0131m. \u00d6nceli\u011fim Trabzonspor'la \u015fampiyon olmak. Bunu ba\u015fard\u0131\u011f\u0131m takdirde \u00e7ok daha iyi teklifler alaca\u011f\u0131m\u0131 biliyorum\" ifadelerini kullanm\u0131\u015ft\u0131.\n\nATLETICO DEVREDE\n\nNorve\u00e7li futbolcu her ne kadar transfer g\u00f6r\u00fc\u015fmelerini sezon sonuna b\u0131raksa da gen\u00e7 golc\u00fcn\u00fcn talipleri her ge\u00e7en g\u00fcn art\u0131yor. Diego Costa'y\u0131 g\u00f6ndermeye haz\u0131rlanan Atletico Madrid'in forvet i\u00e7in 5 alternatif belirledi\u011fi belirtildi. Adaylar aras\u0131nda Trabzonsporlu Alexander S\u00f6rloth da yer al\u0131yor.\n\n90min.com, 24 ya\u015f\u0131ndaki Norve\u00e7li santrfor i\u00e7in, \"Crystal Palace'ta Christian Benteke'nin \u00f6n\u00fcnde bir ma\u00e7 bile s\u00fcre alamad\u0131. Evet, Trabzonspor'da oynuyor ancak bu sezonki rekorunu inkar edemezsiniz. 39 ma\u00e7ta 25 gol atarak ba\u015flar\u0131 d\u00f6nd\u00fcrd\u00fc ve sadece 24 ya\u015f\u0131nda. Kendini tekrar ispat etmek i\u00e7in zaman\u0131 var\" yorumunu yapt\u0131.\n\nF\u0130YATI 15 \u0130LA 25 M\u0130LYON EURO ARASI DEN\u0130LD\u0130\n\nS\u00f6rloth'un fiyat\u0131n\u0131n 15 ile 25 milyon euro aras\u0131nda oldu\u011fu da kaydedildi. Trabzonspor'un 1 y\u0131l daha kiral\u0131k s\u00f6zle\u015fmesi olan golc\u00fc oyuncunun bonservisini 6 milyon euro \u00f6deyerek sat\u0131n alma opsiyonu bulunuyor. (Sabah)\n\n\n\n\n\nBelarus Ligi\u2019ne \u00d6zel Canl\u0131 \u0130ddaa kayb\u0131na %10\u2019a varan iade Misli.com'da, kat\u0131lmak i\u00e7in buraya t\u0131klay\u0131n!",
    "keywords": [
        "s\u00f6rlotha",
        "atletico",
        "oldu",
        "dakika",
        "euro",
        "talip",
        "y\u0131ld\u0131z",
        "madrid",
        "transfer",
        "norve\u00e7li",
        "futbolcu",
        "son",
        "haberleri",
        "sezon",
        "i\u00e7in",
        "25",
        "yer",
        "da",
        "trabzonspor"
    ],
    "meta_keywords": [
        "Alexander S\u00f6rloth",
        "Trabzonspor",
        "Atletico Madrid"
    ],
    "publish_date": null,
    "summary": "Trabzonspor'un Norve\u00e7li y\u0131ld\u0131z\u0131 Alexander S\u00f6rloth i\u00e7in transfer sava\u015f\u0131 s\u00fcr\u00fcyor... Sezon ba\u015f\u0131nda Premier Lig ekibi Crystal Palace'dan 2 y\u0131ll\u0131\u011f\u0131na kiralanan golc\u00fc futbolcu, att\u0131\u011f\u0131 gollerle F\u0131rt\u0131na'y\u0131 s\u0131rtlayan isim olmu\u015ftu.\nS\u00fcper Lig'de tak\u0131m\u0131n\u0131n zirvede yer almas\u0131nda b\u00fcy\u00fck pay sahibi olan y\u0131ld\u0131z futbolcu transfer g\u00fcndemini de olduk\u00e7a me\u015fgul etmeye ba\u015flam\u0131\u015ft\u0131.\nBordo-mavililerin y\u0131ld\u0131z futbolcusu i\u00e7in \u0130spanyol devi Real Madrid, Premier Lig ekiplerinden Chelsea ve \u0130talya Serie A tak\u0131mlar\u0131ndan Napoli'nin giri\u015fimlerde bulundu\u011fu iddia edilmi\u015fti.\nNorve\u00e7li futbolcu da bu transfer dedikodular\u0131n\u0131n ard\u0131ndan a\u00e7\u0131klamada bulunmu\u015ftu.\nS\u00f6rloth a\u00e7\u0131klamas\u0131nda, \"Transfer g\u00f6r\u00fc\u015fmelerini sezon sonuna b\u0131rakal\u0131m.\n\u00d6nceli\u011fim Trabzonspor'la \u015fampiyon olmak.\nBunu ba\u015fard\u0131\u011f\u0131m takdirde \u00e7ok daha iyi teklifler alaca\u011f\u0131m\u0131 biliyorum\" ifadelerini kullanm\u0131\u015ft\u0131.\nATLETICO DEVREDENorve\u00e7li futbolcu her ne kadar transfer g\u00f6r\u00fc\u015fmelerini sezon sonuna b\u0131raksa da gen\u00e7 golc\u00fcn\u00fcn talipleri her ge\u00e7en g\u00fcn art\u0131yor.\nDiego Costa'y\u0131 g\u00f6ndermeye haz\u0131rlanan Atletico Madrid'in forvet i\u00e7in 5 alternatif belirledi\u011fi belirtildi.\nAdaylar aras\u0131nda Trabzonsporlu Alexander S\u00f6rloth da yer al\u0131yor.\n90min.com, 24 ya\u015f\u0131ndaki Norve\u00e7li santrfor i\u00e7in, \"Crystal Palace'ta Christian Benteke'nin \u00f6n\u00fcnde bir ma\u00e7 bile s\u00fcre alamad\u0131.\nEvet, Trabzonspor'da oynuyor ancak bu sezonki rekorunu inkar edemezsiniz.\n39 ma\u00e7ta 25 gol atarak ba\u015flar\u0131 d\u00f6nd\u00fcrd\u00fc ve sadece 24 ya\u015f\u0131nda.\nKendini tekrar ispat etmek i\u00e7in zaman\u0131 var\" yorumunu yapt\u0131.\nF\u0130YATI 15 \u0130LA 25 M\u0130LYON EURO ARASI DEN\u0130LD\u0130S\u00f6rloth'un fiyat\u0131n\u0131n 15 ile 25 milyon euro aras\u0131nda oldu\u011fu da kaydedildi.\nTrabzonspor'un 1 y\u0131l daha kiral\u0131k s\u00f6zle\u015fmesi olan golc\u00fc oyuncunun bonservisini 6 milyon euro \u00f6deyerek sat\u0131n alma opsiyonu bulunuyor.\n(Sabah)Belarus Ligi\u2019ne \u00d6zel Canl\u0131 \u0130ddaa kayb\u0131na %10\u2019a varan iade Misli.com'da, kat\u0131lmak i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - D\u0131ego Costa'y\u0131 tak\u0131mdan g\u00f6ndermeye haz\u0131rlanan Atletico Madrid'in forvet transferi i\u00e7in Trabzonsporlu Alexander S\u00f6rloth'u da listeye ekledi. S\u00f6rloth'un fiyat\u0131n\u0131n 15 ile 25 milyon Euro aras\u0131nda oldu\u011fu da kaydedildi.",
    "meta_lang": "tr"
}