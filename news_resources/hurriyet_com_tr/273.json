{
    "article_id": "df8a1ebb1d7fe030bf2dfccf75477bcd.1590266036.3012226",
    "title": "Kar\u015f\u0131yaka\u2019da kongre a\u011fustos ay\u0131na ertelendi!",
    "authors": [],
    "canonical_link": "https://www.hurriyet.com.tr/sporarena/karsiyakada-kongre-agustos-ayina-ertelendi-41523706",
    "url": "http://hurriyet.com.tr/sporarena/karsiyakada-kongre-agustos-ayina-ertelendi-41523706",
    "top_img": "https://i4.hurimg.com/i/hurriyet/75/0x0/5ec7cef57af5071970fb07f8.jpg",
    "meta_img": "https://i4.hurimg.com/i/hurriyet/75/0x0/5ec7cef57af5071970fb07f8.jpg",
    "movies": [],
    "text": "Salg\u0131n s\u00fcrecinde al\u0131nan \u00f6nlemler kapsam\u0131nda 17 Nisan'da Resmi Gazete'de yay\u0131mlanarak y\u00fcr\u00fcrl\u00fc\u011fe giren kanunla dernek kongrelerinin 31 Temmuz'a kadar ertelendi\u011fini hat\u0131rlatan Kar\u015f\u0131yaka Y\u00f6netimi, mali ve idari genel kurulun net tarihini yaz aylar\u0131nda duyuracak.\n\n20 Ocak 2018'deki son se\u00e7imli kongreden beri 2.5 y\u0131ld\u0131r ba\u015fkanl\u0131\u011f\u0131 y\u00fcr\u00fcten Turgay B\u00fcy\u00fckkarc\u0131'n\u0131n yeniden aday olmaya haz\u0131rland\u0131\u011f\u0131 Kaf-Kaf'\u0131n kongre a\u00e7\u0131klamas\u0131nda \u015fu ifadeler yer ald\u0131:\n\n\n\n\"De\u011ferli \u00dcyelerimiz,\n\n\n\nKar\u015f\u0131yaka Spor Kul\u00fcb\u00fc Derne\u011fi T\u00fcz\u00fc\u011f\u00fc'n\u00fcn 14/C maddesi gere\u011fince; her \u00fc\u00e7 y\u0131lda bir, may\u0131s ay\u0131nda yap\u0131lmas\u0131 gereken se\u00e7imli ola\u011fan genel kurul toplant\u0131m\u0131z\u0131n bu ay i\u00e7erisinde ger\u00e7ekle\u015ftirilmesi planlanmaktayd\u0131. Ancak, d\u00fcnyay\u0131 ve \u00fclkemizi etkisi alt\u0131na alan koronavir\u00fcs (COVID-19) salg\u0131n\u0131na y\u00f6nelik olarak, 17.04.2020 tarihinde 31102 say\u0131l\u0131 Resmi Gazete'de yay\u0131mlanarak y\u00fcr\u00fcrl\u00fc\u011fe giren 7244 say\u0131l\u0131 Yeni Koronavir\u00fcs (COVID-19) Salg\u0131n\u0131n\u0131n Ekonomik ve Sosyal Hayata Etkilerinin Azalt\u0131lmas\u0131 Hakk\u0131nda Kanun ile Baz\u0131 Kanunlarda De\u011fi\u015fiklik Yap\u0131lmas\u0131na Dair Kanun\u2019un 2. maddesi uyar\u0131nca, dernek genel kurullar\u0131, 31.07.2020 tarihine kadar ertelenmi\u015ftir. Bu s\u00fcre, \u0130\u00e7i\u015fleri Bakanl\u0131\u011f\u0131 taraf\u0131ndan \u00fc\u00e7 aya kadar tekrar uzat\u0131labilir. Bunun ger\u00e7ekle\u015fmesi halinde genel kurullar, ertelemenin sona erdi\u011fi tarihten itibaren 30 g\u00fcn i\u00e7erisinde yap\u0131lacakt\u0131r. T\u00fcm bu bilgilerin \u0131\u015f\u0131\u011f\u0131nda, derne\u011fimizin 2020 y\u0131l\u0131 se\u00e7imli ola\u011fan genel kurul ve mali genel kurul toplant\u0131s\u0131 birle\u015ftirilerek, a\u011fustos ay\u0131 i\u00e7erisinde yap\u0131lacakt\u0131r. Konu ile ilgili geli\u015fmeler hakk\u0131nda, siz de\u011ferli \u00fcyelerimiz bilgilendirilmeye devam edilecektir.\"\n\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da! Oynamak/\u0130zlemek i\u00e7in buraya t\u0131klay\u0131n!",
    "keywords": [
        "kadar",
        "kongre",
        "kurul",
        "bu",
        "kar\u015f\u0131yakada",
        "i\u00e7erisinde",
        "ay\u0131na",
        "y\u00fcr\u00fcrl\u00fc\u011fe",
        "a\u011fustos",
        "ertelendi",
        "ve",
        "\u00fc\u00e7",
        "se\u00e7imli",
        "yay\u0131mlanarak",
        "genel"
    ],
    "meta_keywords": [
        "Futbol",
        "Kar\u015f\u0131yaka",
        "kongre",
        "Anadolu Kul\u00fcpleri"
    ],
    "publish_date": null,
    "summary": "Salg\u0131n s\u00fcrecinde al\u0131nan \u00f6nlemler kapsam\u0131nda 17 Nisan'da Resmi Gazete'de yay\u0131mlanarak y\u00fcr\u00fcrl\u00fc\u011fe giren kanunla dernek kongrelerinin 31 Temmuz'a kadar ertelendi\u011fini hat\u0131rlatan Kar\u015f\u0131yaka Y\u00f6netimi, mali ve idari genel kurulun net tarihini yaz aylar\u0131nda duyuracak.\n20 Ocak 2018'deki son se\u00e7imli kongreden beri 2.5 y\u0131ld\u0131r ba\u015fkanl\u0131\u011f\u0131 y\u00fcr\u00fcten Turgay B\u00fcy\u00fckkarc\u0131'n\u0131n yeniden aday olmaya haz\u0131rland\u0131\u011f\u0131 Kaf-Kaf'\u0131n kongre a\u00e7\u0131klamas\u0131nda \u015fu ifadeler yer ald\u0131:\"De\u011ferli \u00dcyelerimiz,Kar\u015f\u0131yaka Spor Kul\u00fcb\u00fc Derne\u011fi T\u00fcz\u00fc\u011f\u00fc'n\u00fcn 14/C maddesi gere\u011fince; her \u00fc\u00e7 y\u0131lda bir, may\u0131s ay\u0131nda yap\u0131lmas\u0131 gereken se\u00e7imli ola\u011fan genel kurul toplant\u0131m\u0131z\u0131n bu ay i\u00e7erisinde ger\u00e7ekle\u015ftirilmesi planlanmaktayd\u0131.\nAncak, d\u00fcnyay\u0131 ve \u00fclkemizi etkisi alt\u0131na alan koronavir\u00fcs (COVID-19) salg\u0131n\u0131na y\u00f6nelik olarak, 17.04.2020 tarihinde 31102 say\u0131l\u0131 Resmi Gazete'de yay\u0131mlanarak y\u00fcr\u00fcrl\u00fc\u011fe giren 7244 say\u0131l\u0131 Yeni Koronavir\u00fcs (COVID-19) Salg\u0131n\u0131n\u0131n Ekonomik ve Sosyal Hayata Etkilerinin Azalt\u0131lmas\u0131 Hakk\u0131nda Kanun ile Baz\u0131 Kanunlarda De\u011fi\u015fiklik Yap\u0131lmas\u0131na Dair Kanun\u2019un 2. maddesi uyar\u0131nca, dernek genel kurullar\u0131, 31.07.2020 tarihine kadar ertelenmi\u015ftir.\nBu s\u00fcre, \u0130\u00e7i\u015fleri Bakanl\u0131\u011f\u0131 taraf\u0131ndan \u00fc\u00e7 aya kadar tekrar uzat\u0131labilir.\nBunun ger\u00e7ekle\u015fmesi halinde genel kurullar, ertelemenin sona erdi\u011fi tarihten itibaren 30 g\u00fcn i\u00e7erisinde yap\u0131lacakt\u0131r.\nT\u00fcm bu bilgilerin \u0131\u015f\u0131\u011f\u0131nda, derne\u011fimizin 2020 y\u0131l\u0131 se\u00e7imli ola\u011fan genel kurul ve mali genel kurul toplant\u0131s\u0131 birle\u015ftirilerek, a\u011fustos ay\u0131 i\u00e7erisinde yap\u0131lacakt\u0131r.\nKonu ile ilgili geli\u015fmeler hakk\u0131nda, siz de\u011ferli \u00fcyelerimiz bilgilendirilmeye devam edilecektir.\"\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da!\nOynamak/\u0130zlemek i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - Kar\u015f\u0131yaka\u00a0Y\u00f6netimi kul\u00fcp t\u00fcz\u00fc\u011f\u00fcne g\u00f6re bu ay i\u00e7inde yap\u0131lmas\u0131 gereken se\u00e7imli ola\u011fan genel kurulun koronavir\u00fcs salg\u0131n\u0131 nedeniyle a\u011fustos ay\u0131nda d\u00fczenlenece\u011fini duyurdu.",
    "meta_lang": "tr"
}