{
    "article_id": "61a3d9a0a333f72cd4d2240c19796550.1590265838.4042637",
    "title": "Yaza 'Bikini Diyeti' ile haz\u0131rlan\u0131n",
    "authors": [],
    "canonical_link": "https://www.hurriyet.com.tr/kelebek/saglik/yaza-bikini-diyeti-ile-hazirlanin-40796735",
    "url": "http://hurriyet.com.tr/kelebek/saglik/yaza-bikini-diyeti-ile-hazirlanin-40796735",
    "top_img": "https://i4.hurimg.com/i/hurriyet/75/0x0/5ac87d7967b0a9088cdfeff5.jpg",
    "meta_img": "https://i4.hurimg.com/i/hurriyet/75/0x0/5ac87d7967b0a9088cdfeff5.jpg",
    "movies": [],
    "text": "Sa\u011fl\u0131kl\u0131 bikini diyeti, birka\u00e7 g\u00fcnl\u00fck s\u00fcre i\u00e7erisinde \u015fok etkisi yaratarak sizleri her a\u00e7\u0131dan zorlayarak zay\u0131flatmaya \u00e7al\u0131\u015fan diyetlere benzememektedir. Uygulamas\u0131 nispeten daha kolay olan ve daha sa\u011fl\u0131kl\u0131 bir \u015fekilde kilo vermenizi hedefleyen bikini diyetimiz sayesinde, bunu bir hayat tarz\u0131 \u015fekline getirmeniz ve daha sa\u011fl\u0131kl\u0131 ya\u015faman\u0131z i\u00e7in bir \u00f6n ad\u0131m at\u0131lm\u0131\u015f olacakt\u0131r.\n\nB\u0130K\u0130N\u0130 D\u0130YET\u0130 NASIL UYGULANMALI?\n\n\u00d6ncelikle ifade edilmesi gereken husus, t\u00fcm diyetlere ba\u015flamadan \u00f6nce ki\u015fiye \u00f6zel kontrollerin yap\u0131lmas\u0131n\u0131n \u00f6nemidir. Alan\u0131nda uzman bir diyetisyen kontrol\u00fcnde sa\u011flanacak g\u00f6zlemler ile ihtiya\u00e7 duyulan en sa\u011fl\u0131kl\u0131 beslenme tarz\u0131na uygun diyet listesi belirlenebilecektir. Bikini diyeti de d\u00fc\u015f\u00fck kalorili bir diyet oldu\u011fundad\u0131r ki, kronik baz\u0131 rahats\u0131zl\u0131klara sahip olanlar\u0131n yapmas\u0131 pek uygun g\u00f6r\u00fclmemektedir.\n\nBikini diyetine istekli olarak karar vermek ve tatile \u00e7\u0131kmadan iki hafta \u00f6nce ba\u015flamak faydan\u0131za olacakt\u0131r. Bu sayede tam fit bir \u015fekilde diledi\u011finiz bikiniyi giyebilecek ve sonraki hayat tarz\u0131n\u0131zda daha sa\u011fl\u0131kl\u0131 de\u011fi\u015fimler i\u00e7in gerekli motivasyonu sa\u011flayabileceksiniz.\n\n\n\n\n\nB\u0130K\u0130N\u0130 D\u0130YET\u0130 L\u0130STES\u0130NDE NELER VAR?\n\nBikini diyeti iki haftadan olu\u015fmaktad\u0131r. Bu liste \u00fc\u00e7 ana ve \u00fc\u00e7 ara \u00f6\u011f\u00fcnden olu\u015fan, s\u0131k fakat az yemeyi gerektiren \u00f6zelliktedir. \u0130lk hafta sabah kahvalt\u0131lar\u0131nda bir k\u00e2se yo\u011furt ba\u015fta olmak \u00fczere, bir dilim ananas veya bir avu\u00e7 \u00e7ilek t\u00fcketilebilecektir. Bunlar\u0131n yan\u0131nda tok tutmas\u0131 ve zihinsel fonksiyonlar\u0131 aktif k\u0131lmas\u0131 i\u00e7in iki adet kabuklu cevizin k\u0131r\u0131larak yenilmesi faydal\u0131 olacakt\u0131r.\n\n\u0130lk hafta \u00f6\u011fle yemeklerinde sebze \u00e7orbas\u0131 yan\u0131nda yo\u011furt ya da cac\u0131k ve ye\u015filliklerden olu\u015fan salata t\u00fcketilebilecek, ak\u015fam yemekleri ise yine yo\u011furt veya ayran yan\u0131nda salata ile birlikte bir tabak sebze yeme\u011fi \u015feklinde yap\u0131labilecektir. Yeme\u011fin az ya\u011fl\u0131, ha\u015flanm\u0131\u015f ya da buharda pi\u015firme \u015feklinde haz\u0131rlanmas\u0131na dikkat edilmelidir.\n\n\u0130kinci hafta sabah kahvalt\u0131lar\u0131nda ise kepekli ekmek, ya\u011fs\u0131z beyaz peynir ve ye\u015filliklerden olu\u015fan salatalar listeye eklenebilecektir. \u00d6\u011fle yemeklerinde az ya\u011fl\u0131 \u00e7orbalar, salata ve yo\u011furtla beraber yenebilecek, ak\u015fam yemeklerinde ise \u0131zgara ya da f\u0131r\u0131nda kendi ya\u011f\u0131yla pi\u015firilmi\u015f k\u0131rm\u0131z\u0131 et, tavuk ya da bal\u0131k t\u00fcketilebilecektir.\n\n\u0130ki haftal\u0131k bikini diyeti esnas\u0131nda, badem, ceviz gibi ya\u011fl\u0131 tohumlar ve elma, ananas, \u00e7ilek, kay\u0131s\u0131 gibi meyveler az miktarda olmak ko\u015fuluyla ara \u00f6\u011f\u00fcnler esnas\u0131nda yenilebilecektir. Bununla birlikte ak\u015fam 20.00\u2019dan sonra g\u0131da al\u0131m\u0131 b\u0131rak\u0131lmal\u0131d\u0131r.\n\nBikini diyetinin etkili olabilmesi i\u00e7in y\u00fcr\u00fcy\u00fc\u015f ve hafif tempolu ko\u015fular ba\u015fta olmak \u00fczere egzersiz yap\u0131lmas\u0131 \u00f6nemlidir. Sa\u011fl\u0131kl\u0131 ya\u015fam\u0131n olmazsa olmazlar\u0131ndan biri olan bol su i\u00e7ilmesi de ihmal edilmemesi gerekenlerin ba\u015f\u0131nda gelmektedir.\n\narpanetmedya.com'a katk\u0131lar\u0131 i\u00e7in te\u015fekk\u00fcrler.",
    "keywords": [
        "bikini",
        "sa\u011fl\u0131kl\u0131",
        "daha",
        "diyeti",
        "haz\u0131rlan\u0131n",
        "yaza",
        "i\u00e7in",
        "ve",
        "bir",
        "ile",
        "ya",
        "hafta",
        "da"
    ],
    "meta_keywords": [
        "Diyetisyen",
        "Merve Kalelio\u011flu",
        "bikini diyeti",
        "Zay\u0131flama"
    ],
    "publish_date": null,
    "summary": "Sa\u011fl\u0131kl\u0131 bikini diyeti, birka\u00e7 g\u00fcnl\u00fck s\u00fcre i\u00e7erisinde \u015fok etkisi yaratarak sizleri her a\u00e7\u0131dan zorlayarak zay\u0131flatmaya \u00e7al\u0131\u015fan diyetlere benzememektedir.\nUygulamas\u0131 nispeten daha kolay olan ve daha sa\u011fl\u0131kl\u0131 bir \u015fekilde kilo vermenizi hedefleyen bikini diyetimiz sayesinde, bunu bir hayat tarz\u0131 \u015fekline getirmeniz ve daha sa\u011fl\u0131kl\u0131 ya\u015faman\u0131z i\u00e7in bir \u00f6n ad\u0131m at\u0131lm\u0131\u015f olacakt\u0131r.\nB\u0130K\u0130N\u0130 D\u0130YET\u0130 NASIL UYGULANMALI?\n\u00d6ncelikle ifade edilmesi gereken husus, t\u00fcm diyetlere ba\u015flamadan \u00f6nce ki\u015fiye \u00f6zel kontrollerin yap\u0131lmas\u0131n\u0131n \u00f6nemidir.\nAlan\u0131nda uzman bir diyetisyen kontrol\u00fcnde sa\u011flanacak g\u00f6zlemler ile ihtiya\u00e7 duyulan en sa\u011fl\u0131kl\u0131 beslenme tarz\u0131na uygun diyet listesi belirlenebilecektir.\nBikini diyeti de d\u00fc\u015f\u00fck kalorili bir diyet oldu\u011fundad\u0131r ki, kronik baz\u0131 rahats\u0131zl\u0131klara sahip olanlar\u0131n yapmas\u0131 pek uygun g\u00f6r\u00fclmemektedir.\nBikini diyetine istekli olarak karar vermek ve tatile \u00e7\u0131kmadan iki hafta \u00f6nce ba\u015flamak faydan\u0131za olacakt\u0131r.\nBu sayede tam fit bir \u015fekilde diledi\u011finiz bikiniyi giyebilecek ve sonraki hayat tarz\u0131n\u0131zda daha sa\u011fl\u0131kl\u0131 de\u011fi\u015fimler i\u00e7in gerekli motivasyonu sa\u011flayabileceksiniz.\nB\u0130K\u0130N\u0130 D\u0130YET\u0130 L\u0130STES\u0130NDE NELER VAR?\nBikini diyeti iki haftadan olu\u015fmaktad\u0131r.\nBu liste \u00fc\u00e7 ana ve \u00fc\u00e7 ara \u00f6\u011f\u00fcnden olu\u015fan, s\u0131k fakat az yemeyi gerektiren \u00f6zelliktedir.\n\u0130lk hafta sabah kahvalt\u0131lar\u0131nda bir k\u00e2se yo\u011furt ba\u015fta olmak \u00fczere, bir dilim ananas veya bir avu\u00e7 \u00e7ilek t\u00fcketilebilecektir.\nBunlar\u0131n yan\u0131nda tok tutmas\u0131 ve zihinsel fonksiyonlar\u0131 aktif k\u0131lmas\u0131 i\u00e7in iki adet kabuklu cevizin k\u0131r\u0131larak yenilmesi faydal\u0131 olacakt\u0131r.\n\u0130lk hafta \u00f6\u011fle yemeklerinde sebze \u00e7orbas\u0131 yan\u0131nda yo\u011furt ya da cac\u0131k ve ye\u015filliklerden olu\u015fan salata t\u00fcketilebilecek, ak\u015fam yemekleri ise yine yo\u011furt veya ayran yan\u0131nda salata ile birlikte bir tabak sebze yeme\u011fi \u015feklinde yap\u0131labilecektir.\nYeme\u011fin az ya\u011fl\u0131, ha\u015flanm\u0131\u015f ya da buharda pi\u015firme \u015feklinde haz\u0131rlanmas\u0131na dikkat edilmelidir.\n\u0130kinci hafta sabah kahvalt\u0131lar\u0131nda ise kepekli ekmek, ya\u011fs\u0131z beyaz peynir ve ye\u015filliklerden olu\u015fan salatalar listeye eklenebilecektir.\n\u00d6\u011fle yemeklerinde az ya\u011fl\u0131 \u00e7orbalar, salata ve yo\u011furtla beraber yenebilecek, ak\u015fam yemeklerinde ise \u0131zgara ya da f\u0131r\u0131nda kendi ya\u011f\u0131yla pi\u015firilmi\u015f k\u0131rm\u0131z\u0131 et, tavuk ya da bal\u0131k t\u00fcketilebilecektir.\n\u0130ki haftal\u0131k bikini diyeti esnas\u0131nda, badem, ceviz gibi ya\u011fl\u0131 tohumlar ve elma, ananas, \u00e7ilek, kay\u0131s\u0131 gibi meyveler az miktarda olmak ko\u015fuluyla ara \u00f6\u011f\u00fcnler esnas\u0131nda yenilebilecektir.\nBununla birlikte ak\u015fam 20.00\u2019dan sonra g\u0131da al\u0131m\u0131 b\u0131rak\u0131lmal\u0131d\u0131r.\nBikini diyetinin etkili olabilmesi i\u00e7in y\u00fcr\u00fcy\u00fc\u015f ve hafif tempolu ko\u015fular ba\u015fta olmak \u00fczere egzersiz yap\u0131lmas\u0131 \u00f6nemlidir.\nSa\u011fl\u0131kl\u0131 ya\u015fam\u0131n olmazsa olmazlar\u0131ndan biri olan bol su i\u00e7ilmesi de ihmal edilmemesi gerekenlerin ba\u015f\u0131nda gelmektedir.\narpanetmedya.com'a katk\u0131lar\u0131 i\u00e7in te\u015fekk\u00fcrler.",
    "article_html": "",
    "meta_description": "K\u0131\u015f\u0131n etkilerinin yava\u015f yava\u015f ge\u00e7meye ba\u015flad\u0131\u011f\u0131 bu g\u00fcnlerde, tatil planlar\u0131 da yap\u0131lmaya ba\u015fland\u0131. Kimimiz erken rezervasyon f\u0131rsatlar\u0131n\u0131 incelerken, kimileri de k\u0131\u015f\u0131n ald\u0131\u011f\u0131 kilolar\u0131 nas\u0131l verece\u011finin derdine d\u00fc\u015fm\u00fc\u015f durumda. Yaz tatilinde giyilecek bikini modeline karar vermeden \u00f6nce yap\u0131lmas\u0131 gereken ilk \u015feyin,...",
    "meta_lang": "tr"
}