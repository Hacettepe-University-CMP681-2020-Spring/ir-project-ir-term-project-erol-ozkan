{
    "article_id": "b6a8c100b7a70effc3b26086959dd5ba.1590266237.0238018",
    "title": "Neden 30 Ya\u015f Sendromu Ya\u015far\u0131z? 30 Ya\u015f Sendromunun Bilinmeyenleri",
    "authors": [
        "Ece Demi\u0307rcan",
        "Koronavirus \u0130le Hayat\u0131 Yava\u015flat\u0131yoruz",
        "B\u00fckre \u0130ki\u0307zer",
        "Evde G\u00fcnler Nas\u0131l Ge\u00e7er",
        "Sevi\u0307l Erdo\u011fan",
        "A\u015f\u0131k M\u0131s\u0131n Evet Abi Aynen",
        "Manyak M\u0131s\u0131n Yok Abi K\u0131smen",
        "Ay\u00e7a \u00c7i\u0307zer",
        "G\u00fc\u00e7l\u00fc Ve \u015e\u0131k",
        "Mercedes-Benz Yeni Glc",
        "Meli\u0307sa Darmar",
        "Korona Vir\u00fcs\u00fc Ev Karantinas\u0131nda Sa\u011fl\u0131kl\u0131 Ya\u015fam I\u00e7in Neler Yap\u0131labilir",
        "Sevi\u0307n\u00e7 Yildiz",
        "Sanal Ortamdan Haberler",
        "Emel \u00d6zbek",
        "Koronavir\u00fcs Salg\u0131n\u0131nda Evden \u00c7al\u0131\u015fmak M\u00fcmk\u00fcn M\u00fc",
        "\u00c7a\u011flayan Kent",
        "Aldat\u0131ld\u0131k",
        "Berrak Tang\u00fcl\u00fc",
        "Baharda Gezilecek En G\u00fczel Yerler"
    ],
    "canonical_link": "https://www.hurriyet.com.tr/mahmure/neden-30-yas-sendromu-yasariz-30-yas-sendromunun-bilinmeyenleri-35122804",
    "url": "http://hurriyet.com.tr/mahmure/neden-30-yas-sendromu-yasariz-30-yas-sendromunun-bilinmeyenleri-35122804",
    "top_img": "https://i4.hurimg.com/i/hurriyet/75/0x0/5d78d64345d2a023a0d3bb0f.jpg",
    "meta_img": "https://i4.hurimg.com/i/hurriyet/75/0x0/5d78d64345d2a023a0d3bb0f.jpg",
    "movies": [],
    "text": "Saat hayat\u0131 sorgulama vaktini g\u00f6steriyor\n\nOtuzlu ya\u015flar hem \u00e7ok g\u00fczel hem de biraz sorunludur. G\u00fczeldir \u00e7\u00fcnk\u00fc okul d\u00f6nemi atlat\u0131lm\u0131\u015ft\u0131r. Genellikle maddi olarak en iyi d\u00f6nemlerimizi ya\u015far\u0131z ya da en g\u00fczel g\u00fcnlerin beklentisi i\u00e7ine gireriz. Ancak her zaman durum b\u00f6yle olmayabilir. Her birimiz kendimizden bir\u00e7ok ba\u015far\u0131 bekleriz. Bize emek veren ebeveynlerimiz, bizden onlar\u0131 gururland\u0131racak bir \u015feyler yapmam\u0131z\u0131 bekler ya da biz \u00f6yle zannederiz. Beklentiler y\u00fckseldik\u00e7e kendimizi ele\u015ftirip dururuz. Hedeflerimizin ne kadar\u0131na ula\u015fabildi\u011fimiz, se\u00e7imlerimizin ne kadar\u0131ndan memnun oldu\u011fumuz her an i\u00e7imizi kemirir.\n\n30 ya\u015f ke\u015fkeleri beraberinde getirebilir\n\n\u201cBa\u015fka bir meslekte daha m\u0131 ba\u015far\u0131l\u0131 olurdum? Zengin olmak i\u00e7in yeterli miyim? Bu ki\u015fiyle evlenmemi\u015f olsam hayat\u0131m nas\u0131l olurdu? Acaba \u00e7ok mu rahat davran\u0131yorum yoksa her \u015feyi ba\u015fkalar\u0131ndan daha m\u0131 ciddiye al\u0131yorum?\u201d sorular\u0131n\u0131n listesi b\u00f6yle uzay\u0131p gider. Nas\u0131l bir hayat se\u00e7mi\u015f olursan\u0131z olun elinizdekilerin yeterli olmad\u0131\u011f\u0131na dair o tan\u0131d\u0131k memnuniyetsizlik hissi ruhunuzu ele ge\u00e7irmek i\u00e7in tetikte bekler.\n\n\u0130\u015finiz, ili\u015fkileriniz, aileniz sizi hayal k\u0131r\u0131kl\u0131\u011f\u0131na u\u011fratm\u0131\u015ft\u0131r. Su\u00e7u etrafa atma a\u015famas\u0131n\u0131 a\u015fabildiyseniz, bu kez de kendinizi fazla ele\u015ftirmeyi tercih edebilirsiniz. B\u00fct\u00fcn bu bunal\u0131m, kendinizle y\u00fczle\u015fmenizi gerektirir. Belki de \u00e7o\u011fumuz gibi, film y\u0131ld\u0131z\u0131, y\u0131l\u0131n sporcusu, uluslararas\u0131 bir \u015firketin CEO\u2019su olmam\u0131\u015fs\u0131n\u0131zd\u0131r!\n\nSorumluluklar yorucu olabilir\n\nBu ya\u015flarda ki\u015fisel sorgulamalar\u0131n yan\u0131 s\u0131ra sorumlulu\u011fun y\u00fckselmesi de insanlar\u0131 bunal\u0131ma sokan bir fakt\u00f6r haline gelebilir. Bebek sahibi olup aylarca uyumadan i\u015fe gitmek ve normale geri d\u00f6nebilmek olduk\u00e7a zordur. Hasta ebeveynlerin bak\u0131m\u0131 ya da kayb\u0131 b\u00fcy\u00fck \u00fcz\u00fcnt\u00fcler ya\u015fatabilir. Ki\u015fi, kendisini yap\u0131lmas\u0131 gerekenler aras\u0131nda ko\u015ftururken bulur. E\u011fer destek olacak \u00e7al\u0131\u015fanlara ya da dostlara sahip de\u011filse geli\u015fmek bir yana, g\u00fcnl\u00fck rutini devam ettirebilmek bile b\u00fcy\u00fck bir mesele haline gelir.\n\n30 ya\u015f\u0131nda olmak ve treni ka\u00e7\u0131rmak\u2026\n\nYetersizlik hissi, ba\u015far\u0131s\u0131zl\u0131k korkusu, k\u00f6t\u00fc giden bir evlilik ya da bo\u015fanma s\u00fcrecinin getirdi\u011fi depresyon, otuzlu ya\u015flar\u0131n kutuyu a\u00e7\u0131nca y\u00fcz\u00fcm\u00fcz\u00fc buru\u015fturmam\u0131za neden olan hediyeleridir. Bekarlar i\u00e7in \u2018treni ka\u00e7\u0131r\u0131yorum\u2019 hissi adeta bir pani\u011fe d\u00f6n\u00fc\u015febilir. E\u015f adaylar\u0131yla insan\u0131 bezdiren bulu\u015fmalar, spor salonu ya da dans kursu gibi romantik motivasyonlu sosyalle\u015fme \u00e7al\u0131\u015fmalar\u0131, bu ya\u015flarda yo\u011fun hale gelir. Ki\u015fisel g\u00f6r\u00fcn\u00fcme dair endi\u015feler ve hormonal de\u011fi\u015fimler de ki\u015fiyi kayg\u0131land\u0131ran ba\u015fl\u0131klar aras\u0131ndad\u0131r.\n\nHayat\u0131 dert katalo\u011funa \u00e7evirmeyin\n\nBu ya\u015flarda en \u00e7ok zamans\u0131zl\u0131ktan \u015fikayet ederiz. Hayatta ne ger\u00e7ekle\u015ftireceksek art\u0131k onu ger\u00e7ekle\u015ftirmemizin zaman\u0131 oldu\u011funu d\u00fc\u015f\u00fcn\u00fcr\u00fcz. E\u011fer ama\u00e7lar\u0131m\u0131za b\u00fcy\u00fck oranda ula\u015ft\u0131\u011f\u0131m\u0131z\u0131 d\u00fc\u015f\u00fcnebiliyorsak, bu kez bizden medet umanlar\u0131n a\u011f\u0131rl\u0131\u011f\u0131 \u00fczerimize \u00e7\u00f6kebilir. Kendimizi kurtarmam\u0131z yetmez, t\u00fcm aileyi, akrabalar\u0131 da i\u015fe yeti\u015ftirmemiz ya da maddi manevi desteklememiz beklenebilir.\n\nOrta ya\u015f\u0131 ciddi bir hastal\u0131\u011fa yakalanmadan, bir iki sinir krizi ge\u00e7irmeden, i\u015ften kovulmadan ya da \u015fiddetli bir kar\u0131 koca kavgas\u0131 ya\u015famadan atlatmak baya\u011f\u0131 zordur. Evliliklerde \u00e7ok ciddi s\u0131navlar ya\u015fanabilir. Aldat\u0131lma, terk edilme, paras\u0131z kalma, hastalan\u0131p yata\u011fa d\u00fc\u015fme, alkole yatk\u0131nl\u0131k gibi bir dert katalo\u011fu olu\u015fur.\n\n\u015eu an oldu\u011funuz ki\u015fiyi kabul edin\n\nE\u011fer \u015fu anda bu noktadaysan\u0131z sand\u0131\u011f\u0131n\u0131z kusursuz ki\u015fi de\u011fil de ger\u00e7ekte kim oldu\u011funuzu, bu d\u00fcnyaya ne i\u00e7in geldi\u011finizi, daha tatminkar bir ya\u015fam kurmak i\u00e7in neler yapabilece\u011finizi d\u00fc\u015f\u00fcn\u00fcp daha ger\u00e7ek\u00e7i beklentilerle yolunuza devam etmelisiniz. Bunun i\u00e7in;",
    "keywords": [
        "\u00e7ok",
        "ne",
        "bu",
        "30",
        "ya\u015flarda",
        "sendromu",
        "sendromunun",
        "daha",
        "bilinmeyenleri",
        "ya\u015f",
        "i\u00e7in",
        "ve",
        "neden",
        "bir",
        "ya",
        "da",
        "ya\u015far\u0131z"
    ],
    "meta_keywords": [
        "30 ya\u015f sendromu neden olur",
        "30 ya\u015f sendromu nedir",
        "30 ya\u015f sendromunun sebepleri"
    ],
    "publish_date": null,
    "summary": "Saat hayat\u0131 sorgulama vaktini g\u00f6steriyorOtuzlu ya\u015flar hem \u00e7ok g\u00fczel hem de biraz sorunludur.\nG\u00fczeldir \u00e7\u00fcnk\u00fc okul d\u00f6nemi atlat\u0131lm\u0131\u015ft\u0131r.\nGenellikle maddi olarak en iyi d\u00f6nemlerimizi ya\u015far\u0131z ya da en g\u00fczel g\u00fcnlerin beklentisi i\u00e7ine gireriz.\nAncak her zaman durum b\u00f6yle olmayabilir.\nHer birimiz kendimizden bir\u00e7ok ba\u015far\u0131 bekleriz.\nBize emek veren ebeveynlerimiz, bizden onlar\u0131 gururland\u0131racak bir \u015feyler yapmam\u0131z\u0131 bekler ya da biz \u00f6yle zannederiz.\nBeklentiler y\u00fckseldik\u00e7e kendimizi ele\u015ftirip dururuz.\nHedeflerimizin ne kadar\u0131na ula\u015fabildi\u011fimiz, se\u00e7imlerimizin ne kadar\u0131ndan memnun oldu\u011fumuz her an i\u00e7imizi kemirir.\n30 ya\u015f ke\u015fkeleri beraberinde getirebilir\u201cBa\u015fka bir meslekte daha m\u0131 ba\u015far\u0131l\u0131 olurdum?\nZengin olmak i\u00e7in yeterli miyim?\nBu ki\u015fiyle evlenmemi\u015f olsam hayat\u0131m nas\u0131l olurdu?\nAcaba \u00e7ok mu rahat davran\u0131yorum yoksa her \u015feyi ba\u015fkalar\u0131ndan daha m\u0131 ciddiye al\u0131yorum?\u201d sorular\u0131n\u0131n listesi b\u00f6yle uzay\u0131p gider.\nNas\u0131l bir hayat se\u00e7mi\u015f olursan\u0131z olun elinizdekilerin yeterli olmad\u0131\u011f\u0131na dair o tan\u0131d\u0131k memnuniyetsizlik hissi ruhunuzu ele ge\u00e7irmek i\u00e7in tetikte bekler.\n\u0130\u015finiz, ili\u015fkileriniz, aileniz sizi hayal k\u0131r\u0131kl\u0131\u011f\u0131na u\u011fratm\u0131\u015ft\u0131r.\nSu\u00e7u etrafa atma a\u015famas\u0131n\u0131 a\u015fabildiyseniz, bu kez de kendinizi fazla ele\u015ftirmeyi tercih edebilirsiniz.\nB\u00fct\u00fcn bu bunal\u0131m, kendinizle y\u00fczle\u015fmenizi gerektirir.\nBelki de \u00e7o\u011fumuz gibi, film y\u0131ld\u0131z\u0131, y\u0131l\u0131n sporcusu, uluslararas\u0131 bir \u015firketin CEO\u2019su olmam\u0131\u015fs\u0131n\u0131zd\u0131r!\nSorumluluklar yorucu olabilirBu ya\u015flarda ki\u015fisel sorgulamalar\u0131n yan\u0131 s\u0131ra sorumlulu\u011fun y\u00fckselmesi de insanlar\u0131 bunal\u0131ma sokan bir fakt\u00f6r haline gelebilir.\nBebek sahibi olup aylarca uyumadan i\u015fe gitmek ve normale geri d\u00f6nebilmek olduk\u00e7a zordur.\nHasta ebeveynlerin bak\u0131m\u0131 ya da kayb\u0131 b\u00fcy\u00fck \u00fcz\u00fcnt\u00fcler ya\u015fatabilir.\nKi\u015fi, kendisini yap\u0131lmas\u0131 gerekenler aras\u0131nda ko\u015ftururken bulur.\nE\u011fer destek olacak \u00e7al\u0131\u015fanlara ya da dostlara sahip de\u011filse geli\u015fmek bir yana, g\u00fcnl\u00fck rutini devam ettirebilmek bile b\u00fcy\u00fck bir mesele haline gelir.\n30 ya\u015f\u0131nda olmak ve treni ka\u00e7\u0131rmak\u2026Yetersizlik hissi, ba\u015far\u0131s\u0131zl\u0131k korkusu, k\u00f6t\u00fc giden bir evlilik ya da bo\u015fanma s\u00fcrecinin getirdi\u011fi depresyon, otuzlu ya\u015flar\u0131n kutuyu a\u00e7\u0131nca y\u00fcz\u00fcm\u00fcz\u00fc buru\u015fturmam\u0131za neden olan hediyeleridir.\nBekarlar i\u00e7in \u2018treni ka\u00e7\u0131r\u0131yorum\u2019 hissi adeta bir pani\u011fe d\u00f6n\u00fc\u015febilir.\nE\u015f adaylar\u0131yla insan\u0131 bezdiren bulu\u015fmalar, spor salonu ya da dans kursu gibi romantik motivasyonlu sosyalle\u015fme \u00e7al\u0131\u015fmalar\u0131, bu ya\u015flarda yo\u011fun hale gelir.\nKi\u015fisel g\u00f6r\u00fcn\u00fcme dair endi\u015feler ve hormonal de\u011fi\u015fimler de ki\u015fiyi kayg\u0131land\u0131ran ba\u015fl\u0131klar aras\u0131ndad\u0131r.\nHayat\u0131 dert katalo\u011funa \u00e7evirmeyinBu ya\u015flarda en \u00e7ok zamans\u0131zl\u0131ktan \u015fikayet ederiz.\nHayatta ne ger\u00e7ekle\u015ftireceksek art\u0131k onu ger\u00e7ekle\u015ftirmemizin zaman\u0131 oldu\u011funu d\u00fc\u015f\u00fcn\u00fcr\u00fcz.\nE\u011fer ama\u00e7lar\u0131m\u0131za b\u00fcy\u00fck oranda ula\u015ft\u0131\u011f\u0131m\u0131z\u0131 d\u00fc\u015f\u00fcnebiliyorsak, bu kez bizden medet umanlar\u0131n a\u011f\u0131rl\u0131\u011f\u0131 \u00fczerimize \u00e7\u00f6kebilir.\nKendimizi kurtarmam\u0131z yetmez, t\u00fcm aileyi, akrabalar\u0131 da i\u015fe yeti\u015ftirmemiz ya da maddi manevi desteklememiz beklenebilir.\nOrta ya\u015f\u0131 ciddi bir hastal\u0131\u011fa yakalanmadan, bir iki sinir krizi ge\u00e7irmeden, i\u015ften kovulmadan ya da \u015fiddetli bir kar\u0131 koca kavgas\u0131 ya\u015famadan atlatmak baya\u011f\u0131 zordur.\nEvliliklerde \u00e7ok ciddi s\u0131navlar ya\u015fanabilir.\nAldat\u0131lma, terk edilme, paras\u0131z kalma, hastalan\u0131p yata\u011fa d\u00fc\u015fme, alkole yatk\u0131nl\u0131k gibi bir dert katalo\u011fu olu\u015fur.\n\u015eu an oldu\u011funuz ki\u015fiyi kabul edinE\u011fer \u015fu anda bu noktadaysan\u0131z sand\u0131\u011f\u0131n\u0131z kusursuz ki\u015fi de\u011fil de ger\u00e7ekte kim oldu\u011funuzu, bu d\u00fcnyaya ne i\u00e7in geldi\u011finizi, daha tatminkar bir ya\u015fam kurmak i\u00e7in neler yapabilece\u011finizi d\u00fc\u015f\u00fcn\u00fcp daha ger\u00e7ek\u00e7i beklentilerle yolunuza devam etmelisiniz.\nBunun i\u00e7in;",
    "article_html": "",
    "meta_description": "\u00c7ocukluk, ergenlik, gen\u00e7lik derken bir de bakars\u0131n\u0131z ki, pastadaki mum say\u0131s\u0131 iyice azalm\u0131\u015f. Ya\u015f artt\u0131k\u00e7a do\u011fum g\u00fcn\u00fcndeki mum say\u0131s\u0131n\u0131n azalmas\u0131 tuhaf olsa da genellikle bunun sebebi, ger\u00e7ek ya\u015f\u0131m\u0131zla y\u00fczle\u015fmekten ka\u00e7\u0131nmam\u0131zd\u0131r. Ya\u015f 30\u2019u a\u015ft\u0131k\u00e7a bunal\u0131ma girmemizin ve aynalara bakmaktan \u00e7ekinmemizin sebebi de...",
    "meta_lang": "tr"
}