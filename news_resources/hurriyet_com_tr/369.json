{
    "article_id": "4436c8fafd027e755e75c2e7498aa49e.1590266172.4790096",
    "title": "Yeni normalimiz: Evden moda \u00e7ekimi",
    "authors": [],
    "canonical_link": "https://www.hurriyet.com.tr/kelebek/hurriyet-cumartesi/yeni-normalimiz-evden-moda-cekimi-41512341",
    "url": "http://hurriyet.com.tr/kelebek/hurriyet-cumartesi/yeni-normalimiz-evden-moda-cekimi-41512341",
    "top_img": "https://i4.hurimg.com/i/hurriyet/75/0x0/5eb45c720f254428c8404984.jpg",
    "meta_img": "https://i4.hurimg.com/i/hurriyet/75/0x0/5eb45c720f254428c8404984.jpg",
    "movies": [],
    "text": "B\u00fcy\u00fck organizasyonlar ve kalabal\u0131k ekiplerle setlerde ger\u00e7ekle\u015ftirilen moda \u00e7ekimleri modellerin evlerinde, kendi tasarlad\u0131klar\u0131 sa\u00e7 ve makyajlarla FaceTime \u00fczerinden yap\u0131l\u0131yor.\n\nL\u00fcks giyim markas\u0131 Jacquemus, \u2018Jacquemus At Home\u2019 isimli yeni kampanyas\u0131n\u0131 \u00fcnl\u00fc model Bella Hadid\u2019in FaceTime \u00fczerinden \u00e7ekilen foto\u011fraflar\u0131yla duyurdu. Evinde en iyi \u0131\u015f\u0131k alan a\u00e7\u0131y\u0131 belirleyen modelin \u00e7ekimini foto\u011fraf\u00e7\u0131 Pierre-Ange Carlotti bilgisayar ekran\u0131ndan yapt\u0131. \u015e\u00fcphelerin aksine ortaya olduk\u00e7a ba\u015far\u0131l\u0131 kareler \u00e7\u0131kt\u0131.\n\nBella Hadid hem Jacquemus hem de Vogue dergisinin \u0130talya edisyonu i\u00e7in evinde poz verdi.\n\n\n\nYaln\u0131zca kampanya \u00e7ekimleri de\u011fil, dergilerin kapak \u00e7ekimleri de FaceTime \u00fczerinden... Vogue Italia yine Bella Hadid\u2019le ba\u015far\u0131l\u0131 bir \u00f6zel \u00e7ekime imza atarken bir\u00e7ok derginin T\u00fcrkiye edisyonu da bu ayki kapaklar\u0131nda evden \u00e7ekilmi\u015f karelere yer verdi.\n\nYeni y\u00f6ntemler geli\u015febilir\n\nElele dergisi G\u00fclse Birsel\u2019in evde kendi telefonundan \u00e7ekti\u011fi foto\u011fraflar\u0131 dergiye ta\u015f\u0131rken ALL dergisi influencer Cansu Ak\u0131n, Harper\u2019s Bazaar dergisi Portekizli top model Sara Sampaio, Marie Claire dergisiyse Burcu Esmersoy\u2019la evde FaceTime \u00fczerinden \u00e7ekimler ger\u00e7ekle\u015ftirdi.\n\nD\u00fcnyadaki benzerleri gibi T\u00fcrkiye\u2019deki moda dergileri de \u2018ev yap\u0131m\u0131\u2019 kapak \u00e7ekimleriyle \u00e7\u0131kt\u0131.\n\n\n\nSalg\u0131n uzad\u0131k\u00e7a FaceTime \u00fczerinden evde yap\u0131lan \u00e7ekimlerin devam edece\u011fini hatta yeni y\u00f6ntemlerle geli\u015fece\u011fini s\u00f6ylemek m\u00fcmk\u00fcn.\n\nDergi edit\u00f6rleriyle konu\u015ftu\u011fumda bu s\u00fcre\u00e7te \u00e7\u0131kacak yarat\u0131c\u0131 i\u015fleri merakla beklediklerini ve alternatif yollar bulma aray\u0131\u015flar\u0131n\u0131n devam edece\u011fini vurgulad\u0131lar.\n\n\n\nDIOR\u2019LA FEM\u0130N\u0130ZM VE SANAT \u00dcZER\u0130NE\n\nD\u00fcnyaca \u00fcnl\u00fc markalar, salg\u0131n s\u00fcrecini etkileyici i\u00e7eriklerle beslemeye devam ediyor. Christian Dior da \u2018Dior Talks\u2019 podcast serisiyle hem modaseverlere hem de yarat\u0131c\u0131 alanlara merak duyan herkese ilham vermeyi ama\u00e7l\u0131yor.\n\nFeminist duru\u015fuyla tan\u0131nan ve gerek \u015fovlar\u0131nda gerekse koleksiyonlar\u0131nda bu duru\u015funu sergilemekten \u00e7ekinmeyen kreatif direkt\u00f6r Maria Grazia Chiuri\u2019nin de etkisiyle podcast serisi feminizm perspektifinden ilerliyor. Markaya daha \u00f6nce bir \u015fekilde dokunmu\u015f tasar\u0131mc\u0131lar, sanat\u00e7\u0131lar, k\u00fcrat\u00f6r ve edit\u00f6rler her b\u00f6l\u00fcmde feminizim ve sanat\u0131 odak noktalar\u0131na yerle\u015ftirerek; ilham, hayaller, \u00f6zg\u00fcrl\u00fck, moda, toplumsal g\u00fc\u00e7 gibi konulara de\u011finiyor. K\u00fcrat\u00f6r ve sanat tarih\u00e7isi Katy Hessel\u2019in ev sahipli\u011finde ilerleyen Dior Talks her cuma yeni konuklar\u0131n\u0131 a\u011f\u0131rl\u0131yor. Seriye herhangi bir podcast platformu \u00fczerinden ula\u015fabilirsiniz.\n\nMODA SOHBETLER\u0130 BA\u015eLADI\n\n\u0130lham veren ve moda alan\u0131nda ba\u015far\u0131l\u0131 isimlerle g\u00fcn\u00fcm\u00fcz ve gelece\u011fin moda d\u00fcnyas\u0131n\u0131 tart\u0131\u015fmak \u00fczere YouTube \u00fczerinden yeni bir seriye ba\u015flad\u0131m. \u015eimdiye kadar Asena Sar\u0131batur, \u00d6yk\u00fc \u00d6zgencil, Beril T\u00fcrkmen gibi her biri kendi alan\u0131nda ba\u015far\u0131l\u0131 marka sahipleri, edit\u00f6r ve influencer\u2019lar kanal\u0131ma konuk oldu. Influencer\u2019l\u0131k kavram\u0131n\u0131, pandemi \u00f6ncesinde ve sonras\u0131nda t\u00fcketim al\u0131\u015fkanl\u0131klar\u0131na dair fikirlerimizi ve s\u00fcre\u00e7ten nas\u0131l etkilendi\u011fimizi konu\u015ftuk. Sohbetler her hafta devam edecek. Kanal\u0131m kendi ad\u0131m\u0131 ta\u015f\u0131yor: Nesli\u015fah Ayg\u00f6ren \u015eat\u0131ro\u011flu. Asena Sar\u0131batur\n\n",
    "keywords": [
        "moda",
        "kendi",
        "yeni",
        "evden",
        "normalimiz",
        "\u00fczerinden",
        "devam",
        "hem",
        "ve",
        "bir",
        "facetime",
        "\u00e7ekimi",
        "ba\u015far\u0131l\u0131"
    ],
    "meta_keywords": [
        "gazetehaberleri",
        "Dior Talks",
        "Burcu Esmersoy"
    ],
    "publish_date": null,
    "summary": "B\u00fcy\u00fck organizasyonlar ve kalabal\u0131k ekiplerle setlerde ger\u00e7ekle\u015ftirilen moda \u00e7ekimleri modellerin evlerinde, kendi tasarlad\u0131klar\u0131 sa\u00e7 ve makyajlarla FaceTime \u00fczerinden yap\u0131l\u0131yor.\nL\u00fcks giyim markas\u0131 Jacquemus, \u2018Jacquemus At Home\u2019 isimli yeni kampanyas\u0131n\u0131 \u00fcnl\u00fc model Bella Hadid\u2019in FaceTime \u00fczerinden \u00e7ekilen foto\u011fraflar\u0131yla duyurdu.\nEvinde en iyi \u0131\u015f\u0131k alan a\u00e7\u0131y\u0131 belirleyen modelin \u00e7ekimini foto\u011fraf\u00e7\u0131 Pierre-Ange Carlotti bilgisayar ekran\u0131ndan yapt\u0131.\n\u015e\u00fcphelerin aksine ortaya olduk\u00e7a ba\u015far\u0131l\u0131 kareler \u00e7\u0131kt\u0131.\nBella Hadid hem Jacquemus hem de Vogue dergisinin \u0130talya edisyonu i\u00e7in evinde poz verdi.\nYaln\u0131zca kampanya \u00e7ekimleri de\u011fil, dergilerin kapak \u00e7ekimleri de FaceTime \u00fczerinden... Vogue Italia yine Bella Hadid\u2019le ba\u015far\u0131l\u0131 bir \u00f6zel \u00e7ekime imza atarken bir\u00e7ok derginin T\u00fcrkiye edisyonu da bu ayki kapaklar\u0131nda evden \u00e7ekilmi\u015f karelere yer verdi.\nYeni y\u00f6ntemler geli\u015febilirElele dergisi G\u00fclse Birsel\u2019in evde kendi telefonundan \u00e7ekti\u011fi foto\u011fraflar\u0131 dergiye ta\u015f\u0131rken ALL dergisi influencer Cansu Ak\u0131n, Harper\u2019s Bazaar dergisi Portekizli top model Sara Sampaio, Marie Claire dergisiyse Burcu Esmersoy\u2019la evde FaceTime \u00fczerinden \u00e7ekimler ger\u00e7ekle\u015ftirdi.\nD\u00fcnyadaki benzerleri gibi T\u00fcrkiye\u2019deki moda dergileri de \u2018ev yap\u0131m\u0131\u2019 kapak \u00e7ekimleriyle \u00e7\u0131kt\u0131.\nSalg\u0131n uzad\u0131k\u00e7a FaceTime \u00fczerinden evde yap\u0131lan \u00e7ekimlerin devam edece\u011fini hatta yeni y\u00f6ntemlerle geli\u015fece\u011fini s\u00f6ylemek m\u00fcmk\u00fcn.\nDergi edit\u00f6rleriyle konu\u015ftu\u011fumda bu s\u00fcre\u00e7te \u00e7\u0131kacak yarat\u0131c\u0131 i\u015fleri merakla beklediklerini ve alternatif yollar bulma aray\u0131\u015flar\u0131n\u0131n devam edece\u011fini vurgulad\u0131lar.\nDIOR\u2019LA FEM\u0130N\u0130ZM VE SANAT \u00dcZER\u0130NED\u00fcnyaca \u00fcnl\u00fc markalar, salg\u0131n s\u00fcrecini etkileyici i\u00e7eriklerle beslemeye devam ediyor.\nChristian Dior da \u2018Dior Talks\u2019 podcast serisiyle hem modaseverlere hem de yarat\u0131c\u0131 alanlara merak duyan herkese ilham vermeyi ama\u00e7l\u0131yor.\nFeminist duru\u015fuyla tan\u0131nan ve gerek \u015fovlar\u0131nda gerekse koleksiyonlar\u0131nda bu duru\u015funu sergilemekten \u00e7ekinmeyen kreatif direkt\u00f6r Maria Grazia Chiuri\u2019nin de etkisiyle podcast serisi feminizm perspektifinden ilerliyor.\nMarkaya daha \u00f6nce bir \u015fekilde dokunmu\u015f tasar\u0131mc\u0131lar, sanat\u00e7\u0131lar, k\u00fcrat\u00f6r ve edit\u00f6rler her b\u00f6l\u00fcmde feminizim ve sanat\u0131 odak noktalar\u0131na yerle\u015ftirerek; ilham, hayaller, \u00f6zg\u00fcrl\u00fck, moda, toplumsal g\u00fc\u00e7 gibi konulara de\u011finiyor.\nK\u00fcrat\u00f6r ve sanat tarih\u00e7isi Katy Hessel\u2019in ev sahipli\u011finde ilerleyen Dior Talks her cuma yeni konuklar\u0131n\u0131 a\u011f\u0131rl\u0131yor.\nSeriye herhangi bir podcast platformu \u00fczerinden ula\u015fabilirsiniz.\nMODA SOHBETLER\u0130 BA\u015eLADI\u0130lham veren ve moda alan\u0131nda ba\u015far\u0131l\u0131 isimlerle g\u00fcn\u00fcm\u00fcz ve gelece\u011fin moda d\u00fcnyas\u0131n\u0131 tart\u0131\u015fmak \u00fczere YouTube \u00fczerinden yeni bir seriye ba\u015flad\u0131m.\n\u015eimdiye kadar Asena Sar\u0131batur, \u00d6yk\u00fc \u00d6zgencil, Beril T\u00fcrkmen gibi her biri kendi alan\u0131nda ba\u015far\u0131l\u0131 marka sahipleri, edit\u00f6r ve influencer\u2019lar kanal\u0131ma konuk oldu.\nInfluencer\u2019l\u0131k kavram\u0131n\u0131, pandemi \u00f6ncesinde ve sonras\u0131nda t\u00fcketim al\u0131\u015fkanl\u0131klar\u0131na dair fikirlerimizi ve s\u00fcre\u00e7ten nas\u0131l etkilendi\u011fimizi konu\u015ftuk.\nSohbetler her hafta devam edecek.\nKanal\u0131m kendi ad\u0131m\u0131 ta\u015f\u0131yor: Nesli\u015fah Ayg\u00f6ren \u015eat\u0131ro\u011flu.\nAsena Sar\u0131batur",
    "article_html": "",
    "meta_description": "Moda devleri yeni kampanyalar\u0131n\u0131 FaceTime \u00fczerinden \u00e7ekilen foto\u011fraflarla duyuruyor, prestijli dergiler kapaklar\u0131nda evden \u00e7ekilmi\u015f karelere yer veriyor. Salg\u0131n\u0131n yaratt\u0131\u011f\u0131 imk\u00e2ns\u0131zl\u0131klar yarat\u0131c\u0131l\u0131\u011f\u0131 bak\u0131n nas\u0131l besliyor.",
    "meta_lang": "tr"
}