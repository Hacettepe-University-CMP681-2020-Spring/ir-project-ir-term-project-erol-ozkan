{
    "article_id": "aeed2fa10c27c44eaa823fc66ebe2e66.1590266077.0729797",
    "title": "\u00dc\u00e7l\u00fc koltukta yat\u0131p ba\u011f\u0131r\u0131yor: Ne yiyece\u011fiz?",
    "authors": [],
    "canonical_link": "https://www.hurriyet.com.tr/kelebek/hurriyet-pazar/uclu-koltukta-yatip-bagiriyor-ne-yiyecegiz-41497642",
    "url": "http://hurriyet.com.tr/kelebek/hurriyet-pazar/uclu-koltukta-yatip-bagiriyor-ne-yiyecegiz-41497642",
    "top_img": "https://i4.hurimg.com/i/hurriyet/75/0x0/5e9abb9f67b0a91a3c0e722f.jpg",
    "meta_img": "https://i4.hurimg.com/i/hurriyet/75/0x0/5e9abb9f67b0a91a3c0e722f.jpg",
    "movies": [],
    "text": "Ba\u011f\u0131rmadan yard\u0131m etmeyen kocam \u015fimdi mutfaktan \u00e7\u0131km\u0131yor\n\nH\u00fclya Kaplan Bay\u0131k (\u0130ki \u00e7ocuk annesi, sat\u0131\u015f m\u00fcd\u00fcr\u00fc, yeni i\u015fsiz)\n\n\n\nKoronas\u0131z g\u00fcnlerde evin genel temizli\u011fi, yeme\u011fi, 1\u2019inci ve 7\u2019nci s\u0131n\u0131f \u00f6\u011frencisi olan \u00e7ocuklar\u0131n \u00f6dev takibi gibi i\u015fleri ben yap\u0131yordum. Tabii arada e\u015fimden yard\u0131m istiyordum. Pek istemek de\u011fildi \u00e7\u00fcnk\u00fc r\u0131zas\u0131yla harekete ge\u00e7mesi m\u00fcmk\u00fcn olmuyor, ba\u011f\u0131rmam gerekiyordu. E\u015fimin evden \u00e7al\u0131\u015fmaya ba\u015flamas\u0131 bir\u00e7ok \u015feyi de\u011fi\u015ftirdi. Durup dururken mutfa\u011fa giriyor, \u00fc\u00e7 \u00e7e\u015fit salata, \u00fc\u00e7 \u00e7e\u015fit meze yapmaya ba\u015fl\u0131yor ya da s\u00fcrekli \u201cNe yemek yapal\u0131m? Anlat, ben yapar\u0131m!\u201d diyor. Her g\u00fcn evi s\u00fcp\u00fcr\u00fcyor, kap\u0131 kollar\u0131n\u0131 siliyor. Elektrik d\u00fc\u011fmelerini dezenfekte ediyor. 14 y\u0131ll\u0131k evlili\u011fimizde \u00e7ama\u015f\u0131r suyu kullanmamam\u0131za ra\u011fmen (alerjik bir aileyiz) \u00e7ama\u015f\u0131r sulu kar\u0131\u015f\u0131mlarla evi silip duruyor. Bende de tam tersi oldu. Hi\u00e7bir \u015fey yapmak istemiyorum. Deterjan kokusunu, s\u00fcp\u00fcrgenin sesini duymak beni rahats\u0131z etmeye ba\u015flad\u0131.\n\n\n\nAyn\u0131 tempoyla yeni g\u00fcne uyanmak k\u00e2busum oldu\n\nG\u00fclser Kaleli (Ev han\u0131m\u0131)\n\n\n\nBakkal\u0131m\u0131z var. B\u00fcy\u00fck o\u011flum, babas\u0131na yard\u0131m ediyordu. 20 ya\u015f alt\u0131na karantina karar\u0131 \u00e7\u0131k\u0131nca iki o\u011flum da eve kapand\u0131. Kahvalt\u0131lar\u0131n\u0131 haz\u0131rlay\u0131p d\u00fckk\u00e2n\u0131 a\u00e7\u0131yorum. \u00d6\u011flen kocam gelince eve d\u00f6n\u00fcyorum. Tabaklar masada, tavalar lavaboda. Eve gelip bu da\u011f\u0131n\u0131kl\u0131\u011f\u0131 toplarken telefon \u00e7al\u0131yor, \u201cAk\u015fama \u015funu \u015funu pi\u015fir\u201d diye sipari\u015f veriyor kocam. Sabah ayn\u0131 tempoyla yeni g\u00fcne uyanmak k\u00e2busum oluyor.\n\n\n\nKumanda ve telefonla b\u00fct\u00fcnle\u015fti, gece yar\u0131s\u0131na kadar oturuyor\n\n\u00d6zlem Tek\u00e7i (\u00d6\u011fretmen, \u00fc\u00e7\u00fcnc\u00fc \u00e7ocuktan sonra \u00e7al\u0131\u015fmay\u0131 b\u0131rakm\u0131\u015f)\n\n\n\nE\u015fim sadece kahvalt\u0131 haz\u0131rl\u0131yor. Sonra \u00fc\u00e7l\u00fc koltuk ona ait, kumanda ve telefonla b\u00fct\u00fcnle\u015fip gece yar\u0131s\u0131na kadar oturuyor. Kahvalt\u0131dan sonra mutfa\u011f\u0131 topluyor, iki k\u0131z\u0131m\u0131 derse oturtuyorum, yataklar\u0131 topluyorum. \u00c7ama\u015f\u0131r her g\u00fcn oluyor; dersler bitti\u011fi anda bas\u0131yorum s\u00fcp\u00fcrgenin d\u00fc\u011fmesine, s\u00fcp\u00fcr-sil! Sonra ge\u00e7tim mi mutfa\u011fa! \u00d6\u011flen genellikle makarna yap\u0131yorum. Yediler de\u011fil mi; tabaklar\u0131 kald\u0131r\u0131rken sesleniyor kocam: \u201cMeyve yok mu?\u201d Haz\u0131rl\u0131yorum, kald\u0131r\u0131yorum. \u00c7ocuklar\u0131n yan\u0131na oturup dersleri, \u00f6dev mesajlar\u0131n\u0131 kontrol ediyorum. Ak\u015fama do\u011fru i\u00e7eriden yine bir ses: \u201cNe yiyece\u011fiz?\u201d Ak\u015fam yeme\u011fine giri\u015fiyorum. Bir de pasta i\u015fi \u00e7\u0131kt\u0131 \u015fimdi. Helva kavur, meyveli ya\u015fpasta yap! Bitti, tam oturaca\u011f\u0131m en k\u00fc\u00e7\u00fck diyor ki hadi oyun! Nevresimleri de\u011fi\u015ftirip, \u00e7ama\u015f\u0131r katlay\u0131p toplad\u0131\u011f\u0131m oyuncaklardan daha bahsetmedim. Sevgili e\u015fimin tek konu\u015ftu\u011fu muhabbet, \u201cNe yiyece\u011fiz?\u201d Z\u0131kk\u0131m ye!\n\n\n\nZaten t\u00fcm sorumluluk bendeydi, \u00fcst\u00fcne kocam eklendi\n\nAysel \u015eahin (\u00dc\u00e7 \u00e7ocuk annesi, bankac\u0131, ikinci \u00e7ocuktan sonra \u00e7al\u0131\u015fma hayat\u0131n\u0131 b\u0131rakm\u0131\u015f)\n\n\n\nKarantinada i\u015fb\u00f6l\u00fcm\u00fc olmad\u0131. Her \u015fey yine bende, \u00fcst\u00fcne bir de kocam eklendi. \u00dc\u00e7 \u00e7ocuk, biri bebek,\n\nmaksimum seviyede \u00e7al\u0131\u015f\u0131yorum. \u015eik\u00e2yet edince \u201cBak \u00fc\u00e7 \u00e7ocu\u011fumuz var, hepsi sa\u011fl\u0131kl\u0131. Ne kadar \u015f\u00fckretsek az!\u201d diyor. Bana gaz veriyor. \u0130lk evde kald\u0131\u011f\u0131 hafta birka\u00e7 g\u00fcn \u201cB\u00f6yle \u00e7al\u0131\u015fmak \u00e7ok g\u00fczelmi\u015f\u201d dedi. Sonra \u201cBu \u00e7ocuklar \u00e7ok yoruyor insan\u0131\u201d demeye ba\u015flad\u0131.\n\nBiriktirip patlamadan, sakince konu\u015fun\n\nUzm. psikolog Filiz Kaya Atakl\u0131 (Gottman \u00e7ift terapisti ve e\u011fitmeni)\n\nT\u00fcm d\u00fcnya de\u011fi\u015fiyor; g\u00fcnl\u00fck ya\u015fam\u0131m\u0131z, rutinlerimiz... Bu kadar keskin bir de\u011fi\u015fim y\u00fcksek miktarda stres bar\u0131nd\u0131r\u0131yor. Yayg\u0131n olarak hissedilen duygular kayg\u0131, endi\u015fe, \u00f6fke, \u00e7aresizlik, \u00fcz\u00fcnt\u00fc, \u015fa\u015fk\u0131nl\u0131k, yaln\u0131zl\u0131k... Ki\u015fi ne kadar yaln\u0131z hissederse, \u00f6rselenmesi o kadar fazla olacakt\u0131r. Partnerinize kendini yaln\u0131z hissettirmeyin! Yak\u0131n ili\u015fkilerde yapabilece\u011finiz en iyi \u015fey g\u00fcvenli bir tak\u0131m\u0131n \u00fcyesi oldu\u011funuzu ona do\u011fru \u015fekilde anlatabilmek.\n\nDurumu, halihaz\u0131rdaki e\u015fitsizli\u011fin nas\u0131l hissettirdi\u011fini ve neye ihtiya\u00e7 duydu\u011funuzu anlat\u0131n. Biriktirip patlamadan, sakin konu\u015fun... \u201c\u015eu andaki durumdan \u00e7ok rahats\u0131z\u0131m, ba\u015fka bir \u00e7\u00f6z\u00fcm \u00fcretelim birlikte\u201d diyerek. Belki bir liste haz\u0131rlayarak ve birlikte karar vererek. Yeni yap\u0131lan plan bir nedenle i\u015flemedi\u011finde, pes etmeden, \u201cHadi yeniden konu\u015fal\u0131m\u201d diyerek. Sizi temin ederim, pes etmedi\u011finiz, ilgiyle birbirinizi dinleyebildi\u011finiz ve ne hissetti\u011finizi iyi anlatabildi\u011finiz s\u00fcrece her zaman bir umut vard\u0131r. Bu salg\u0131n s\u00fcreci, pek \u00e7ok ili\u015fkiyi bitme noktas\u0131na getirecek. Baz\u0131 ili\u015fkileri de g\u00fc\u00e7lendirecek. G\u00fc\u00e7lenen bir ili\u015fki ya\u015famak i\u00e7in partnerinize dikkatle bak\u0131n, ne hissediyor, neye ihtiyac\u0131 var?",
    "keywords": [
        "ne",
        "sonra",
        "kadar",
        "\u00e7ok",
        "\u00fc\u00e7l\u00fc",
        "\u00e7ama\u015f\u0131r",
        "ba\u011f\u0131r\u0131yor",
        "yeni",
        "kocam",
        "koltukta",
        "yiyece\u011fiz",
        "ve",
        "bir",
        "\u00fc\u00e7",
        "yat\u0131p"
    ],
    "meta_keywords": [
        "Karantina",
        "evi\u015fleri",
        "Corona vir\u00fcs"
    ],
    "publish_date": null,
    "summary": "Ba\u011f\u0131rmadan yard\u0131m etmeyen kocam \u015fimdi mutfaktan \u00e7\u0131km\u0131yorH\u00fclya Kaplan Bay\u0131k (\u0130ki \u00e7ocuk annesi, sat\u0131\u015f m\u00fcd\u00fcr\u00fc, yeni i\u015fsiz)Koronas\u0131z g\u00fcnlerde evin genel temizli\u011fi, yeme\u011fi, 1\u2019inci ve 7\u2019nci s\u0131n\u0131f \u00f6\u011frencisi olan \u00e7ocuklar\u0131n \u00f6dev takibi gibi i\u015fleri ben yap\u0131yordum.\nTabii arada e\u015fimden yard\u0131m istiyordum.\nPek istemek de\u011fildi \u00e7\u00fcnk\u00fc r\u0131zas\u0131yla harekete ge\u00e7mesi m\u00fcmk\u00fcn olmuyor, ba\u011f\u0131rmam gerekiyordu.\nE\u015fimin evden \u00e7al\u0131\u015fmaya ba\u015flamas\u0131 bir\u00e7ok \u015feyi de\u011fi\u015ftirdi.\nDurup dururken mutfa\u011fa giriyor, \u00fc\u00e7 \u00e7e\u015fit salata, \u00fc\u00e7 \u00e7e\u015fit meze yapmaya ba\u015fl\u0131yor ya da s\u00fcrekli \u201cNe yemek yapal\u0131m?\nAnlat, ben yapar\u0131m!\u201d diyor.\nHer g\u00fcn evi s\u00fcp\u00fcr\u00fcyor, kap\u0131 kollar\u0131n\u0131 siliyor.\nElektrik d\u00fc\u011fmelerini dezenfekte ediyor.\n14 y\u0131ll\u0131k evlili\u011fimizde \u00e7ama\u015f\u0131r suyu kullanmamam\u0131za ra\u011fmen (alerjik bir aileyiz) \u00e7ama\u015f\u0131r sulu kar\u0131\u015f\u0131mlarla evi silip duruyor.\nBende de tam tersi oldu.\nHi\u00e7bir \u015fey yapmak istemiyorum.\nDeterjan kokusunu, s\u00fcp\u00fcrgenin sesini duymak beni rahats\u0131z etmeye ba\u015flad\u0131.\nAyn\u0131 tempoyla yeni g\u00fcne uyanmak k\u00e2busum olduG\u00fclser Kaleli (Ev han\u0131m\u0131)Bakkal\u0131m\u0131z var.\nB\u00fcy\u00fck o\u011flum, babas\u0131na yard\u0131m ediyordu.\n20 ya\u015f alt\u0131na karantina karar\u0131 \u00e7\u0131k\u0131nca iki o\u011flum da eve kapand\u0131.\nKahvalt\u0131lar\u0131n\u0131 haz\u0131rlay\u0131p d\u00fckk\u00e2n\u0131 a\u00e7\u0131yorum.\n\u00d6\u011flen kocam gelince eve d\u00f6n\u00fcyorum.\nEve gelip bu da\u011f\u0131n\u0131kl\u0131\u011f\u0131 toplarken telefon \u00e7al\u0131yor, \u201cAk\u015fama \u015funu \u015funu pi\u015fir\u201d diye sipari\u015f veriyor kocam.\nSabah ayn\u0131 tempoyla yeni g\u00fcne uyanmak k\u00e2busum oluyor.\nKumanda ve telefonla b\u00fct\u00fcnle\u015fti, gece yar\u0131s\u0131na kadar oturuyor\u00d6zlem Tek\u00e7i (\u00d6\u011fretmen, \u00fc\u00e7\u00fcnc\u00fc \u00e7ocuktan sonra \u00e7al\u0131\u015fmay\u0131 b\u0131rakm\u0131\u015f)E\u015fim sadece kahvalt\u0131 haz\u0131rl\u0131yor.\nSonra \u00fc\u00e7l\u00fc koltuk ona ait, kumanda ve telefonla b\u00fct\u00fcnle\u015fip gece yar\u0131s\u0131na kadar oturuyor.\nKahvalt\u0131dan sonra mutfa\u011f\u0131 topluyor, iki k\u0131z\u0131m\u0131 derse oturtuyorum, yataklar\u0131 topluyorum.\n\u00c7ama\u015f\u0131r her g\u00fcn oluyor; dersler bitti\u011fi anda bas\u0131yorum s\u00fcp\u00fcrgenin d\u00fc\u011fmesine, s\u00fcp\u00fcr-sil!\nSonra ge\u00e7tim mi mutfa\u011fa!\nYediler de\u011fil mi; tabaklar\u0131 kald\u0131r\u0131rken sesleniyor kocam: \u201cMeyve yok mu?\u201d Haz\u0131rl\u0131yorum, kald\u0131r\u0131yorum.\n\u00c7ocuklar\u0131n yan\u0131na oturup dersleri, \u00f6dev mesajlar\u0131n\u0131 kontrol ediyorum.\nAk\u015fama do\u011fru i\u00e7eriden yine bir ses: \u201cNe yiyece\u011fiz?\u201d Ak\u015fam yeme\u011fine giri\u015fiyorum.\nBir de pasta i\u015fi \u00e7\u0131kt\u0131 \u015fimdi.\nHelva kavur, meyveli ya\u015fpasta yap!\nBitti, tam oturaca\u011f\u0131m en k\u00fc\u00e7\u00fck diyor ki hadi oyun!\nNevresimleri de\u011fi\u015ftirip, \u00e7ama\u015f\u0131r katlay\u0131p toplad\u0131\u011f\u0131m oyuncaklardan daha bahsetmedim.\nSevgili e\u015fimin tek konu\u015ftu\u011fu muhabbet, \u201cNe yiyece\u011fiz?\u201d Z\u0131kk\u0131m ye!\nZaten t\u00fcm sorumluluk bendeydi, \u00fcst\u00fcne kocam eklendiAysel \u015eahin (\u00dc\u00e7 \u00e7ocuk annesi, bankac\u0131, ikinci \u00e7ocuktan sonra \u00e7al\u0131\u015fma hayat\u0131n\u0131 b\u0131rakm\u0131\u015f)Karantinada i\u015fb\u00f6l\u00fcm\u00fc olmad\u0131.\nHer \u015fey yine bende, \u00fcst\u00fcne bir de kocam eklendi.\n\u00dc\u00e7 \u00e7ocuk, biri bebek,maksimum seviyede \u00e7al\u0131\u015f\u0131yorum.\n\u015eik\u00e2yet edince \u201cBak \u00fc\u00e7 \u00e7ocu\u011fumuz var, hepsi sa\u011fl\u0131kl\u0131.\nNe kadar \u015f\u00fckretsek az!\u201d diyor.\n\u0130lk evde kald\u0131\u011f\u0131 hafta birka\u00e7 g\u00fcn \u201cB\u00f6yle \u00e7al\u0131\u015fmak \u00e7ok g\u00fczelmi\u015f\u201d dedi.\nSonra \u201cBu \u00e7ocuklar \u00e7ok yoruyor insan\u0131\u201d demeye ba\u015flad\u0131.\npsikolog Filiz Kaya Atakl\u0131 (Gottman \u00e7ift terapisti ve e\u011fitmeni)T\u00fcm d\u00fcnya de\u011fi\u015fiyor; g\u00fcnl\u00fck ya\u015fam\u0131m\u0131z, rutinlerimiz... Bu kadar keskin bir de\u011fi\u015fim y\u00fcksek miktarda stres bar\u0131nd\u0131r\u0131yor.\nYayg\u0131n olarak hissedilen duygular kayg\u0131, endi\u015fe, \u00f6fke, \u00e7aresizlik, \u00fcz\u00fcnt\u00fc, \u015fa\u015fk\u0131nl\u0131k, yaln\u0131zl\u0131k... Ki\u015fi ne kadar yaln\u0131z hissederse, \u00f6rselenmesi o kadar fazla olacakt\u0131r.\nYak\u0131n ili\u015fkilerde yapabilece\u011finiz en iyi \u015fey g\u00fcvenli bir tak\u0131m\u0131n \u00fcyesi oldu\u011funuzu ona do\u011fru \u015fekilde anlatabilmek.\nDurumu, halihaz\u0131rdaki e\u015fitsizli\u011fin nas\u0131l hissettirdi\u011fini ve neye ihtiya\u00e7 duydu\u011funuzu anlat\u0131n.\nBiriktirip patlamadan, sakin konu\u015fun... \u201c\u015eu andaki durumdan \u00e7ok rahats\u0131z\u0131m, ba\u015fka bir \u00e7\u00f6z\u00fcm \u00fcretelim birlikte\u201d diyerek.\nBelki bir liste haz\u0131rlayarak ve birlikte karar vererek.\nYeni yap\u0131lan plan bir nedenle i\u015flemedi\u011finde, pes etmeden, \u201cHadi yeniden konu\u015fal\u0131m\u201d diyerek.\nSizi temin ederim, pes etmedi\u011finiz, ilgiyle birbirinizi dinleyebildi\u011finiz ve ne hissetti\u011finizi iyi anlatabildi\u011finiz s\u00fcrece her zaman bir umut vard\u0131r.\nBu salg\u0131n s\u00fcreci, pek \u00e7ok ili\u015fkiyi bitme noktas\u0131na getirecek.\nBaz\u0131 ili\u015fkileri de g\u00fc\u00e7lendirecek.\nG\u00fc\u00e7lenen bir ili\u015fki ya\u015famak i\u00e7in partnerinize dikkatle bak\u0131n, ne hissediyor, neye ihtiyac\u0131 var?",
    "article_html": "",
    "meta_description": "Sosyal medya bir anda ekmek, pasta, yemek yapan erkek foto\u011fraflar\u0131yla doldu. Biz de \u201cKarantina d\u00f6neminde ev i\u015fi payla\u015f\u0131m\u0131 aile \u00fcyeleri aras\u0131nda kad\u0131n\u0131n lehine de\u011fi\u015fti mi\u201d sorusunun pe\u015fine d\u00fc\u015ft\u00fck. Her \u015fey ekranlardan g\u00f6r\u00fcld\u00fc\u011f\u00fc kadar p\u0131r\u0131lt\u0131l\u0131 de\u011fil!",
    "meta_lang": "tr"
}