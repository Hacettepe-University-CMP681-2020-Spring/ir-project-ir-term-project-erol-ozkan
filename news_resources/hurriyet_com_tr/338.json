{
    "article_id": "d24ba0fdc4cefdfaee10b965f4a785b6.1590266104.093027",
    "title": "Kesin korunacak alan olan 'Hafik G\u00f6l\u00fc'nde hassas \u00e7al\u0131\u015fma yap\u0131lacak",
    "authors": [],
    "canonical_link": "https://www.hurriyet.com.tr/seyahat/kesin-korunacak-alan-olan-hafik-golunde-hassas-calisma-yapilacak-41523333",
    "url": "http://hurriyet.com.tr/seyahat/kesin-korunacak-alan-olan-hafik-golunde-hassas-calisma-yapilacak-41523333",
    "top_img": "https://i4.hurimg.com/i/hurriyet/75/0x0/5ec780eed3806c1b545863b8.jpg",
    "meta_img": "https://i4.hurimg.com/i/hurriyet/75/0x0/5ec780eed3806c1b545863b8.jpg",
    "movies": [],
    "text": "Vali Salih Ayhan, ge\u00e7en hafta Cumhurba\u015fkan\u0131 Recep Tayyip Erdo\u011fan'\u0131n imzas\u0131yla Resmi Gazete'de yay\u0131mlanan kararla kesin korunacak hassas alan olarak belirlenen Hafik G\u00f6l\u00fc'nde incelemelerde bulundu. 67 hektarl\u0131k bir alanda yer alan ve yaz\u0131n 5, k\u0131\u015f\u0131n ise 3 metre derinli\u011fe sahip olan g\u00f6l, yerle\u015fik ve g\u00f6\u00e7men ku\u015flar\u0131n da do\u011fal \u00fcreme alan\u0131 olarak biliniyor. K\u0131\u015f mevsiminde yakla\u015f\u0131k 4 ay boyunca y\u00fczeyi buz tutan g\u00f6l, her mevsim ziyaret\u00e7ilerinin ilgisini \u00e7ekiyor. Kararla \u00e7evresi kamula\u015ft\u0131r\u0131lacak olan g\u00f6l, do\u011fal dokusu muhafaza edilerek turizme kazand\u0131r\u0131lacak.\n\n\n\n\n\n\n\nG\u00f6l\u00fcn Sivas turizmi a\u00e7\u0131s\u0131ndan \u00e7ok \u00f6nem arz etti\u011fini ve do\u011fal sit alan\u0131 oldu\u011funu ifade eden Vali Ayhan \"Son bir y\u0131ld\u0131r yap\u0131lan bilimsel \u00e7al\u0131\u015fmalar neticesinde Say\u0131n Cumhurba\u015fkan\u0131m\u0131z\u0131n tensipleriyle do\u011fal sit alan\u0131 olarak ilan edildi. Yani i\u015fin en \u00f6nemli k\u0131sm\u0131 halledilmi\u015f oldu. Bundan sonra at\u0131lacak her ad\u0131m\u0131n hukuki bir alt yap\u0131s\u0131 olu\u015fmu\u015f oldu.\n\n\n\n\n\n\n\nHem \u0130l \u00d6zel \u0130daremiz hem de \u00c7evre \u015eehircilik \u0130l M\u00fcd\u00fcrl\u00fc\u011f\u00fcm\u00fcz\u00fcn de s\u00fcreci y\u00f6netmesiyle birlikte bundan sonraki s\u00fcreci \u00c7evre ve \u015eehircilik Bakanl\u0131\u011f\u0131m\u0131z, Tabiat Varl\u0131klar\u0131n\u0131 Koruma Genel M\u00fcd\u00fcrl\u00fc\u011f\u00fcm\u00fcz\u00fcn uhdesinde proje \u00e7al\u0131\u015fmalar\u0131 y\u00fcr\u00fct\u00fclmektedir. \u0130n\u015fallah A\u011fustos, Eyl\u00fcl gibi de ilk ihale s\u00fcre\u00e7lerini ba\u015flataca\u011f\u0131m\u0131z\u0131 umuyoruz \u00e7al\u0131\u015fmalar bu y\u00f6nde. Hakikaten akademisyenlerimizin g\u00f6r\u00fc\u015fleriyle, bizim taleplerimiz bu b\u00f6lgenin dokusuna uygun bir \u015fekilde proje ortaya \u00e7\u0131kacak. G\u00f6l\u00fc, Sivas'\u0131m\u0131z\u0131n turizmine in\u015fallah kazand\u0131raca\u011f\u0131z. B\u00f6lgede bulunan t\u00fcm a\u011fa\u00e7lar\u0131n r\u00f6l\u00f6ve plan\u0131n\u0131 da yaparak, tek bir a\u011fac\u0131n bile zarar g\u00f6rmesinin \u00f6n\u00fcne ge\u00e7ece\u011fiz. Sivas, \u00f6nemli bir de\u011fer daha kazanacak\" dedi.",
    "keywords": [
        "olan",
        "\u00e7evre",
        "yap\u0131lacak",
        "alan\u0131",
        "\u00e7al\u0131\u015fma",
        "\u015fehircilik",
        "\u00e7al\u0131\u015fmalar",
        "do\u011fal",
        "g\u00f6l",
        "olarak",
        "ve",
        "bir",
        "g\u00f6l\u00fcnde",
        "alan",
        "hassas",
        "korunacak",
        "hafik",
        "kesin",
        "\u00f6nemli"
    ],
    "meta_keywords": [
        "Hafik G\u00f6l\u00fc",
        "Sivas",
        "Seyahat",
        "seyahat haberi",
        "SeoHaber",
        "Salih Ayhan",
        "sivas valisi"
    ],
    "publish_date": null,
    "summary": "Vali Salih Ayhan, ge\u00e7en hafta Cumhurba\u015fkan\u0131 Recep Tayyip Erdo\u011fan'\u0131n imzas\u0131yla Resmi Gazete'de yay\u0131mlanan kararla kesin korunacak hassas alan olarak belirlenen Hafik G\u00f6l\u00fc'nde incelemelerde bulundu.\n67 hektarl\u0131k bir alanda yer alan ve yaz\u0131n 5, k\u0131\u015f\u0131n ise 3 metre derinli\u011fe sahip olan g\u00f6l, yerle\u015fik ve g\u00f6\u00e7men ku\u015flar\u0131n da do\u011fal \u00fcreme alan\u0131 olarak biliniyor.\nK\u0131\u015f mevsiminde yakla\u015f\u0131k 4 ay boyunca y\u00fczeyi buz tutan g\u00f6l, her mevsim ziyaret\u00e7ilerinin ilgisini \u00e7ekiyor.\nKararla \u00e7evresi kamula\u015ft\u0131r\u0131lacak olan g\u00f6l, do\u011fal dokusu muhafaza edilerek turizme kazand\u0131r\u0131lacak.\nG\u00f6l\u00fcn Sivas turizmi a\u00e7\u0131s\u0131ndan \u00e7ok \u00f6nem arz etti\u011fini ve do\u011fal sit alan\u0131 oldu\u011funu ifade eden Vali Ayhan \"Son bir y\u0131ld\u0131r yap\u0131lan bilimsel \u00e7al\u0131\u015fmalar neticesinde Say\u0131n Cumhurba\u015fkan\u0131m\u0131z\u0131n tensipleriyle do\u011fal sit alan\u0131 olarak ilan edildi.\nYani i\u015fin en \u00f6nemli k\u0131sm\u0131 halledilmi\u015f oldu.\nBundan sonra at\u0131lacak her ad\u0131m\u0131n hukuki bir alt yap\u0131s\u0131 olu\u015fmu\u015f oldu.\nHem \u0130l \u00d6zel \u0130daremiz hem de \u00c7evre \u015eehircilik \u0130l M\u00fcd\u00fcrl\u00fc\u011f\u00fcm\u00fcz\u00fcn de s\u00fcreci y\u00f6netmesiyle birlikte bundan sonraki s\u00fcreci \u00c7evre ve \u015eehircilik Bakanl\u0131\u011f\u0131m\u0131z, Tabiat Varl\u0131klar\u0131n\u0131 Koruma Genel M\u00fcd\u00fcrl\u00fc\u011f\u00fcm\u00fcz\u00fcn uhdesinde proje \u00e7al\u0131\u015fmalar\u0131 y\u00fcr\u00fct\u00fclmektedir.\n\u0130n\u015fallah A\u011fustos, Eyl\u00fcl gibi de ilk ihale s\u00fcre\u00e7lerini ba\u015flataca\u011f\u0131m\u0131z\u0131 umuyoruz \u00e7al\u0131\u015fmalar bu y\u00f6nde.\nHakikaten akademisyenlerimizin g\u00f6r\u00fc\u015fleriyle, bizim taleplerimiz bu b\u00f6lgenin dokusuna uygun bir \u015fekilde proje ortaya \u00e7\u0131kacak.\nG\u00f6l\u00fc, Sivas'\u0131m\u0131z\u0131n turizmine in\u015fallah kazand\u0131raca\u011f\u0131z.\nB\u00f6lgede bulunan t\u00fcm a\u011fa\u00e7lar\u0131n r\u00f6l\u00f6ve plan\u0131n\u0131 da yaparak, tek bir a\u011fac\u0131n bile zarar g\u00f6rmesinin \u00f6n\u00fcne ge\u00e7ece\u011fiz.\nSivas, \u00f6nemli bir de\u011fer daha kazanacak\" dedi.",
    "article_html": "",
    "meta_description": "Sivas Valisi Salih Ayhan, kesin korunacak hassas alan olarak belirlenen Hafik G\u00f6l\u00fc'n\u00fcn, do\u011fas\u0131 korunacak \u015fekilde yap\u0131lacak hassas \u00e7al\u0131\u015fmayla turizme kazand\u0131r\u0131laca\u011f\u0131n\u0131 a\u00e7\u0131klad\u0131.",
    "meta_lang": "tr"
}