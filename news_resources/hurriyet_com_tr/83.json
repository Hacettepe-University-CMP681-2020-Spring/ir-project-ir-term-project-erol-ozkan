{
    "article_id": "8a2d401e54fd34fc6d71219468a765b4.1590265706.5857935",
    "title": "DASK ile evinizi g\u00fcvence alt\u0131na al\u0131n",
    "authors": [],
    "canonical_link": "https://www.hurriyet.com.tr/ekonomi/sigorta/dask-ile-evinizi-guvence-altina-alin-41452934",
    "url": "http://hurriyet.com.tr/ekonomi/sigorta/dask-ile-evinizi-guvence-altina-alin-41452934",
    "top_img": "https://i4.hurimg.com/i/hurriyet/75/0x0/5e50d04367b0a91834436b67.jpg",
    "meta_img": "https://i4.hurimg.com/i/hurriyet/75/0x0/5e50d04367b0a91834436b67.jpg",
    "movies": [],
    "text": "T\u00fcrkiye deprem ku\u015fa\u011f\u0131 \u00fczerinde bulunan co\u011frafyada bulunuyor. Depremin nerede ve ne zaman olaca\u011f\u0131na dair bilgi bulunmuyor. Olas\u0131 bir depreme kar\u015f\u0131 konutun g\u00fcvence alt\u0131na al\u0131nmas\u0131 ise Zorunlu Deprem Sigortas\u0131\u2019ndan ge\u00e7iyor.\n\n\n\nZorunlu Deprem Sigortas\u0131, devlet taraf\u0131ndan vatanda\u015fa sunulan bir g\u00fcvence olarak kar\u015f\u0131m\u0131za \u00e7\u0131k\u0131yor. Do\u011fal Afet Sigortalar\u0131 Kurumu (DASK) evleri depreme ve depremin neden oldu\u011fu yang\u0131n, infilak, yer kaymas\u0131 ve tsunami gibi olumsuzluklara kar\u015f\u0131 g\u00fcvence alt\u0131na al\u0131yor.\n\n\n\nZorunlu Deprem Sigortas\u0131 yapt\u0131rmak ise olduk\u00e7a kolay ve h\u0131zl\u0131 \u015fekilde ger\u00e7ekle\u015fiyor. Herhangi bir sigorta acentesi ya da banka \u015fubesine giderek adres bilgileri verilerek DASK poli\u00e7esi yapt\u0131r\u0131labiliyor.\n\n\n\nPR\u0130MLER NASIL BEL\u0130RLEN\u0130YOR?\n\n\n\nHer y\u0131l yenilenen poli\u00e7ede prim tutarlar\u0131 konutun yap\u0131 tarz\u0131na, br\u00fct y\u00fcz \u00f6l\u00e7\u00fcm\u00fcna, in\u015fa y\u0131l\u0131na, kat say\u0131s\u0131na ve bulundu\u011fu mahalledeki risk grubuna g\u00f6re hesaplan\u0131yor. DASK prim tutarlar\u0131 olduk\u00e7a c\u00fczi miktarlarda oluyor ve kredi kartlar\u0131na da taksitle yans\u0131t\u0131labiliyor.\n\n\n\nHER YIL YEN\u0130LEME \u0130ND\u0130R\u0130M\u0130 VAR\n\n\n\nPoli\u00e7esini d\u00fczenli olarak yenileyenler i\u00e7in DASK indirim uyguluyor. \u0130n\u015faat tarihi ve kat say\u0131s\u0131na g\u00f6re de indirimler uygulanabiliyor.\n\n\n\nHASAR ANINDA NE YAPILMALI?\n\n\n\nHerhangi bir depremden sonra poli\u00e7e sahibi konutunda deprem hasar\u0131 tespit etmesi halinde ALO DASK 125 \u00c7a\u011fr\u0131 Merkezi\u2019ni arayarak hasar\u0131n\u0131n tazmin edilmesini talep edebilir. Hasar bildirimi yap\u0131lmas\u0131n\u0131n ard\u0131ndan eksper konutu ziyaret ederek hasar\u0131n boyutuna ili\u015fkin raporunu tutup hasar takip dosyas\u0131 a\u00e7\u0131yor. Sonras\u0131nda ise DASK ortaya \u00e7\u0131kan hasar\u0131n giderilmesi i\u00e7in sigortal\u0131ya \u00f6deme yap\u0131yor.\n\n\n\n\u00d6deme tapu sahibine yap\u0131l\u0131yor ve en yak\u0131ndaki banka \u015fubesinden hasar \u00f6demesi nakit olarak al\u0131nabiliyor.\n\n\n\nDEPREM SONRASI DESTEK\n\n\n\nZorunlu Deprem Sigortas\u0131 olan malikler depremin ard\u0131ndan evlerine gelen maddi zararlar\u0131 h\u0131zl\u0131ca DASK sayesinde gidererek hayatlar\u0131na kald\u0131klar\u0131 yerden devam edebilirler.\n\n\n\nDASK NEY\u0130 KAR\u015eILAR?\n\n\n\nDASK, temeller, ana duvarlar, ba\u011f\u0131ms\u0131z b\u00f6l\u00fcmleri ay\u0131ran ortak duvarlar, bah\u00e7e duvarlar\u0131, istinat duvarlar\u0131, tavan ve tabanlar, merdivenler, asans\u00f6rler, sahanl\u0131klar, koridorlar, \u00e7at\u0131lar, bacalar, yap\u0131n\u0131n benzer nitelikteki tamamlay\u0131c\u0131 b\u00f6l\u00fcmlerini de teminat alt\u0131na al\u0131yor.\n\n\n\nDASK NEY\u0130 KAR\u015eILAMAZ?\n\n\n\nDASK, enkaz kald\u0131rma masraflar\u0131, kar kayb\u0131, i\u015f durmas\u0131, kira mahrumiyeti, alternatif ikametgah ve i\u015fyeri masraflar\u0131, mali sorumluluklar ve benzeri ba\u015fkaca ileri s\u00fcr\u00fclebilecek di\u011fer b\u00fct\u00fcn dolayl\u0131 zararlar, her t\u00fcrl\u00fc ta\u015f\u0131n\u0131r mal-e\u015fya ve benzerleri, t\u00fcm bedeni zararlar ve vefat, manevi tazminat talepleri, deprem ve deprem sonucu olu\u015fan yang\u0131n, infilak, tsunami veya yer kaymas\u0131n\u0131n d\u0131\u015f\u0131nda kalan hasarlar, depremden ba\u011f\u0131ms\u0131z olarak binan\u0131n kendi kusurlu yap\u0131s\u0131 nedeniyle zamanla olu\u015fmu\u015f zararlar\u0131 kar\u015f\u0131lam\u0131yor.\n\n\n\nAZAM\u0130 OLARAK 240 B\u0130N L\u0130RA TAZM\u0130NAT \u00d6DEN\u0130YOR\n\n\n\nDASK her y\u0131l in\u015faat maliyetlerindeki art\u0131\u015fa g\u00f6re belirledi\u011fi azami bir tutarda teminat sa\u011fl\u0131yor. DASK taraf\u0131ndan verilen azami teminat tutar\u0131 b\u00fct\u00fcn yap\u0131 tiplerinde 240 bin lira olarak belirlendi.\n\n\n\nHANG\u0130 B\u0130NALAR DASK KAPSAMINA ALINIR?\n\n\n\nTapuya kay\u0131tl\u0131 ve \u00f6zel m\u00fclkiyete tabi ta\u015f\u0131nmazlar \u00fczerinde mesken olarak in\u015fa edilmi\u015f binalar, 634 say\u0131l\u0131 Kat M\u00fclkiyeti Kanunu kapsam\u0131ndaki ba\u011f\u0131ms\u0131z b\u00f6l\u00fcmler, binalar\u0131n i\u00e7inde yer alan ve ticarethane, b\u00fcro ve benzeri ama\u00e7larla kullan\u0131lan ba\u011f\u0131ms\u0131z b\u00f6l\u00fcmler, do\u011fal afetler nedeniyle devlet taraf\u0131ndan yapt\u0131r\u0131lan veya verilen kredi ile yap\u0131lan meskenler, kat irtifak\u0131 tesis edilmi\u015f binalar, tapuda hen\u00fcz cins tashihi yap\u0131lmam\u0131\u015f ve tapu k\u00fct\u00fc\u011f\u00fcnde vasf\u0131 \"arsa vs.\" olarak g\u00f6r\u00fcnen binalar, tapu tahsisi hen\u00fcz yap\u0131lmam\u0131\u015f kooperatif evleri teminat kapsam\u0131na al\u0131narak sigortalanabiliyor. \u0130land\u0131r...",
    "keywords": [
        "evinizi",
        "deprem",
        "kat",
        "g\u00fcvence",
        "teminat",
        "ba\u011f\u0131ms\u0131z",
        "olarak",
        "ve",
        "bir",
        "ile",
        "yer",
        "alt\u0131na",
        "taraf\u0131ndan",
        "al\u0131n",
        "dask"
    ],
    "meta_keywords": [
        "DASK",
        "sigorta",
        "deprem"
    ],
    "publish_date": null,
    "summary": "T\u00fcrkiye deprem ku\u015fa\u011f\u0131 \u00fczerinde bulunan co\u011frafyada bulunuyor.\nDepremin nerede ve ne zaman olaca\u011f\u0131na dair bilgi bulunmuyor.\nOlas\u0131 bir depreme kar\u015f\u0131 konutun g\u00fcvence alt\u0131na al\u0131nmas\u0131 ise Zorunlu Deprem Sigortas\u0131\u2019ndan ge\u00e7iyor.\nZorunlu Deprem Sigortas\u0131, devlet taraf\u0131ndan vatanda\u015fa sunulan bir g\u00fcvence olarak kar\u015f\u0131m\u0131za \u00e7\u0131k\u0131yor.\nDo\u011fal Afet Sigortalar\u0131 Kurumu (DASK) evleri depreme ve depremin neden oldu\u011fu yang\u0131n, infilak, yer kaymas\u0131 ve tsunami gibi olumsuzluklara kar\u015f\u0131 g\u00fcvence alt\u0131na al\u0131yor.\nZorunlu Deprem Sigortas\u0131 yapt\u0131rmak ise olduk\u00e7a kolay ve h\u0131zl\u0131 \u015fekilde ger\u00e7ekle\u015fiyor.\nHerhangi bir sigorta acentesi ya da banka \u015fubesine giderek adres bilgileri verilerek DASK poli\u00e7esi yapt\u0131r\u0131labiliyor.\nPR\u0130MLER NASIL BEL\u0130RLEN\u0130YOR?\nHer y\u0131l yenilenen poli\u00e7ede prim tutarlar\u0131 konutun yap\u0131 tarz\u0131na, br\u00fct y\u00fcz \u00f6l\u00e7\u00fcm\u00fcna, in\u015fa y\u0131l\u0131na, kat say\u0131s\u0131na ve bulundu\u011fu mahalledeki risk grubuna g\u00f6re hesaplan\u0131yor.\nDASK prim tutarlar\u0131 olduk\u00e7a c\u00fczi miktarlarda oluyor ve kredi kartlar\u0131na da taksitle yans\u0131t\u0131labiliyor.\nHER YIL YEN\u0130LEME \u0130ND\u0130R\u0130M\u0130 VARPoli\u00e7esini d\u00fczenli olarak yenileyenler i\u00e7in DASK indirim uyguluyor.\n\u0130n\u015faat tarihi ve kat say\u0131s\u0131na g\u00f6re de indirimler uygulanabiliyor.\nHASAR ANINDA NE YAPILMALI?\nHerhangi bir depremden sonra poli\u00e7e sahibi konutunda deprem hasar\u0131 tespit etmesi halinde ALO DASK 125 \u00c7a\u011fr\u0131 Merkezi\u2019ni arayarak hasar\u0131n\u0131n tazmin edilmesini talep edebilir.\nHasar bildirimi yap\u0131lmas\u0131n\u0131n ard\u0131ndan eksper konutu ziyaret ederek hasar\u0131n boyutuna ili\u015fkin raporunu tutup hasar takip dosyas\u0131 a\u00e7\u0131yor.\nSonras\u0131nda ise DASK ortaya \u00e7\u0131kan hasar\u0131n giderilmesi i\u00e7in sigortal\u0131ya \u00f6deme yap\u0131yor.\n\u00d6deme tapu sahibine yap\u0131l\u0131yor ve en yak\u0131ndaki banka \u015fubesinden hasar \u00f6demesi nakit olarak al\u0131nabiliyor.\nDEPREM SONRASI DESTEKZorunlu Deprem Sigortas\u0131 olan malikler depremin ard\u0131ndan evlerine gelen maddi zararlar\u0131 h\u0131zl\u0131ca DASK sayesinde gidererek hayatlar\u0131na kald\u0131klar\u0131 yerden devam edebilirler.\nDASK NEY\u0130 KAR\u015eILAR?\nDASK, temeller, ana duvarlar, ba\u011f\u0131ms\u0131z b\u00f6l\u00fcmleri ay\u0131ran ortak duvarlar, bah\u00e7e duvarlar\u0131, istinat duvarlar\u0131, tavan ve tabanlar, merdivenler, asans\u00f6rler, sahanl\u0131klar, koridorlar, \u00e7at\u0131lar, bacalar, yap\u0131n\u0131n benzer nitelikteki tamamlay\u0131c\u0131 b\u00f6l\u00fcmlerini de teminat alt\u0131na al\u0131yor.\nDASK NEY\u0130 KAR\u015eILAMAZ?\nDASK, enkaz kald\u0131rma masraflar\u0131, kar kayb\u0131, i\u015f durmas\u0131, kira mahrumiyeti, alternatif ikametgah ve i\u015fyeri masraflar\u0131, mali sorumluluklar ve benzeri ba\u015fkaca ileri s\u00fcr\u00fclebilecek di\u011fer b\u00fct\u00fcn dolayl\u0131 zararlar, her t\u00fcrl\u00fc ta\u015f\u0131n\u0131r mal-e\u015fya ve benzerleri, t\u00fcm bedeni zararlar ve vefat, manevi tazminat talepleri, deprem ve deprem sonucu olu\u015fan yang\u0131n, infilak, tsunami veya yer kaymas\u0131n\u0131n d\u0131\u015f\u0131nda kalan hasarlar, depremden ba\u011f\u0131ms\u0131z olarak binan\u0131n kendi kusurlu yap\u0131s\u0131 nedeniyle zamanla olu\u015fmu\u015f zararlar\u0131 kar\u015f\u0131lam\u0131yor.\nAZAM\u0130 OLARAK 240 B\u0130N L\u0130RA TAZM\u0130NAT \u00d6DEN\u0130YORDASK her y\u0131l in\u015faat maliyetlerindeki art\u0131\u015fa g\u00f6re belirledi\u011fi azami bir tutarda teminat sa\u011fl\u0131yor.\nDASK taraf\u0131ndan verilen azami teminat tutar\u0131 b\u00fct\u00fcn yap\u0131 tiplerinde 240 bin lira olarak belirlendi.\nHANG\u0130 B\u0130NALAR DASK KAPSAMINA ALINIR?\nTapuya kay\u0131tl\u0131 ve \u00f6zel m\u00fclkiyete tabi ta\u015f\u0131nmazlar \u00fczerinde mesken olarak in\u015fa edilmi\u015f binalar, 634 say\u0131l\u0131 Kat M\u00fclkiyeti Kanunu kapsam\u0131ndaki ba\u011f\u0131ms\u0131z b\u00f6l\u00fcmler, binalar\u0131n i\u00e7inde yer alan ve ticarethane, b\u00fcro ve benzeri ama\u00e7larla kullan\u0131lan ba\u011f\u0131ms\u0131z b\u00f6l\u00fcmler, do\u011fal afetler nedeniyle devlet taraf\u0131ndan yapt\u0131r\u0131lan veya verilen kredi ile yap\u0131lan meskenler, kat irtifak\u0131 tesis edilmi\u015f binalar, tapuda hen\u00fcz cins tashihi yap\u0131lmam\u0131\u015f ve tapu k\u00fct\u00fc\u011f\u00fcnde vasf\u0131 \"arsa vs.\" olarak g\u00f6r\u00fcnen binalar, tapu tahsisi hen\u00fcz yap\u0131lmam\u0131\u015f kooperatif evleri teminat kapsam\u0131na al\u0131narak sigortalanabiliyor.",
    "article_html": "",
    "meta_description": "Deprem ku\u015fa\u011f\u0131nda bulunan \u00fclkemizde s\u0131k s\u0131k orta ve b\u00fcy\u00fck \u015fiddette depremler ya\u015fan\u0131yor. Depremin ortaya \u00e7\u0131kard\u0131\u011f\u0131 olumsuzluklar\u0131 ise Zorunlu Deprem Sigortas\u0131 bertaraf ediyor.",
    "meta_lang": "tr"
}