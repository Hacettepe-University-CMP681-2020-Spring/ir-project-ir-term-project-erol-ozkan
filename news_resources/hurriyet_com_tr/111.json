{
    "article_id": "43ff1f6fb16062dbd31c9cddf3450716.1590265743.6462286",
    "title": "Otomatik vitesli ara\u00e7lar tercih edilmeye ba\u015fland\u0131",
    "authors": [],
    "canonical_link": "https://www.hurriyet.com.tr/ekonomi/otomobil/otomatik-vitesli-araclar-tercih-edilmeye-baslandi-41413418",
    "url": "http://hurriyet.com.tr/ekonomi/otomobil/otomatik-vitesli-araclar-tercih-edilmeye-baslandi-41413418",
    "top_img": "https://i4.hurimg.com/i/hurriyet/75/0x0/5e12ff1867b0a923443c93df.jpg",
    "meta_img": "https://i4.hurimg.com/i/hurriyet/75/0x0/5e12ff1867b0a923443c93df.jpg",
    "movies": [],
    "text": "Bursa Oto Galericiler Odas\u0131 Ba\u015fkan\u0131 Hakan Yan\u0131k, ikinci el ara\u00e7 piyasas\u0131nda 80 bin liraya kadar otomatik vitesli ara\u00e7lara ciddi talep oldu\u011funu belirterek, \"Ancak o fiyatlarda da otomatik vitesli ve temiz ara\u00e7 bulmak zor.\" dedi.\n\n\n\nYan\u0131k, AA muhabirine yapt\u0131\u011f\u0131 a\u00e7\u0131klamada, ikinci el ara\u00e7 piyasas\u0131nda d\u00fcz (manuel) vitesli ara\u00e7lara talebin son 2-3 y\u0131lda \u00f6nemli oranda azald\u0131\u011f\u0131n\u0131 s\u00f6yledi.\n\n\u0130kinci el otomobil almak isteyenlerin daha \u00e7ok otomatik viteslilere y\u00f6neldi\u011fini vurgulayan Yan\u0131k, \"Otomatik vitesli ara\u00e7lara ciddi anlamda talep var. Fiyat aral\u0131\u011f\u0131 80 bin liraya kadar olan ikinci el ara\u00e7lara insanlar ra\u011fbet g\u00f6steriyor ancak o fiyatlarda da otomatik vitesli ve temiz ara\u00e7 bulmak zor.\" ifadelerini kulland\u0131.\n\n\n\nBunun yan\u0131nda dizel ve LPG'li ara\u00e7lara ilginin artt\u0131\u011f\u0131n\u0131 ifade eden Yan\u0131k, benzinlilerde 1000-1500 cc, dizel yak\u0131tl\u0131larda ise 1600 cc motor hacmine kadar ara\u00e7lar\u0131n talep g\u00f6rd\u00fc\u011f\u00fcn\u00fc belirterek, \"Az yakan, seri giden, biraz da konforlu ara\u00e7lar talep g\u00f6r\u00fcyor. Her markan\u0131n orta segmenti ve hatchback ara\u00e7lar\u0131 tercih ediliyor.\" diye konu\u015ftu.\n\n\n\nHakan Yan\u0131k, \u00d6TV ve KDV indiriminin sona ermesinin ard\u0131ndan 2019'da piyasada az da olsa hareketlilik g\u00f6zlendi\u011fini dile getirerek, \"2019 y\u0131l\u0131 bizi \u00fczmedi ama beklentilerimizi de kar\u015f\u0131lamad\u0131. \u00c7ok b\u00fcy\u00fck bir s\u0131k\u0131nt\u0131m\u0131z yok. Ge\u00e7en y\u0131l ya\u015fad\u0131\u011f\u0131m\u0131z en b\u00fcy\u00fck s\u0131k\u0131nt\u0131, ikinci el ara\u00e7lar\u0131n fiyatlar\u0131nda gereksiz ve anlams\u0131z bir \u015fekilde art\u0131\u015f olmas\u0131. Son 2-3 ayda ikinci el ara\u00e7larda ciddi \u015fekilde fiyat art\u0131\u015f\u0131 ba\u015flad\u0131.\" dedi.\n\n\n\n\"\u0130K\u0130NC\u0130 EL P\u0130YASASINDA SUN\u0130 Y\u00dcKSEL\u0130\u015e VAR\"\n\n\n\nYeni y\u0131l\u0131n ilk g\u00fcnlerinde galerici \u00e7ar\u015f\u0131lar\u0131ndaki ikinci el ara\u00e7lar\u0131n fiyatlar\u0131nda ise \u00e7ok ciddi y\u00fckseli\u015fler g\u00f6r\u00fclmedi\u011fini aktaran Yan\u0131k, \"Maalesef sosyal medya veya ikinci el otomobil satan sitelerde verilen ilanlar\u0131n bu piyasay\u0131 art\u0131rd\u0131\u011f\u0131n\u0131 g\u00f6rmekteyiz. O ilanlarda verilen sat\u0131\u015f rakamlar\u0131 ara\u00e7lar\u0131n ger\u00e7ek de\u011ferleri de\u011fil. \u0130nternet sitelerine 'sat\u0131l\u0131rsa' diye yaz\u0131lan fiyatlar \u00fczerinden insanlar\u0131n kendi arabalar\u0131na de\u011fer bi\u00e7meleri sonucu piyasa bu hale geldi. Bize g\u00f6re bu suni bir y\u00fckseli\u015f.\" de\u011ferlendirmesinde bulundu.\n\n\n\nYan\u0131k, bunda son d\u00f6nemde ikinci el arac\u0131n piyasa de\u011ferini belirleyen uygulamalar\u0131n da etkisi oldu\u011funu anlatarak, \u015funlar\u0131 kaydetti:\n\n\n\n\"Bu uygulamaya arac\u0131n\u0131z\u0131n marka ve modelini girdi\u011finiz zaman arac\u0131n ka\u00e7 paraya sat\u0131laca\u011f\u0131n\u0131 s\u00f6yl\u00fcyor. Burada yap\u0131lan de\u011ferlendirme internet sitelerine ayn\u0131 marka ve modelde konulan ara\u00e7lar\u0131n ortalamas\u0131 \u00fczerinden yap\u0131l\u0131yor. Bu uygulamayla verilen fiyata bakarak insanlar ara\u00e7lar\u0131na bedel yaz\u0131yor. Dolay\u0131s\u0131yla buradaki rakam da ger\u00e7e\u011fi yans\u0131tm\u0131yor. Bu durum ne kadar devam eder, kestiremiyoruz. Bu \u015fekilde devam edece\u011fini tahmin etmiyoruz. Bir yerde t\u0131kanma ya\u015fanabilir ve piyasa \u00e7\u0131kmaza girebilir.\"",
    "keywords": [
        "bu",
        "otomatik",
        "ara\u00e7lar",
        "ara\u00e7lara",
        "el",
        "ba\u015fland\u0131",
        "tercih",
        "yan\u0131k",
        "ve",
        "ikinci",
        "da",
        "edilmeye",
        "vitesli",
        "ara\u00e7lar\u0131n"
    ],
    "meta_keywords": [
        "ikinci el",
        "araba",
        "otomobil"
    ],
    "publish_date": null,
    "summary": "Bursa Oto Galericiler Odas\u0131 Ba\u015fkan\u0131 Hakan Yan\u0131k, ikinci el ara\u00e7 piyasas\u0131nda 80 bin liraya kadar otomatik vitesli ara\u00e7lara ciddi talep oldu\u011funu belirterek, \"Ancak o fiyatlarda da otomatik vitesli ve temiz ara\u00e7 bulmak zor.\"\nYan\u0131k, AA muhabirine yapt\u0131\u011f\u0131 a\u00e7\u0131klamada, ikinci el ara\u00e7 piyasas\u0131nda d\u00fcz (manuel) vitesli ara\u00e7lara talebin son 2-3 y\u0131lda \u00f6nemli oranda azald\u0131\u011f\u0131n\u0131 s\u00f6yledi.\n\u0130kinci el otomobil almak isteyenlerin daha \u00e7ok otomatik viteslilere y\u00f6neldi\u011fini vurgulayan Yan\u0131k, \"Otomatik vitesli ara\u00e7lara ciddi anlamda talep var.\nFiyat aral\u0131\u011f\u0131 80 bin liraya kadar olan ikinci el ara\u00e7lara insanlar ra\u011fbet g\u00f6steriyor ancak o fiyatlarda da otomatik vitesli ve temiz ara\u00e7 bulmak zor.\"\nifadelerini kulland\u0131.\nBunun yan\u0131nda dizel ve LPG'li ara\u00e7lara ilginin artt\u0131\u011f\u0131n\u0131 ifade eden Yan\u0131k, benzinlilerde 1000-1500 cc, dizel yak\u0131tl\u0131larda ise 1600 cc motor hacmine kadar ara\u00e7lar\u0131n talep g\u00f6rd\u00fc\u011f\u00fcn\u00fc belirterek, \"Az yakan, seri giden, biraz da konforlu ara\u00e7lar talep g\u00f6r\u00fcyor.\nHer markan\u0131n orta segmenti ve hatchback ara\u00e7lar\u0131 tercih ediliyor.\"\ndiye konu\u015ftu.\nHakan Yan\u0131k, \u00d6TV ve KDV indiriminin sona ermesinin ard\u0131ndan 2019'da piyasada az da olsa hareketlilik g\u00f6zlendi\u011fini dile getirerek, \"2019 y\u0131l\u0131 bizi \u00fczmedi ama beklentilerimizi de kar\u015f\u0131lamad\u0131.\n\u00c7ok b\u00fcy\u00fck bir s\u0131k\u0131nt\u0131m\u0131z yok.\nGe\u00e7en y\u0131l ya\u015fad\u0131\u011f\u0131m\u0131z en b\u00fcy\u00fck s\u0131k\u0131nt\u0131, ikinci el ara\u00e7lar\u0131n fiyatlar\u0131nda gereksiz ve anlams\u0131z bir \u015fekilde art\u0131\u015f olmas\u0131.\nSon 2-3 ayda ikinci el ara\u00e7larda ciddi \u015fekilde fiyat art\u0131\u015f\u0131 ba\u015flad\u0131.\"\n\"\u0130K\u0130NC\u0130 EL P\u0130YASASINDA SUN\u0130 Y\u00dcKSEL\u0130\u015e VAR\"Yeni y\u0131l\u0131n ilk g\u00fcnlerinde galerici \u00e7ar\u015f\u0131lar\u0131ndaki ikinci el ara\u00e7lar\u0131n fiyatlar\u0131nda ise \u00e7ok ciddi y\u00fckseli\u015fler g\u00f6r\u00fclmedi\u011fini aktaran Yan\u0131k, \"Maalesef sosyal medya veya ikinci el otomobil satan sitelerde verilen ilanlar\u0131n bu piyasay\u0131 art\u0131rd\u0131\u011f\u0131n\u0131 g\u00f6rmekteyiz.\nO ilanlarda verilen sat\u0131\u015f rakamlar\u0131 ara\u00e7lar\u0131n ger\u00e7ek de\u011ferleri de\u011fil.\n\u0130nternet sitelerine 'sat\u0131l\u0131rsa' diye yaz\u0131lan fiyatlar \u00fczerinden insanlar\u0131n kendi arabalar\u0131na de\u011fer bi\u00e7meleri sonucu piyasa bu hale geldi.\nBize g\u00f6re bu suni bir y\u00fckseli\u015f.\"\nde\u011ferlendirmesinde bulundu.\nYan\u0131k, bunda son d\u00f6nemde ikinci el arac\u0131n piyasa de\u011ferini belirleyen uygulamalar\u0131n da etkisi oldu\u011funu anlatarak, \u015funlar\u0131 kaydetti:\"Bu uygulamaya arac\u0131n\u0131z\u0131n marka ve modelini girdi\u011finiz zaman arac\u0131n ka\u00e7 paraya sat\u0131laca\u011f\u0131n\u0131 s\u00f6yl\u00fcyor.\nBurada yap\u0131lan de\u011ferlendirme internet sitelerine ayn\u0131 marka ve modelde konulan ara\u00e7lar\u0131n ortalamas\u0131 \u00fczerinden yap\u0131l\u0131yor.\nBu uygulamayla verilen fiyata bakarak insanlar ara\u00e7lar\u0131na bedel yaz\u0131yor.\nDolay\u0131s\u0131yla buradaki rakam da ger\u00e7e\u011fi yans\u0131tm\u0131yor.\nBu durum ne kadar devam eder, kestiremiyoruz.\nBu \u015fekilde devam edece\u011fini tahmin etmiyoruz.\nBir yerde t\u0131kanma ya\u015fanabilir ve piyasa \u00e7\u0131kmaza girebilir.\"",
    "article_html": "",
    "meta_description": "\u0130kinci el piyasas\u0131nda otomatik vitesli ara\u00e7lara olan ilgi her ge\u00e7en g\u00fcn art\u0131yor.",
    "meta_lang": "tr"
}