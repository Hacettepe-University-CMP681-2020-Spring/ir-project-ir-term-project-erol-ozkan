{
    "article_id": "66711aee7fdd775827a58d8a9c8d2197.1590266016.646042",
    "title": "Son Dakika | Be\u015fikta\u015f'tan Vida'n\u0131n menajerine talimat: 'Kul\u00fcp bulun'",
    "authors": [],
    "canonical_link": "https://www.hurriyet.com.tr/sporarena/son-dakika-besiktastan-vidanin-menajerine-talimat-kulup-bulun-41523969",
    "url": "http://hurriyet.com.tr/sporarena/son-dakika-besiktastan-vidanin-menajerine-talimat-kulup-bulun-41523969",
    "top_img": "https://i4.hurimg.com/i/hurriyet/75/0x0/5ec84b257152d80624cc2378.jpg",
    "meta_img": "https://i4.hurimg.com/i/hurriyet/75/0x0/5ec84b257152d80624cc2378.jpg",
    "movies": [],
    "text": "Be\u015fikta\u015f'ta ba\u015fkan Ahmet Nur \u00c7ebi ve y\u00f6netimi, futbol tak\u0131m\u0131nda k\u00fc\u00e7\u00fclme hareketini resmen ba\u015flatt\u0131. 2020-21 sezonunda tak\u0131m\u0131n maa\u015f b\u00fct\u00e7esini 35 milyon Euro olarak belirleyen y\u00f6netim, bu do\u011frultuda, y\u00fcksek maa\u015f alan oyuncularla yollar\u0131 ay\u0131rmay\u0131 planl\u0131yor. Ba\u015fkan \u00c7ebi ve y\u00f6neticilerin masaya oturdu\u011fu ilk isim ise Domagoj Vida oldu. Y\u0131lda 3 milyon Euro net \u00fccret alan H\u0131rvat stoperin menajeriyle bir toplant\u0131 yapan siyah beyazl\u0131lar, kul\u00fcb\u00fcn mali durumunu anlat\u0131p, bu paray\u0131 \u00f6demelerinin imkans\u0131z oldu\u011funu ifade etti.\n\n\u00c7OK MEMNUNUZ ANCAK...\n\n\u00dc\u00e7 y\u0131ld\u0131r siyah beyazl\u0131 formay\u0131 giyen Vida\u2019dan \u00e7ok memnun olduklar\u0131n\u0131, ancak kul\u00fcb\u00fcn \u015fartlar\u0131n\u0131n gelecek sezon da birlikte olmaya m\u00fcsaade etmedi\u011fini s\u00f6yleyen \u00c7ebi ve y\u00f6neticilerin, \u201cVida iyi bir profesyonel ve \u00e7ok de\u011ferli bir oyuncu. G\u00f6n\u00fcl ister ki kendisiyle uzun y\u0131llar \u00e7al\u0131\u015fal\u0131m. Fakat kul\u00fcb\u00fcn \u015fartlar\u0131 ortada. Koronavir\u00fcs nedeniyle ma\u00e7lar\u0131n durdurulmas\u0131, bizi iyice zor durumda b\u0131rakt\u0131. Sizden Vida\u2019ya yurt i\u00e7i veya yurt d\u0131\u015f\u0131ndan bir kul\u00fcp bulman\u0131z\u0131 istiyoruz. E\u011fer bunu yapabilirseniz bizi b\u00fcy\u00fck bir y\u00fckten kurtar\u0131rs\u0131n\u0131z\u201d dedi\u011fi \u00f6\u011frenildi.\n\nFIFA'YA \u015e\u0130KAYET ETMED\u0130\n\nBu arada Domagoj Vida\u2019n\u0131n, birikmi\u015f alacaklar\u0131 olmas\u0131na kar\u015f\u0131n Be\u015fikta\u015f Kul\u00fcb\u00fc\u2019ne jest yaparak, FIFA\u2019ya \u015fikayet etme yoluna gitmedi\u011fi ve bunu da y\u00f6netime deklere etti\u011fi bildirildi. Siyah beyazl\u0131lar\u0131n en \u00e7ok kazanan futbolcusu olan 31 ya\u015f\u0131ndaki futbolcunun piyasa de\u011feri 6.5 milyon Euro.\n\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da! Oynamak/\u0130zlemek i\u00e7in buraya t\u0131klay\u0131n!",
    "keywords": [
        "\u00e7ok",
        "dakika",
        "bulun",
        "kul\u00fcp",
        "kul\u00fcb\u00fcn",
        "vidan\u0131n",
        "son",
        "siyah",
        "talimat",
        "milyon",
        "ve",
        "bir",
        "vida",
        "menajerine",
        "yurt",
        "y\u00f6neticilerin",
        "\u00e7ebi",
        "be\u015fikta\u015ftan"
    ],
    "meta_keywords": [
        "Be\u015fikta\u015f",
        "\u00c7ebi",
        "Vida"
    ],
    "publish_date": null,
    "summary": "Be\u015fikta\u015f'ta ba\u015fkan Ahmet Nur \u00c7ebi ve y\u00f6netimi, futbol tak\u0131m\u0131nda k\u00fc\u00e7\u00fclme hareketini resmen ba\u015flatt\u0131.\n2020-21 sezonunda tak\u0131m\u0131n maa\u015f b\u00fct\u00e7esini 35 milyon Euro olarak belirleyen y\u00f6netim, bu do\u011frultuda, y\u00fcksek maa\u015f alan oyuncularla yollar\u0131 ay\u0131rmay\u0131 planl\u0131yor.\nBa\u015fkan \u00c7ebi ve y\u00f6neticilerin masaya oturdu\u011fu ilk isim ise Domagoj Vida oldu.\nY\u0131lda 3 milyon Euro net \u00fccret alan H\u0131rvat stoperin menajeriyle bir toplant\u0131 yapan siyah beyazl\u0131lar, kul\u00fcb\u00fcn mali durumunu anlat\u0131p, bu paray\u0131 \u00f6demelerinin imkans\u0131z oldu\u011funu ifade etti.\n\u00c7OK MEMNUNUZ ANCAK...\u00dc\u00e7 y\u0131ld\u0131r siyah beyazl\u0131 formay\u0131 giyen Vida\u2019dan \u00e7ok memnun olduklar\u0131n\u0131, ancak kul\u00fcb\u00fcn \u015fartlar\u0131n\u0131n gelecek sezon da birlikte olmaya m\u00fcsaade etmedi\u011fini s\u00f6yleyen \u00c7ebi ve y\u00f6neticilerin, \u201cVida iyi bir profesyonel ve \u00e7ok de\u011ferli bir oyuncu.\nG\u00f6n\u00fcl ister ki kendisiyle uzun y\u0131llar \u00e7al\u0131\u015fal\u0131m.\nFakat kul\u00fcb\u00fcn \u015fartlar\u0131 ortada.\nKoronavir\u00fcs nedeniyle ma\u00e7lar\u0131n durdurulmas\u0131, bizi iyice zor durumda b\u0131rakt\u0131.\nSizden Vida\u2019ya yurt i\u00e7i veya yurt d\u0131\u015f\u0131ndan bir kul\u00fcp bulman\u0131z\u0131 istiyoruz.\nE\u011fer bunu yapabilirseniz bizi b\u00fcy\u00fck bir y\u00fckten kurtar\u0131rs\u0131n\u0131z\u201d dedi\u011fi \u00f6\u011frenildi.\nFIFA'YA \u015e\u0130KAYET ETMED\u0130Bu arada Domagoj Vida\u2019n\u0131n, birikmi\u015f alacaklar\u0131 olmas\u0131na kar\u015f\u0131n Be\u015fikta\u015f Kul\u00fcb\u00fc\u2019ne jest yaparak, FIFA\u2019ya \u015fikayet etme yoluna gitmedi\u011fi ve bunu da y\u00f6netime deklere etti\u011fi bildirildi.\nSiyah beyazl\u0131lar\u0131n en \u00e7ok kazanan futbolcusu olan 31 ya\u015f\u0131ndaki futbolcunun piyasa de\u011feri 6.5 milyon Euro.\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da!\nOynamak/\u0130zlemek i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - Futbol tak\u0131m\u0131n\u0131n b\u00fct\u00e7esini 35 milyon Euro\u2019ya indirme karar\u0131 alan Ahmet Nur \u00c7ebi ve y\u00f6netimi, y\u0131lda 3 milyon Euro garanti \u00fccret alan Vida\u2019y\u0131 satmak i\u00e7in harekete ge\u00e7ti.",
    "meta_lang": "tr"
}