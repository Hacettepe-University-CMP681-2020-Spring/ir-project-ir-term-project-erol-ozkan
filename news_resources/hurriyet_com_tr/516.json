{
    "article_id": "244be5d886983a073a54618f9c81573a.1590266293.759261",
    "title": "Safranbolu lokumuna Kovid-19 molas\u0131",
    "authors": [
        "Belgin Ekmen Yenilmez",
        "Evde Yap\u0131labilecek Ramazan Tatl\u0131s\u0131",
        "Hatay K\u00f6mbesi",
        "Ali Mira\u00e7 A\u015f\u0131k",
        "Ne G\u00fczel G\u00fcnlerdi",
        "Derya Korkmaz",
        "Sadece Antalya Da Yiyebilece\u011finiz Lezzetler",
        "\u015ei\u015f K\u00f6fte Ve Tahinli Piyaz",
        "Sine \u0130\u00e7li",
        "Lezzeti Yal\u0131nl\u0131\u011f\u0131ndan Gelen Tarif",
        "Kuzu Etli Nohut",
        "Y\u0131ld\u0131z \u00d6z Samaha",
        "Ot Yemeklerini Sevenler Buraya",
        "Menengi\u00e7 Otu Kavurmas\u0131",
        "Buket \u00c7\u00fcr\u00fck",
        "Karak\u0131l\u00e7\u0131k Bulguruyla Buram Buram Memleket Kokan Bereketli Bir Pilav",
        "Koray G\u00fcnya\u015far",
        "Hayali Yar\u0131m Ekmek D\u00f6nerimi Is\u0131r\u0131rken",
        "Sevin Turan",
        "Ramazan Zaman\u0131 Hurma Zaman\u0131"
    ],
    "canonical_link": "https://www.hurriyet.com.tr/lezizz/safranbolu-lokumuna-kovid-19-molasi-41522514",
    "url": "http://hurriyet.com.tr/lezizz/safranbolu-lokumuna-kovid-19-molasi-41522514",
    "top_img": "https://i4.hurimg.com/i/hurriyet/75/0x0/5ec631f567b0a918b0bad310.jpg",
    "meta_img": "https://i4.hurimg.com/i/hurriyet/75/0x0/5ec631f567b0a918b0bad310.jpg",
    "movies": [],
    "text": "Karab\u00fck'\u00fcn UNESCO D\u00fcnya K\u00fclt\u00fcr Miras\u0131 Listesi'nde bulunan, tarihi evleriyle \u00fcnl\u00fc 3 bin y\u0131ll\u0131k ge\u00e7mi\u015fe sahip Safranbolu il\u00e7esinde, \u00f6zellikle bayramlarda \u00e7ikolatan\u0131n yerini alan lokum, Ramazan Bayram\u0131'nda yeni tip koronavir\u00fcs (Kovid-19) tedbirleri kapsam\u0131nda yap\u0131lmayacak.\n\n\n\nG\u00fcnl\u00fck \u00fcretilen ve t\u00fcketilen, damla sak\u0131zl\u0131, f\u0131nd\u0131kl\u0131, g\u00fcll\u00fc, \u00e7ifte kavrulmu\u015f ve safranl\u0131 olmak \u00fczere 5 \u00e7e\u015fit \u00fcretilen lokumlar, farkl\u0131 lezzet ve dokuda olmas\u0131, elastiki yap\u0131s\u0131, parlak g\u00f6r\u00fcnmesi ve a\u011f\u0131zda \u00e7i\u011f ni\u015fasta tad\u0131 b\u0131rakmamas\u0131 dolay\u0131s\u0131yla talep g\u00f6r\u00fcyor.\n\nT\u00fcrk kent k\u00fclt\u00fcr\u00fcn\u00fcn bug\u00fcne kadar bozulmadan gelen en \u00f6nemli yap\u0131 ta\u015flar\u0131ndan tarihi konaklar\u0131n tasvir edildi\u011fi de\u011fi\u015fik ambalajlarla \u00fcretilen lokumlar, her bayramda yakla\u015f\u0131k 100 ton \u00fcretilip m\u00fc\u015fterilere sunuluyor.\n\n\u0130l\u00e7eyle \u00f6zde\u015fle\u015fen, g\u0131da, ila\u00e7, kozmetik, boya gibi bir\u00e7ok alanda kullan\u0131ld\u0131\u011f\u0131ndan \"mucize bitki\" olarak nitelendirilen safrandan da \u00fcretilen Safranbolu lokumu, her sokak ba\u015f\u0131nda \u00fcretimini ve sat\u0131\u015f\u0131n\u0131 yapan esnaf taraf\u0131ndan misafirlere \u00fccretsiz ikram ediliyor.\n\nAn\u0131t eserleri, kanyonlar\u0131 ve ma\u011faralar\u0131n\u0131n yan\u0131 s\u0131ra genellikle \u00fc\u00e7 katl\u0131, 6-8 odal\u0131, ihtiyaca uygun ve estetik tasarlanm\u0131\u015f konaklar\u0131yla ziyaret\u00e7ilere adeta zamanda yolculuk imkan\u0131 sunan a\u00e7\u0131k hava m\u00fczesi konumundaki tarihi il\u00e7ede, Kovid-19 tedbirleri kapsam\u0131nda Ramazan Bayram\u0131 boyunca lokum \u00fcretilmeyecek.\n\nG\u00dcNL\u00dcK \u00dcRET\u0130L\u0130YOR VE T\u00dcKET\u0130L\u0130YOR\n\nLokum \u00fcreticisi Erdin\u00e7 Sezer, AA muhabirine yapt\u0131\u011f\u0131 a\u00e7\u0131klamada, Safranbolu lokumunun g\u00fcnl\u00fck \u00fcretildi\u011fini ve t\u00fcketildi\u011fini s\u00f6yledi.\n\nGe\u00e7mi\u015f bayramlarda \u00fcretimlerini \u00e7o\u011faltt\u0131klar\u0131n\u0131 ve tonlarca lokum satt\u0131klar\u0131n\u0131 aktaran Sezer, \"Bu bayram koronavir\u00fcs tedbirleri alt\u0131nda ge\u00e7ecek. Bu tedbirler kapsam\u0131nda soka\u011fa \u00e7\u0131kma k\u0131s\u0131tlamas\u0131 da bulunuyor. Bayram s\u00fcresince lokum \u00fcretimimiz olmayacak. Bu g\u00fcnlerin geride kalaca\u011f\u0131na ve yine o eski g\u00fczel g\u00fcnlere d\u00f6nece\u011fimize inan\u0131yoruz.\" diye konu\u015ftu.",
    "keywords": [
        "tarihi",
        "bu",
        "kapsam\u0131nda",
        "molas\u0131",
        "lokumuna",
        "sezer",
        "safranbolu",
        "kovid19",
        "ve",
        "\u00fcretilen",
        "ramazan",
        "lokum",
        "tedbirleri"
    ],
    "meta_keywords": [
        "Safranbolu",
        "lokum",
        "Koronavirus",
        "RAMAZAN",
        "Ramazan Bayram\u0131"
    ],
    "publish_date": null,
    "summary": "Karab\u00fck'\u00fcn UNESCO D\u00fcnya K\u00fclt\u00fcr Miras\u0131 Listesi'nde bulunan, tarihi evleriyle \u00fcnl\u00fc 3 bin y\u0131ll\u0131k ge\u00e7mi\u015fe sahip Safranbolu il\u00e7esinde, \u00f6zellikle bayramlarda \u00e7ikolatan\u0131n yerini alan lokum, Ramazan Bayram\u0131'nda yeni tip koronavir\u00fcs (Kovid-19) tedbirleri kapsam\u0131nda yap\u0131lmayacak.\nG\u00fcnl\u00fck \u00fcretilen ve t\u00fcketilen, damla sak\u0131zl\u0131, f\u0131nd\u0131kl\u0131, g\u00fcll\u00fc, \u00e7ifte kavrulmu\u015f ve safranl\u0131 olmak \u00fczere 5 \u00e7e\u015fit \u00fcretilen lokumlar, farkl\u0131 lezzet ve dokuda olmas\u0131, elastiki yap\u0131s\u0131, parlak g\u00f6r\u00fcnmesi ve a\u011f\u0131zda \u00e7i\u011f ni\u015fasta tad\u0131 b\u0131rakmamas\u0131 dolay\u0131s\u0131yla talep g\u00f6r\u00fcyor.\nT\u00fcrk kent k\u00fclt\u00fcr\u00fcn\u00fcn bug\u00fcne kadar bozulmadan gelen en \u00f6nemli yap\u0131 ta\u015flar\u0131ndan tarihi konaklar\u0131n tasvir edildi\u011fi de\u011fi\u015fik ambalajlarla \u00fcretilen lokumlar, her bayramda yakla\u015f\u0131k 100 ton \u00fcretilip m\u00fc\u015fterilere sunuluyor.\n\u0130l\u00e7eyle \u00f6zde\u015fle\u015fen, g\u0131da, ila\u00e7, kozmetik, boya gibi bir\u00e7ok alanda kullan\u0131ld\u0131\u011f\u0131ndan \"mucize bitki\" olarak nitelendirilen safrandan da \u00fcretilen Safranbolu lokumu, her sokak ba\u015f\u0131nda \u00fcretimini ve sat\u0131\u015f\u0131n\u0131 yapan esnaf taraf\u0131ndan misafirlere \u00fccretsiz ikram ediliyor.\nAn\u0131t eserleri, kanyonlar\u0131 ve ma\u011faralar\u0131n\u0131n yan\u0131 s\u0131ra genellikle \u00fc\u00e7 katl\u0131, 6-8 odal\u0131, ihtiyaca uygun ve estetik tasarlanm\u0131\u015f konaklar\u0131yla ziyaret\u00e7ilere adeta zamanda yolculuk imkan\u0131 sunan a\u00e7\u0131k hava m\u00fczesi konumundaki tarihi il\u00e7ede, Kovid-19 tedbirleri kapsam\u0131nda Ramazan Bayram\u0131 boyunca lokum \u00fcretilmeyecek.\nG\u00dcNL\u00dcK \u00dcRET\u0130L\u0130YOR VE T\u00dcKET\u0130L\u0130YORLokum \u00fcreticisi Erdin\u00e7 Sezer, AA muhabirine yapt\u0131\u011f\u0131 a\u00e7\u0131klamada, Safranbolu lokumunun g\u00fcnl\u00fck \u00fcretildi\u011fini ve t\u00fcketildi\u011fini s\u00f6yledi.\nGe\u00e7mi\u015f bayramlarda \u00fcretimlerini \u00e7o\u011faltt\u0131klar\u0131n\u0131 ve tonlarca lokum satt\u0131klar\u0131n\u0131 aktaran Sezer, \"Bu bayram koronavir\u00fcs tedbirleri alt\u0131nda ge\u00e7ecek.\nBu tedbirler kapsam\u0131nda soka\u011fa \u00e7\u0131kma k\u0131s\u0131tlamas\u0131 da bulunuyor.\nBayram s\u00fcresince lokum \u00fcretimimiz olmayacak.\nBu g\u00fcnlerin geride kalaca\u011f\u0131na ve yine o eski g\u00fczel g\u00fcnlere d\u00f6nece\u011fimize inan\u0131yoruz.\"\ndiye konu\u015ftu.",
    "article_html": "",
    "meta_description": "Karab\u00fck'\u00fcn UNESCO D\u00fcnya K\u00fclt\u00fcr Miras\u0131 Listesi'nde bulunan, tarihi evleriyle \u00fcnl\u00fc Safranbolu il\u00e7esinde, \u00f6zellikle bayramlarda \u00e7ikolatan\u0131n yerini alan lokum, Ramazan Bayram\u0131'nda koronavir\u00fcs tedbirleri kapsam\u0131nda \u00fcretilmeyecek.",
    "meta_lang": "tr"
}