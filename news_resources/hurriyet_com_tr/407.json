{
    "article_id": "c5d12fb8d7a8617aab39fdaf1789d623.1590266206.4556348",
    "title": "\u2018Ceza kesin dedim, dayak yedim\u2019",
    "authors": [],
    "canonical_link": "https://www.hurriyet.com.tr/avrupa/ceza-kesin-dedim-dayak-yedim-41522388",
    "url": "http://hurriyet.com.tr/avrupa/ceza-kesin-dedim-dayak-yedim-41522388",
    "top_img": "https://i4.hurimg.com/i/hurriyet/75/0x0/5ec61a827152d81218fe2a32.jpg",
    "meta_img": "https://i4.hurimg.com/i/hurriyet/75/0x0/5ec61a827152d81218fe2a32.jpg",
    "movies": [],
    "text": "\u201c\u0130\u015e arkada\u015f\u0131mla al\u0131\u015fveri\u015fteydim. Niyetliydim, iftar vaktine az kalm\u0131\u015ft\u0131. Son treni yakalamaya \u00e7al\u0131\u015f\u0131yorduk, tela\u015fl\u0131yd\u0131k. Tren gar\u0131na varmadan \u00f6nce polis memuru beni ba\u011f\u0131rarak uyard\u0131. Maskemi takmam\u0131 istedi. Ben de tamam takar\u0131m dedim. Maskemi \u00e7antamdam \u00e7\u0131kar\u0131p takt\u0131m ve tren gar\u0131na girdim. Sa\u011f\u0131ma soluma bakt\u0131m kimse maskesini takmam\u0131\u015ft\u0131. Yine de takay\u0131m dedim. Takar takmaz memurun arkamdan ko\u015ftu\u011funu g\u00f6rd\u00fcm. Gelir gelmez ba\u011f\u0131rd\u0131, orada olay \u00e7\u0131karmak istedi\u011fini anlad\u0131m. 100 Euro ceza kesmek istedi. Baya ba\u011f\u0131rd\u0131 ve olay \u00e7\u0131kard\u0131, i\u015f arkada\u015f\u0131m araya girdi. \u2018Niye bu kadar abart\u0131l\u0131yor\u2019 diye sordu polise. Benim maskeyi yava\u015f takt\u0131\u011f\u0131m\u0131 s\u00f6ylediler. Polislerin etraf\u0131ma dizildi. 10 ki\u015fiydiler, 4-5\u2019i beni itekliyorlard\u0131. \u2018Ben bir yere ka\u00e7t\u0131\u011f\u0131m yok sakinim ben dedim. \u015eu an biraz abart\u0131l\u0131yor durum\u2019 dedim. \u2018Niye bu kadar polis var etraf\u0131mda\u2019 dedim. \u2018Sen polisle oynayamazs\u0131n biz sana yerini g\u00f6sterece\u011fiz\u2019 dediler. Sakin oldu\u011fumu s\u00f6yledim. \u2018Ceza kesmek istiyorsan\u0131z kimli\u011fimi vereyim ceza kesin\u2019 dedim.\u201d\n\n\u2018KEND\u0130M\u0130 F\u0130LMDE SANDIM\u2019\n\n\u201cPolislere oru\u00e7lu oldu\u011fumu ve iftara yeti\u015fmek istedi\u011fimi s\u00f6yledim. \u0130tekleyip durdular sonra polis kolunun alt\u0131na ald\u0131. Yere indirdi o arada zaten hepsi \u00fczerime z\u0131plad\u0131. Kafam\u0131 betona \u00e7arpt\u0131lar, kaburgalar\u0131m\u0131 tekmelediler, yumruk att\u0131lar. Yerdeyken kolumu kelep\u00e7elediler. Vuruyorlard\u0131, \u015foktayd\u0131m, anlamad\u0131m kendimi filmde sand\u0131m o an. Ba\u011f\u0131rd\u0131m, \u2018Yard\u0131m edin\u2019 dedim. Bunlara ra\u011fmen vurmaya devam ettiler. \u00dczerime \u00e7\u0131kt\u0131lar, ezdiler. Milletin i\u00e7erisinde rezil ettiler. Polise kar\u015f\u0131 hi\u00e7bir \u015fey yapmad\u0131m. \u015eiddet uygulamalar\u0131na gerek yoktu. Kar\u015f\u0131 gelmedim, tehdit etmedim. Buna ra\u011fmen diz\u00fcst\u00fc y\u00fcr\u00fcmemi istediler. Yerde s\u00fcr\u00fcklediler. \u2018Zaten beni yeterince rezil ettiniz. B\u0131rak\u0131n da dik y\u00fcr\u00fcyeyim\u2019 dedim. Milletin bana ne yapt\u0131klar\u0131n\u0131 g\u00f6rmelerini istemiyorlard\u0131. Bana \u2018Nas\u0131l istiyorsam \u00f6yle y\u00fcr\u00fcyeceksin. Benim istedi\u011fim gibi y\u00fcr\u00fcyeceksin\u2019 dedi.\u201d\n\nORTADA CEZA YOK\n\n\u201cBeni karakola g\u00f6t\u00fcrd\u00fcler. \u00dczerime \u00e7\u0131kt\u0131, uyu\u015fturucu arad\u0131. Yani her yabanc\u0131n\u0131n veya her T\u00fcrk\u2019\u00fcn uyu\u015fturucu sat\u0131c\u0131s\u0131 oldu\u011fu anlam\u0131na m\u0131 geliyor onu anlamad\u0131m. Tipim mi o ifadeyi verdi kendisine. Ona baya \u015fa\u015f\u0131rd\u0131m. Beni y\u00fczlerce ki\u015fi aras\u0131ndan se\u00e7meleri \u00e7ok sa\u00e7ma bir olay oldu. Alkoll\u00fc olup olmad\u0131\u011f\u0131m\u0131 sordu \u2018Hay\u0131r\u2019 dedim. Zaten \u00f6nceden de oru\u00e7lu oldu\u011fumu s\u00f6yledi\u011fimi alkol kullanmad\u0131\u011f\u0131m\u0131 s\u00f6yledim. Neden alkol kullanmad\u0131\u011f\u0131m\u0131 sorgulad\u0131, \u2018Bunun sebebi nedir?\u2019 dedi. Kimli\u011fimi istedi verdim. \u2018Sen T\u00fcrk\u2019s\u00fcn, pasaportunu istiyorum\u2019 dedi. Burnum kanad\u0131\u011f\u0131 i\u00e7in mendil istedim ama vermediler. Orucumu a\u00e7mak i\u00e7in su istedim, bu iste\u011fimi de geri \u00e7evirdiler. Maske takmad\u0131\u011f\u0131ma dair ceza keseceklerdi, ceza da yok ortada. Dayak yedim eve gittim.\u201d",
    "keywords": [
        "\u00fczerime",
        "oldu\u011fumu",
        "olay",
        "dayak",
        "dedim",
        "yedim",
        "beni",
        "ceza",
        "ve",
        "s\u00f6yledim",
        "polis",
        "zaten",
        "kesin"
    ],
    "meta_keywords": [
        "Almanya",
        "koronavir\u00fcs",
        "maske kullanma zorunlulu\u011fu",
        "K\u00f6ln",
        "Volkan Koyug\u00f6z"
    ],
    "publish_date": null,
    "summary": "\u201c\u0130\u015e arkada\u015f\u0131mla al\u0131\u015fveri\u015fteydim.\nNiyetliydim, iftar vaktine az kalm\u0131\u015ft\u0131.\nSon treni yakalamaya \u00e7al\u0131\u015f\u0131yorduk, tela\u015fl\u0131yd\u0131k.\nTren gar\u0131na varmadan \u00f6nce polis memuru beni ba\u011f\u0131rarak uyard\u0131.\nMaskemi takmam\u0131 istedi.\nBen de tamam takar\u0131m dedim.\nMaskemi \u00e7antamdam \u00e7\u0131kar\u0131p takt\u0131m ve tren gar\u0131na girdim.\nSa\u011f\u0131ma soluma bakt\u0131m kimse maskesini takmam\u0131\u015ft\u0131.\nYine de takay\u0131m dedim.\nTakar takmaz memurun arkamdan ko\u015ftu\u011funu g\u00f6rd\u00fcm.\nGelir gelmez ba\u011f\u0131rd\u0131, orada olay \u00e7\u0131karmak istedi\u011fini anlad\u0131m.\n100 Euro ceza kesmek istedi.\nBaya ba\u011f\u0131rd\u0131 ve olay \u00e7\u0131kard\u0131, i\u015f arkada\u015f\u0131m araya girdi.\n\u2018Niye bu kadar abart\u0131l\u0131yor\u2019 diye sordu polise.\nBenim maskeyi yava\u015f takt\u0131\u011f\u0131m\u0131 s\u00f6ylediler.\nPolislerin etraf\u0131ma dizildi.\n10 ki\u015fiydiler, 4-5\u2019i beni itekliyorlard\u0131.\n\u2018Ben bir yere ka\u00e7t\u0131\u011f\u0131m yok sakinim ben dedim.\n\u015eu an biraz abart\u0131l\u0131yor durum\u2019 dedim.\n\u2018Niye bu kadar polis var etraf\u0131mda\u2019 dedim.\n\u2018Sen polisle oynayamazs\u0131n biz sana yerini g\u00f6sterece\u011fiz\u2019 dediler.\nSakin oldu\u011fumu s\u00f6yledim.\n\u2018Ceza kesmek istiyorsan\u0131z kimli\u011fimi vereyim ceza kesin\u2019 dedim.\u201d\u2018KEND\u0130M\u0130 F\u0130LMDE SANDIM\u2019\u201cPolislere oru\u00e7lu oldu\u011fumu ve iftara yeti\u015fmek istedi\u011fimi s\u00f6yledim.\n\u0130tekleyip durdular sonra polis kolunun alt\u0131na ald\u0131.\nYere indirdi o arada zaten hepsi \u00fczerime z\u0131plad\u0131.\nKafam\u0131 betona \u00e7arpt\u0131lar, kaburgalar\u0131m\u0131 tekmelediler, yumruk att\u0131lar.\nVuruyorlard\u0131, \u015foktayd\u0131m, anlamad\u0131m kendimi filmde sand\u0131m o an.\nBa\u011f\u0131rd\u0131m, \u2018Yard\u0131m edin\u2019 dedim.\nBunlara ra\u011fmen vurmaya devam ettiler.\n\u00dczerime \u00e7\u0131kt\u0131lar, ezdiler.\nPolise kar\u015f\u0131 hi\u00e7bir \u015fey yapmad\u0131m.\nBuna ra\u011fmen diz\u00fcst\u00fc y\u00fcr\u00fcmemi istediler.\n\u2018Zaten beni yeterince rezil ettiniz.\nB\u0131rak\u0131n da dik y\u00fcr\u00fcyeyim\u2019 dedim.\nMilletin bana ne yapt\u0131klar\u0131n\u0131 g\u00f6rmelerini istemiyorlard\u0131.\nBana \u2018Nas\u0131l istiyorsam \u00f6yle y\u00fcr\u00fcyeceksin.\nBenim istedi\u011fim gibi y\u00fcr\u00fcyeceksin\u2019 dedi.\u201dORTADA CEZA YOK\u201cBeni karakola g\u00f6t\u00fcrd\u00fcler.\n\u00dczerime \u00e7\u0131kt\u0131, uyu\u015fturucu arad\u0131.\nYani her yabanc\u0131n\u0131n veya her T\u00fcrk\u2019\u00fcn uyu\u015fturucu sat\u0131c\u0131s\u0131 oldu\u011fu anlam\u0131na m\u0131 geliyor onu anlamad\u0131m.\nTipim mi o ifadeyi verdi kendisine.\nBeni y\u00fczlerce ki\u015fi aras\u0131ndan se\u00e7meleri \u00e7ok sa\u00e7ma bir olay oldu.\nAlkoll\u00fc olup olmad\u0131\u011f\u0131m\u0131 sordu \u2018Hay\u0131r\u2019 dedim.\nZaten \u00f6nceden de oru\u00e7lu oldu\u011fumu s\u00f6yledi\u011fimi alkol kullanmad\u0131\u011f\u0131m\u0131 s\u00f6yledim.\nNeden alkol kullanmad\u0131\u011f\u0131m\u0131 sorgulad\u0131, \u2018Bunun sebebi nedir?\u2019 dedi.\nKimli\u011fimi istedi verdim.\n\u2018Sen T\u00fcrk\u2019s\u00fcn, pasaportunu istiyorum\u2019 dedi.\nBurnum kanad\u0131\u011f\u0131 i\u00e7in mendil istedim ama vermediler.\nOrucumu a\u00e7mak i\u00e7in su istedim, bu iste\u011fimi de geri \u00e7evirdiler.\nMaske takmad\u0131\u011f\u0131ma dair ceza keseceklerdi, ceza da yok ortada.\nDayak yedim eve gittim.\u201d",
    "article_html": "",
    "meta_description": "Almanya\u2019da koronavir\u00fcs \u00f6nlemleri kapsam\u0131nda, toplu ta\u015f\u0131mada maske kullanma zorunlulu\u011fu getirilmi\u015fti. K\u00f6ln\u2019de ya\u015fayan Volkan Koyug\u00f6z, iftara yeti\u015fmek i\u00e7in tren istasyonuna aceleden maskesiz girince polis \u015fiddetine maruz kald\u0131\u011f\u0131n\u0131 iddia etti. Polis taraf\u0131ndan tartaklan\u0131p darp edildi\u011fini belirten Koyug\u00f6z, \u015funlar\u0131 s\u00f6yledi:",
    "meta_lang": "tr"
}