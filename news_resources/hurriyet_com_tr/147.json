{
    "article_id": "ed198a1893f6e936e2fe2b0a6a025490.1590265833.0143144",
    "title": "T\u00fcp bebek tedavisi \u00f6ncesi v\u00fccudu nas\u0131l haz\u0131rlamal\u0131y\u0131z?",
    "authors": [],
    "canonical_link": "https://www.hurriyet.com.tr/kelebek/saglik/tup-bebek-tedavisi-oncesi-vucudu-nasil-hazirlamaliyiz-40854783",
    "url": "http://hurriyet.com.tr/kelebek/saglik/tup-bebek-tedavisi-oncesi-vucudu-nasil-hazirlamaliyiz-40854783",
    "top_img": "https://i4.hurimg.com/i/hurriyet/75/0x0/5b1632908f1ed7114c3886ec.jpg",
    "meta_img": "https://i4.hurimg.com/i/hurriyet/75/0x0/5b1632908f1ed7114c3886ec.jpg",
    "movies": [],
    "text": "T\u00fcp bebekte her basamak gebelik ba\u015far\u0131s\u0131n\u0131 etkilemektedir. Embriyoloji laboratuvar\u0131nda i\u015flem g\u00f6ren yumurta ve spermin kalitesinin embriyoloji laboratuvar\u0131n\u0131n donan\u0131m ve deneyimi kadar \u00f6nemli oldu\u011fu g\u00f6zden ka\u00e7\u0131r\u0131lmamas\u0131 gereken bir noktad\u0131r. Kullan\u0131lan ila\u00e7 protokolleri kalite \u00fczerine etkili olsa bile biliyoruz ki en nihayetinde v\u00fccudun kaliteli sperm ya da yumurta \u00fcretebilme yetene\u011fi as\u0131l belirleyici etmendir. O halde hen\u00fcz t\u00fcp bebek tedavisine ba\u015flamadan \u00f6nce yumurtal\u0131k ve testislere d\u0131\u015fardan uygulanacak destek tedavileri ile yard\u0131mc\u0131 olunabilir mi sorusu ak\u0131llara gelmektedir. V\u00fccutta yumurta veya sperm \u00fcretimini belli a\u015famalarda bloke eden; \u00f6rne\u011fin genetik problemler benzeri nedenleri bir kenara koyacak olursak diyetle al\u0131nan g\u0131dalar\u0131n ya da ya\u015fan\u0131lan ortam \u00f6zellikleri ile v\u00fccudun maruz kald\u0131\u011f\u0131 kimyasal/fiziksel etkenlerin d\u00fczenlenmesi, \u00fcreme h\u00fccrelerinin kalitesinde ve dolay\u0131s\u0131yla gebelik ba\u015far\u0131s\u0131n\u0131n art\u0131\u015f\u0131nda olduk\u00e7a \u00f6nemli yere sahiptir\n\n\u00c7iftlerin her ikisi i\u00e7in de ge\u00e7erli olmakla beraber \u00f6zellikle t\u00fcp bebek tedavisine haz\u0131rl\u0131k yapan kad\u0131n hastalar i\u00e7in a\u015fa\u011f\u0131daki hususlara dikkat edilmesi olduk\u00e7a \u00f6nemlidir.\n\n-- Yap\u0131lacak ya\u015fam tarz\u0131 de\u011fi\u015fiklikleri i\u00e7in \u00f6nerilen ideal olarak hastalar\u0131n kendisine \u00fc\u00e7 ayl\u0131k s\u00fcre ay\u0131rmas\u0131d\u0131r (acilen zaman kaybetmeden tedaviye ba\u015flamas\u0131 gereken kanser hastalar\u0131nda bu s\u00fcre beklenemeyebilir). Bu s\u00fcre bir nevi v\u00fccut ve bunun akabinde beyindeki negatif kodlamalar i\u00e7in detoks amac\u0131 ta\u015f\u0131maktad\u0131r.\n\n-- Kilo kontrol\u00fc: \u00d6zellikle v\u00fccut kitle indeksi (VK\u0130) y\u00fcksek olan hastalarda kilo verilmesi te\u015fvik edilmeli ve VK\u0130\u2019nin 30 ve alt\u0131nda olmas\u0131 hedeflenmelidir (tam tersine a\u015f\u0131r\u0131 zay\u0131f hastalar\u0131n da gerekli tetkikler sonras\u0131 uzman kontrol\u00fcnde sa\u011fl\u0131kl\u0131 kilo almas\u0131 sa\u011flanmal\u0131d\u0131r).\n\n-- Y\u00fcr\u00fcy\u00fc\u015f, yoga ya da y\u00fczme tarz\u0131nda egzersizler yap\u0131lmal\u0131d\u0131r. Burada kastedilen kesinlikle a\u011f\u0131r egzersiz de\u011fildir, ama\u00e7 bir taraftan v\u00fccudun egzersiz kapasitesini artt\u0131r\u0131p kan dola\u015f\u0131m\u0131n\u0131 d\u00fczenlerken ayn\u0131 zamanda kilo kontrol\u00fcne destek olmakt\u0131r.\n\n-- Gerekli beslenme de\u011fi\u015fiklikleri yap\u0131lmal\u0131d\u0131r. Akdeniz tarz\u0131 beslenmenin yumurtal\u0131klar \u00fczerinde olumlu etkisi bilinmektedir. Her t\u00fcrl\u00fc katk\u0131 maddesi i\u00e7eren haz\u0131r paketli \u00fcr\u00fcnlerden uzak durulmal\u0131d\u0131r. Ayr\u0131ca a\u015f\u0131r\u0131 kafein al\u0131m\u0131n\u0131n do\u011furganl\u0131k \u00fczerinde olumsuz etkileri oldu\u011fundan kahve vb. t\u00fcketimi s\u0131n\u0131rland\u0131r\u0131lmal\u0131d\u0131r. Mutlaka g\u00fcnl\u00fck yeterli su al\u0131m\u0131na \u00f6zen g\u00f6sterilmelidir.\n\n-- D vitamininin \u00fcreme sa\u011fl\u0131\u011f\u0131 \u00fczerindeki \u00f6nemi son y\u0131llarda daha \u00e7ok anla\u015f\u0131lm\u0131\u015f olup D vitamini eksikli\u011finin takviye ile giderilmelidir.\n\n-- V\u00fccuda antioksidan deste\u011fi sa\u011flanmal\u0131d\u0131r. T\u00fcketilecek olan besinlerden sa\u011flanacak antioksidanlar\u0131n yan\u0131 s\u0131ra doktorunuzun \u00f6nerece\u011fi ve h\u00fccre yenilenmesine katk\u0131da bulunacak besin desteklerinden faydalan\u0131labilir (koenzim Q10, C vitamini, \u00e7inko, selenyum, Omega 3, \u00e7e\u015fitli B vitaminleri, folik asit gibi)\n\n-- Maruz kal\u0131nan kimyasal d\u00fczeyini m\u00fcmk\u00fcn olan en az d\u00fczeye indirmek gereklidir. Bu konu asl\u0131nda en \u00e7ok g\u00f6zden ka\u00e7\u0131r\u0131lan durumlardand\u0131r. \u00c7\u00fcnk\u00fc kimyasal deyince pek \u00e7ok ki\u015finin akl\u0131na sanayide kullan\u0131lan ya da zaten insan sa\u011fl\u0131\u011f\u0131na kesin olarak zararl\u0131 oldu\u011fu bilinen kimyasallar gelmektedir. Oysa as\u0131l ve belki de daha \u00f6nemli olan kimyasal maruziyeti g\u00fcnl\u00fck hayat\u0131n ak\u0131\u015f\u0131 i\u00e7inde olmaktad\u0131r. \u00d6zellikle her g\u00fcn kullan\u0131lan temizlik maddeleri, \u015fampuan/v\u00fccut jelleri, deodorantlar ve kozmetik \u00fcr\u00fcnler en \u00e7ok maruz kal\u0131nan kimyasallard\u0131r. \u00c7o\u011fu kez g\u00f6z ard\u0131 edilen bu \u00fcr\u00fcnlerdeki kimi bile\u015fenler v\u00fccutta ciddi hormonal dengesizliklere yol a\u00e7maktad\u0131r. Bu \u00fcr\u00fcnlerin kullan\u0131lmamas\u0131 ya da kullan\u0131lacak olsa bile m\u00fcmk\u00fcn olan en az katk\u0131 maddesi i\u00e7erenlerin tercih edilmesi ve \u00fcr\u00fcne maruziyet s\u00fcresinin s\u0131n\u0131rland\u0131r\u0131lmas\u0131 \u00f6nemlidir.\n\nB\u00fct\u00fcn ya\u015fam tarz\u0131 de\u011fi\u015fikliklerinin v\u00fccut ve \u00fcreme h\u00fccreleri \u00fczerine olumlu etkilerini g\u00f6rebilmek ve bunlar\u0131 peki\u015ftirebilmek i\u00e7in ki\u015finin beynindeki olumsuz kodlamalar\u0131 azaltmas\u0131/ortadan kald\u0131rmas\u0131 olduk\u00e7a \u00f6nemlidir. Bu hususta hastan\u0131n ailesi ve yak\u0131n \u00e7evresi b\u00fcy\u00fck rol oynamakla beraber gerekli durumlarda profesyonel yard\u0131m almaktan ka\u00e7\u0131n\u0131lmamal\u0131d\u0131r\n\narpanetmedya.com'a katk\u0131lar\u0131 i\u00e7in te\u015fekk\u00fcrler.",
    "keywords": [
        "olan",
        "\u00e7ok",
        "kilo",
        "bu",
        "tedavisi",
        "t\u00fcp",
        "\u00f6ncesi",
        "v\u00fccudu",
        "i\u00e7in",
        "ve",
        "ya",
        "bir",
        "nas\u0131l",
        "haz\u0131rlamal\u0131y\u0131z",
        "da",
        "en",
        "bebek"
    ],
    "meta_keywords": [
        "t\u00fcp bebek",
        "Hamilelik",
        "Zehra Onar \u015eekerci",
        "k\u0131s\u0131rl\u0131k problemi",
        "infertilite"
    ],
    "publish_date": null,
    "summary": "T\u00fcp bebekte her basamak gebelik ba\u015far\u0131s\u0131n\u0131 etkilemektedir.\nEmbriyoloji laboratuvar\u0131nda i\u015flem g\u00f6ren yumurta ve spermin kalitesinin embriyoloji laboratuvar\u0131n\u0131n donan\u0131m ve deneyimi kadar \u00f6nemli oldu\u011fu g\u00f6zden ka\u00e7\u0131r\u0131lmamas\u0131 gereken bir noktad\u0131r.\nKullan\u0131lan ila\u00e7 protokolleri kalite \u00fczerine etkili olsa bile biliyoruz ki en nihayetinde v\u00fccudun kaliteli sperm ya da yumurta \u00fcretebilme yetene\u011fi as\u0131l belirleyici etmendir.\nO halde hen\u00fcz t\u00fcp bebek tedavisine ba\u015flamadan \u00f6nce yumurtal\u0131k ve testislere d\u0131\u015fardan uygulanacak destek tedavileri ile yard\u0131mc\u0131 olunabilir mi sorusu ak\u0131llara gelmektedir.\nV\u00fccutta yumurta veya sperm \u00fcretimini belli a\u015famalarda bloke eden; \u00f6rne\u011fin genetik problemler benzeri nedenleri bir kenara koyacak olursak diyetle al\u0131nan g\u0131dalar\u0131n ya da ya\u015fan\u0131lan ortam \u00f6zellikleri ile v\u00fccudun maruz kald\u0131\u011f\u0131 kimyasal/fiziksel etkenlerin d\u00fczenlenmesi, \u00fcreme h\u00fccrelerinin kalitesinde ve dolay\u0131s\u0131yla gebelik ba\u015far\u0131s\u0131n\u0131n art\u0131\u015f\u0131nda olduk\u00e7a \u00f6nemli yere sahiptir\u00c7iftlerin her ikisi i\u00e7in de ge\u00e7erli olmakla beraber \u00f6zellikle t\u00fcp bebek tedavisine haz\u0131rl\u0131k yapan kad\u0131n hastalar i\u00e7in a\u015fa\u011f\u0131daki hususlara dikkat edilmesi olduk\u00e7a \u00f6nemlidir.\n-- Yap\u0131lacak ya\u015fam tarz\u0131 de\u011fi\u015fiklikleri i\u00e7in \u00f6nerilen ideal olarak hastalar\u0131n kendisine \u00fc\u00e7 ayl\u0131k s\u00fcre ay\u0131rmas\u0131d\u0131r (acilen zaman kaybetmeden tedaviye ba\u015flamas\u0131 gereken kanser hastalar\u0131nda bu s\u00fcre beklenemeyebilir).\nBu s\u00fcre bir nevi v\u00fccut ve bunun akabinde beyindeki negatif kodlamalar i\u00e7in detoks amac\u0131 ta\u015f\u0131maktad\u0131r.\n-- Kilo kontrol\u00fc: \u00d6zellikle v\u00fccut kitle indeksi (VK\u0130) y\u00fcksek olan hastalarda kilo verilmesi te\u015fvik edilmeli ve VK\u0130\u2019nin 30 ve alt\u0131nda olmas\u0131 hedeflenmelidir (tam tersine a\u015f\u0131r\u0131 zay\u0131f hastalar\u0131n da gerekli tetkikler sonras\u0131 uzman kontrol\u00fcnde sa\u011fl\u0131kl\u0131 kilo almas\u0131 sa\u011flanmal\u0131d\u0131r).\n-- Y\u00fcr\u00fcy\u00fc\u015f, yoga ya da y\u00fczme tarz\u0131nda egzersizler yap\u0131lmal\u0131d\u0131r.\nBurada kastedilen kesinlikle a\u011f\u0131r egzersiz de\u011fildir, ama\u00e7 bir taraftan v\u00fccudun egzersiz kapasitesini artt\u0131r\u0131p kan dola\u015f\u0131m\u0131n\u0131 d\u00fczenlerken ayn\u0131 zamanda kilo kontrol\u00fcne destek olmakt\u0131r.\n-- Gerekli beslenme de\u011fi\u015fiklikleri yap\u0131lmal\u0131d\u0131r.\nAkdeniz tarz\u0131 beslenmenin yumurtal\u0131klar \u00fczerinde olumlu etkisi bilinmektedir.\nHer t\u00fcrl\u00fc katk\u0131 maddesi i\u00e7eren haz\u0131r paketli \u00fcr\u00fcnlerden uzak durulmal\u0131d\u0131r.\nAyr\u0131ca a\u015f\u0131r\u0131 kafein al\u0131m\u0131n\u0131n do\u011furganl\u0131k \u00fczerinde olumsuz etkileri oldu\u011fundan kahve vb.\nt\u00fcketimi s\u0131n\u0131rland\u0131r\u0131lmal\u0131d\u0131r.\nMutlaka g\u00fcnl\u00fck yeterli su al\u0131m\u0131na \u00f6zen g\u00f6sterilmelidir.\n-- D vitamininin \u00fcreme sa\u011fl\u0131\u011f\u0131 \u00fczerindeki \u00f6nemi son y\u0131llarda daha \u00e7ok anla\u015f\u0131lm\u0131\u015f olup D vitamini eksikli\u011finin takviye ile giderilmelidir.\n-- V\u00fccuda antioksidan deste\u011fi sa\u011flanmal\u0131d\u0131r.\nT\u00fcketilecek olan besinlerden sa\u011flanacak antioksidanlar\u0131n yan\u0131 s\u0131ra doktorunuzun \u00f6nerece\u011fi ve h\u00fccre yenilenmesine katk\u0131da bulunacak besin desteklerinden faydalan\u0131labilir (koenzim Q10, C vitamini, \u00e7inko, selenyum, Omega 3, \u00e7e\u015fitli B vitaminleri, folik asit gibi)-- Maruz kal\u0131nan kimyasal d\u00fczeyini m\u00fcmk\u00fcn olan en az d\u00fczeye indirmek gereklidir.\nBu konu asl\u0131nda en \u00e7ok g\u00f6zden ka\u00e7\u0131r\u0131lan durumlardand\u0131r.\n\u00c7\u00fcnk\u00fc kimyasal deyince pek \u00e7ok ki\u015finin akl\u0131na sanayide kullan\u0131lan ya da zaten insan sa\u011fl\u0131\u011f\u0131na kesin olarak zararl\u0131 oldu\u011fu bilinen kimyasallar gelmektedir.\nOysa as\u0131l ve belki de daha \u00f6nemli olan kimyasal maruziyeti g\u00fcnl\u00fck hayat\u0131n ak\u0131\u015f\u0131 i\u00e7inde olmaktad\u0131r.\n\u00d6zellikle her g\u00fcn kullan\u0131lan temizlik maddeleri, \u015fampuan/v\u00fccut jelleri, deodorantlar ve kozmetik \u00fcr\u00fcnler en \u00e7ok maruz kal\u0131nan kimyasallard\u0131r.\n\u00c7o\u011fu kez g\u00f6z ard\u0131 edilen bu \u00fcr\u00fcnlerdeki kimi bile\u015fenler v\u00fccutta ciddi hormonal dengesizliklere yol a\u00e7maktad\u0131r.\nBu \u00fcr\u00fcnlerin kullan\u0131lmamas\u0131 ya da kullan\u0131lacak olsa bile m\u00fcmk\u00fcn olan en az katk\u0131 maddesi i\u00e7erenlerin tercih edilmesi ve \u00fcr\u00fcne maruziyet s\u00fcresinin s\u0131n\u0131rland\u0131r\u0131lmas\u0131 \u00f6nemlidir.\nB\u00fct\u00fcn ya\u015fam tarz\u0131 de\u011fi\u015fikliklerinin v\u00fccut ve \u00fcreme h\u00fccreleri \u00fczerine olumlu etkilerini g\u00f6rebilmek ve bunlar\u0131 peki\u015ftirebilmek i\u00e7in ki\u015finin beynindeki olumsuz kodlamalar\u0131 azaltmas\u0131/ortadan kald\u0131rmas\u0131 olduk\u00e7a \u00f6nemlidir.\nBu hususta hastan\u0131n ailesi ve yak\u0131n \u00e7evresi b\u00fcy\u00fck rol oynamakla beraber gerekli durumlarda profesyonel yard\u0131m almaktan ka\u00e7\u0131n\u0131lmamal\u0131d\u0131rarpanetmedya.com'a katk\u0131lar\u0131 i\u00e7in te\u015fekk\u00fcrler.",
    "article_html": "",
    "meta_description": "T\u00fcp bebek tedavisine karar verilen \u00e7iftlerde genel olarak izlenecek tedavi basamaklar\u0131 belli ba\u015fl\u0131 protokollere g\u00f6re belirlenir. Hastaya g\u00f6re gerekli modifikasyonlar yap\u0131labilse de t\u00fcm tedavilerde ama\u00e7 kad\u0131ndan yeterli say\u0131da olgun yumurta elde edip bunlar\u0131n laboratuvar ortam\u0131nda d\u00f6llenmesini sa\u011flamak ve olu\u015fan...",
    "meta_lang": "tr"
}