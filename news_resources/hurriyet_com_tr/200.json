{
    "article_id": "eadca852ae6178043a8c468dda6914ee.1590265882.6781147",
    "title": "Almanya'n\u0131n en talihsiz tak\u0131m\u0131: Dresden",
    "authors": [],
    "canonical_link": "https://www.hurriyet.com.tr/sporarena/almanyanin-en-talihsiz-takimi-dresden-41523957",
    "url": "http://hurriyet.com.tr/sporarena/almanyanin-en-talihsiz-takimi-dresden-41523957",
    "top_img": "https://i4.hurimg.com/i/hurriyet/75/0x0/5ec8423d7152d80624cc232c.jpg",
    "meta_img": "https://i4.hurimg.com/i/hurriyet/75/0x0/5ec8423d7152d80624cc232c.jpg",
    "movies": [],
    "text": "\u00c7ok de\u011fil, daha 9 May\u0131s\u2019ta iki futbolcusuna koronavir\u00fcs te\u015fhisi konmas\u0131n\u0131n ard\u0131ndan 14 g\u00fcnl\u00fck karantinaya al\u0131nan Almanya 2. Lig ekibi Dynamo Dresden\u2019de yeni yap\u0131lan testlerde bir futbolcu ve bir teknik ekip \u00fcyesi daha \u2018pozitif\u2019 \u00e7\u0131kt\u0131. \u00d6nceden karantinaya al\u0131nan tak\u0131m ve teknik ekip bug\u00fcn antrenmanlara ba\u015flayacak. S\u00f6z konusu iki ki\u015fi ise 14 g\u00fcnl\u00fck karantinaya girecek. Almanya 2. Futbol Ligi, ge\u00e7en hafta ba\u015flamas\u0131na ra\u011fmen karantinada oldu\u011fu i\u00e7in ilk ma\u00e7\u0131na \u00e7\u0131kamayan Dynamo Dresden, ayn\u0131 gerek\u00e7eyle bu haftay\u0131 da bo\u015f ge\u00e7ecek. Sar\u0131 siyahl\u0131lar\u0131n, ilk ma\u00e7\u0131na 31 May\u0131s\u2019ta Stuttgart kar\u015f\u0131s\u0131nda \u00e7\u0131kmas\u0131 bekleniyor. Ligde son basamakta bulunan Dresden\u2019in i\u015fi hi\u00e7 de kolay olmayacak. Karantina nedeniyle zaten yeterinde antrenman yapamayan kul\u00fcp, bu iki bo\u015f ge\u00e7en hafta nedeniyle 18 g\u00fcn i\u00e7inde 7 ma\u00e7 oynamak zorunda kalacak.\n\n'SEZONUN B\u0130TMEMES\u0130 UTAN\u00c7'\n\nSezona 12 Haziran\u2019da ba\u015flamak isteyen \u0130ngiltere\u2019de halen tablonun netle\u015fmemesi tepkilere neden olurken, Championship kul\u00fcplerinden Leeds United\u2019\u0131n as ba\u015fkan\u0131 Angus Kinnear, sezonun tamamlanamamas\u0131 durumunda bunun \u0130ngiltere i\u00e7in b\u00fcy\u00fck bir ay\u0131p olaca\u011f\u0131n\u0131 kaydetti. Kinnear \u201c\u0130ngiltere \u00e7ok iyi bilim insanlar\u0131 ve futbol y\u00f6neticilerine sahip. Art\u0131k sorunlardan yak\u0131nmay\u0131 b\u0131rak\u0131p \u00e7\u00f6z\u00fcm bulmak i\u00e7in kollar\u0131 s\u0131vamak \u015fart. Bundesliga, La Liga ve Serie A ba\u015flarken biz prosed\u00fcrleri yerine getirip ba\u015flayamazsak bu bir milli utan\u00e7 olur\u201d ifadelerini kulland\u0131. Leeds\u2019in 71 puanla lider oldu\u011funu ve mevcut puan tablosunun tescil edilmesi durumunda Premier Lig\u2019e terfi edeceklerini hat\u0131rlatan Kinear, \u201cSahada bitirmek istiyoruz\" dedi.\n\nPLAJDA YUMRUK\n\nMeksika'da yeni tip koronavir\u00fcs (Kovid-19) salg\u0131n\u0131 nedeniyle ask\u0131ya al\u0131nan 1. Futbol Ligi\u2019nde (Liga MX) 2019-2020 sezonu iptal edildi. Liga MX\u2019ten yap\u0131lan a\u00e7\u0131klamada, sezonun sonland\u0131r\u0131lmas\u0131na karar verildi\u011fi ve bu sezon \u015fampiyon ilan edilmeyece\u011fi belirtildi. Ligin ilk iki s\u0131ras\u0131nda yer alan Cruz Azul ve Leon tak\u0131mlar\u0131 gelecek sezon CONCACAF \u015eampiyonlar Ligi\u2019nde m\u00fccadele edecek. Santos Laguna tak\u0131m\u0131nda \u00f6nceki g\u00fcn 8 oyuncunun Kovid-19 testinin pozitif \u00e7\u0131kt\u0131\u011f\u0131n\u0131 duyurulmu\u015ftu.\n\nDISNEYLAND, NBA-LAND OLACAK!\n\nNBA y\u00f6netimi, kalan t\u00fcm kar\u015f\u0131la\u015fmalar\u0131 tek bir merkezde yapma opsiyonu \u00fczerinde bu aralar ciddi olarak kafa yoruyor... NBA Patronu Adam Silver\u2019\u0131n kafas\u0131nda bir kamp\u00fcs ortam\u0131 yaratmak ve t\u00fcm tak\u0131mlar\u0131 tek bir yerde oynatma fikri oldu\u011fu belirtiliyor. Bu kamp\u00fcs\u00fcn neresi olaca\u011f\u0131 konusunda ise iki aday kent \u00f6ne \u00e7\u0131k\u0131yor: Las Vegas ve Orlando. NBA y\u00f6netimine yak\u0131n kaynaklara g\u00f6re; Orlando\u2019daki Disney World Resort (Di\u011fer ad\u0131yla Disneyland) gerek otellerin uygunlu\u011fu, gerek spor tesisleri gerekse yay\u0131n olanaklar\u0131 ile bir ad\u0131m \u00f6nde.\n\nHAVADA Y\u00dcZME ANTRENMANI\n\nK.Mara\u015f\u2019ta bir baba, y\u00fczmeyle u\u011fra\u015fan ve salg\u0131n tedbirleri kapsam\u0131nda evde kalan 12 ya\u015f\u0131ndaki o\u011flunun antrenmanlar\u0131ndan geri kalmamas\u0131 i\u00e7in balkondaki asma demirine d\u00fczenek kurdu. D\u00fczenek sayesinde havada as\u0131l\u0131 kalarak y\u00fczme antrenmanlar\u0131 yapan Z\u00fclkarneyn Mercimeko\u011flu AA\u2019ya yapt\u0131\u011f\u0131 a\u00e7\u0131klamada \u201cHem evde kal\u0131yorum hem sa\u011fl\u0131kla formda kalabiliyorum\u201d derken baba Devlet Mercimeko\u011flu, \u201cSu yok, havada y\u00fcz\u00fcyoruz. Havada u\u00e7an s\u00f6rf yapan var, biz de havada y\u00fcz\u00fcyoruz\u201d diye konu\u015ftu.\n\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da! Oynamak/\u0130zlemek i\u00e7in buraya t\u0131klay\u0131n!",
    "keywords": [
        "liga",
        "karantinaya",
        "bu",
        "tak\u0131m\u0131",
        "almanyan\u0131n",
        "dresden",
        "nedeniyle",
        "havada",
        "talihsiz",
        "i\u00e7in",
        "ilk",
        "ve",
        "bir",
        "iki",
        "en"
    ],
    "meta_keywords": [
        "Dresden",
        "Koronavir\u00fcs",
        "Leeds"
    ],
    "publish_date": null,
    "summary": "\u00c7ok de\u011fil, daha 9 May\u0131s\u2019ta iki futbolcusuna koronavir\u00fcs te\u015fhisi konmas\u0131n\u0131n ard\u0131ndan 14 g\u00fcnl\u00fck karantinaya al\u0131nan Almanya 2.\nLig ekibi Dynamo Dresden\u2019de yeni yap\u0131lan testlerde bir futbolcu ve bir teknik ekip \u00fcyesi daha \u2018pozitif\u2019 \u00e7\u0131kt\u0131.\n\u00d6nceden karantinaya al\u0131nan tak\u0131m ve teknik ekip bug\u00fcn antrenmanlara ba\u015flayacak.\nS\u00f6z konusu iki ki\u015fi ise 14 g\u00fcnl\u00fck karantinaya girecek.\nFutbol Ligi, ge\u00e7en hafta ba\u015flamas\u0131na ra\u011fmen karantinada oldu\u011fu i\u00e7in ilk ma\u00e7\u0131na \u00e7\u0131kamayan Dynamo Dresden, ayn\u0131 gerek\u00e7eyle bu haftay\u0131 da bo\u015f ge\u00e7ecek.\nSar\u0131 siyahl\u0131lar\u0131n, ilk ma\u00e7\u0131na 31 May\u0131s\u2019ta Stuttgart kar\u015f\u0131s\u0131nda \u00e7\u0131kmas\u0131 bekleniyor.\nLigde son basamakta bulunan Dresden\u2019in i\u015fi hi\u00e7 de kolay olmayacak.\nKarantina nedeniyle zaten yeterinde antrenman yapamayan kul\u00fcp, bu iki bo\u015f ge\u00e7en hafta nedeniyle 18 g\u00fcn i\u00e7inde 7 ma\u00e7 oynamak zorunda kalacak.\n'SEZONUN B\u0130TMEMES\u0130 UTAN\u00c7'Sezona 12 Haziran\u2019da ba\u015flamak isteyen \u0130ngiltere\u2019de halen tablonun netle\u015fmemesi tepkilere neden olurken, Championship kul\u00fcplerinden Leeds United\u2019\u0131n as ba\u015fkan\u0131 Angus Kinnear, sezonun tamamlanamamas\u0131 durumunda bunun \u0130ngiltere i\u00e7in b\u00fcy\u00fck bir ay\u0131p olaca\u011f\u0131n\u0131 kaydetti.\nKinnear \u201c\u0130ngiltere \u00e7ok iyi bilim insanlar\u0131 ve futbol y\u00f6neticilerine sahip.\nArt\u0131k sorunlardan yak\u0131nmay\u0131 b\u0131rak\u0131p \u00e7\u00f6z\u00fcm bulmak i\u00e7in kollar\u0131 s\u0131vamak \u015fart.\nBundesliga, La Liga ve Serie A ba\u015flarken biz prosed\u00fcrleri yerine getirip ba\u015flayamazsak bu bir milli utan\u00e7 olur\u201d ifadelerini kulland\u0131.\nLeeds\u2019in 71 puanla lider oldu\u011funu ve mevcut puan tablosunun tescil edilmesi durumunda Premier Lig\u2019e terfi edeceklerini hat\u0131rlatan Kinear, \u201cSahada bitirmek istiyoruz\" dedi.\nPLAJDA YUMRUKMeksika'da yeni tip koronavir\u00fcs (Kovid-19) salg\u0131n\u0131 nedeniyle ask\u0131ya al\u0131nan 1.\nFutbol Ligi\u2019nde (Liga MX) 2019-2020 sezonu iptal edildi.\nLiga MX\u2019ten yap\u0131lan a\u00e7\u0131klamada, sezonun sonland\u0131r\u0131lmas\u0131na karar verildi\u011fi ve bu sezon \u015fampiyon ilan edilmeyece\u011fi belirtildi.\nLigin ilk iki s\u0131ras\u0131nda yer alan Cruz Azul ve Leon tak\u0131mlar\u0131 gelecek sezon CONCACAF \u015eampiyonlar Ligi\u2019nde m\u00fccadele edecek.\nSantos Laguna tak\u0131m\u0131nda \u00f6nceki g\u00fcn 8 oyuncunun Kovid-19 testinin pozitif \u00e7\u0131kt\u0131\u011f\u0131n\u0131 duyurulmu\u015ftu.\nDISNEYLAND, NBA-LAND OLACAK!\nNBA y\u00f6netimi, kalan t\u00fcm kar\u015f\u0131la\u015fmalar\u0131 tek bir merkezde yapma opsiyonu \u00fczerinde bu aralar ciddi olarak kafa yoruyor... NBA Patronu Adam Silver\u2019\u0131n kafas\u0131nda bir kamp\u00fcs ortam\u0131 yaratmak ve t\u00fcm tak\u0131mlar\u0131 tek bir yerde oynatma fikri oldu\u011fu belirtiliyor.\nBu kamp\u00fcs\u00fcn neresi olaca\u011f\u0131 konusunda ise iki aday kent \u00f6ne \u00e7\u0131k\u0131yor: Las Vegas ve Orlando.\nNBA y\u00f6netimine yak\u0131n kaynaklara g\u00f6re; Orlando\u2019daki Disney World Resort (Di\u011fer ad\u0131yla Disneyland) gerek otellerin uygunlu\u011fu, gerek spor tesisleri gerekse yay\u0131n olanaklar\u0131 ile bir ad\u0131m \u00f6nde.\nHAVADA Y\u00dcZME ANTRENMANIK.Mara\u015f\u2019ta bir baba, y\u00fczmeyle u\u011fra\u015fan ve salg\u0131n tedbirleri kapsam\u0131nda evde kalan 12 ya\u015f\u0131ndaki o\u011flunun antrenmanlar\u0131ndan geri kalmamas\u0131 i\u00e7in balkondaki asma demirine d\u00fczenek kurdu.\nD\u00fczenek sayesinde havada as\u0131l\u0131 kalarak y\u00fczme antrenmanlar\u0131 yapan Z\u00fclkarneyn Mercimeko\u011flu AA\u2019ya yapt\u0131\u011f\u0131 a\u00e7\u0131klamada \u201cHem evde kal\u0131yorum hem sa\u011fl\u0131kla formda kalabiliyorum\u201d derken baba Devlet Mercimeko\u011flu, \u201cSu yok, havada y\u00fcz\u00fcyoruz.\nHavada u\u00e7an s\u00f6rf yapan var, biz de havada y\u00fcz\u00fcyoruz\u201d diye konu\u015ftu.\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da!\nOynamak/\u0130zlemek i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - H\u00fcrriyet yazarlar\u0131ndan Efkan Bucak, koronavir\u00fcs\u00fcn spor d\u00fcnyas\u0131na etkilerini de\u011ferlendirdi.",
    "meta_lang": "tr"
}