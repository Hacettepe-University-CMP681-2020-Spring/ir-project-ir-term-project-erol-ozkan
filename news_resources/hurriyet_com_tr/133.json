{
    "article_id": "bcc89e63e10c531b7e3bec3834aa656e.1590265821.6763098",
    "title": "T\u00fcrkler yan yat\u0131p, 7,5 saat uyuyor",
    "authors": [],
    "canonical_link": "https://www.hurriyet.com.tr/kelebek/saglik/turkler-yan-yatip-7-5-saat-uyuyor-40982306",
    "url": "http://hurriyet.com.tr/kelebek/saglik/turkler-yan-yatip-7-5-saat-uyuyor-40982306",
    "top_img": "https://i4.hurimg.com/i/hurriyet/75/0x0/5bbdb6110f25442314ac289c.jpg",
    "meta_img": "https://i4.hurimg.com/i/hurriyet/75/0x0/5bbdb6110f25442314ac289c.jpg",
    "movies": [],
    "text": "\"\u0130Y\u0130 UYUYANLARDA K\u0130LO VERME KOLAYLA\u015eIYOR\"\n\n\u0130yi uyku uyuyanlarda tokluk hormonunun (leptin) y\u00fckseldi\u011fini, a\u00e7l\u0131k hormonunun (ghrelin) d\u00fc\u015ft\u00fc\u011f\u00fcn\u00fc vurgulayan Prof. Dr. Y\u0131lmaz, uykusuzlukta bu etkinin tam tersine d\u00f6nd\u00fc\u011f\u00fcn\u00fc kaydetti. Prof. Dr. Y\u0131lmaz, \"\u0130yi uyuyanlarda geceleyin mutluluk hormonu olarak da bilinen serotonin ve b\u00fcy\u00fcme hormonu olan growth hormonu salg\u0131lan\u0131r. Bu \u00e7ocuklarda geli\u015fmeyi, b\u00fcy\u00fcmeyi, serpilmeyi, kas yap\u0131s\u0131n\u0131n g\u00fc\u00e7lenmesini sa\u011flar. Geceleyin salg\u0131lanan hormonlardan leptin ve ghrelin denilen hormonlar bizim doyma merkezimizi etkiler. \u00d6rne\u011fin gece uyan\u0131k kalanlar hep at\u0131\u015ft\u0131rmak ister. \u00c7\u00fcnk\u00fc a\u00e7l\u0131k hormonu olan ghrelin artt\u0131\u011f\u0131nda i\u015ftah\u0131m\u0131z a\u00e7\u0131l\u0131yor. Tokluk hormonu olan leptin artt\u0131\u011f\u0131nda ise doyma merkezi uyar\u0131l\u0131yor. \u0130yi uyuyan birinde leptin artar, ghrelin hormonunu azal\u0131r. Bu da kilo verme kolayla\u015f\u0131r\" dedi.\n\n\"T\u00dcRKLER\u0130N Y\u00dcZDE 50'S\u0130 YAN VE SA\u011e TARAFINA YATIYOR\u201d\n\nT\u00fcrk insan\u0131n\u0131n y\u00fczde 50'sinin yan yatt\u0131\u011f\u0131n\u0131 bunlar\u0131n \u00e7o\u011funlu\u011funun da sa\u011f taraf\u0131na yatarak uyudu\u011funu ifade eden Prof. Dr. Y\u0131lmaz, \"D\u00fcnya genelinde yeti\u015fkinlerde ortalama uyku s\u00fcresi 7 saat ile 7 saat 45 dakika aras\u0131nda de\u011fi\u015fiyor. Yani ortalama 45 dakika fark var. En \u00e7ok uyuyanlar \u0130spanyollar, \u0130talyanlar ve Yunanl\u0131lar. Bu \u00e7al\u0131\u015fmalara siesta uykular\u0131 dahil mi bilmiyoruz. T\u00fcrk halk\u0131n\u0131n ortalama uyku s\u00fcresi ise 7 saat 30 dakika\" diye konu\u015ftu.\n\n\"UYKU APNES\u0130 ERKEKLERDE Y\u00dcZDE 7, KADINLARDA Y\u00dcZDE 4\"\n\nT\u00fcrk insan\u0131nda en \u00e7ok g\u00f6r\u00fclen uyku bozukluklar\u0131na da de\u011finen Prof. Dr. Y\u0131lmaz s\u00f6zlerine \u015f\u00f6yle devam etti:\n\n\"T\u00fcrk insan\u0131 i\u00e7inde son y\u0131llarda uyku apnesinin iyice artt\u0131\u011f\u0131n\u0131 g\u00f6r\u00fcyoruz. \u00c7\u00fcnk\u00fc \u00fclkemizde hem ya\u015flanmaya hem de obeziteye bir e\u011filim var. Bu do\u011fal olarak uyku apnesinin s\u0131kl\u0131\u011f\u0131n\u0131 artt\u0131r\u0131yor. Erkeklerde y\u00fczde 7, kad\u0131nlarda y\u00fczde 4 s\u0131kl\u0131\u011f\u0131nda uyku apnesi ile kar\u015f\u0131 kar\u015f\u0131yay\u0131z. Ancak en ilgin\u00e7 hasta grubu uykuda anormal hareket ve davran\u0131\u015flar g\u00f6steren parasomnia dedi\u011fimiz rahats\u0131zl\u0131klar. Uykuda konu\u015fma, kalkma, y\u00fcr\u00fcme, kabus, karabasan. Halk\u0131m\u0131z\u0131n bunlara k\u00fclt\u00fcrel isimlendirmesi ya da yakla\u015f\u0131m\u0131 biraz farkl\u0131.\"\n\n\"UYUYANIN \u00dcST\u00dcNE KAR YA\u011eMASININ NEDEN\u0130 V\u00dcCUT ISISININ D\u00dc\u015eMES\u0130\"\n\nUyku esnas\u0131nda v\u00fccut \u0131s\u0131s\u0131n\u0131n d\u00fc\u015fmesi gerekti\u011fini belirten Prof. Dr. Y\u0131lmaz, 'Uyuyan\u0131n \u00fcst\u00fcne kar ya\u011farm\u0131\u015f' atas\u00f6z\u00fcn\u00fcn de bundan dolay\u0131 oldu\u011funu ifade etti. Prof. Dr. Hikmet Y\u0131lmaz, \"Uyudu\u011fumuzda uyku asl\u0131nda \u00e7evre ile bedenimizin ili\u015fkisini de y\u00f6netir. Uyudu\u011fumuz vakit v\u00fccut \u0131s\u0131m\u0131z d\u00fc\u015fer. Bu nedenle zaten halk aras\u0131nda 'Uyuyan\u0131n \u00fcst\u00fcne kar ya\u011farm\u0131\u015f' derler. Yemek yedi\u011fimizde ise iki temel fakt\u00f6r devreye girer. Bir tanesi ins\u00fclin salg\u0131lanmas\u0131d\u0131r. \u0130ns\u00fclin yedi\u011fimiz \u015feyleri hazmetmek i\u00e7in salg\u0131lan\u0131r. Bir di\u011feri ise hemen midenin etraf\u0131ndaki damar sistemine kan gitmesidir ve midenin hareketlerini kontrol etmeye yarar. Buraya gidecek kan da bir yerden \u00e7al\u0131n\u0131r. O da genellikle beyinden \u00e7al\u0131n\u0131r. Beyinde ki\u015fiyi uyan\u0131k tutan sistemdeki kan azal\u0131rsa ki\u015fide bir uyan\u0131kl\u0131k hali, \u015fekerleme hali, uykudan \u00f6nceki mahmurluk hali ortaya \u00e7\u0131kar\" dedi.\n\nKARANF\u0130L\u0130N SA\u00c7LARA 9 MUHTE\u015eEM FAYDASI",
    "keywords": [
        "bu",
        "uyku",
        "uyuyor",
        "y\u00fczde",
        "saat",
        "75",
        "yan",
        "t\u00fcrkler",
        "ve",
        "dr",
        "yat\u0131p",
        "da",
        "prof",
        "hormonu",
        "bir",
        "y\u0131lmaz"
    ],
    "meta_keywords": [
        "uyku",
        "t\u00fcrk uyku t\u0131bb\u0131 derne\u011fi",
        "prof. dr. hikmet y\u0131lmaz",
        "iyi uyku",
        "ka\u00e7 saat uyumal\u0131",
        "ideal uyku"
    ],
    "publish_date": null,
    "summary": "\"\u0130Y\u0130 UYUYANLARDA K\u0130LO VERME KOLAYLA\u015eIYOR\"\u0130yi uyku uyuyanlarda tokluk hormonunun (leptin) y\u00fckseldi\u011fini, a\u00e7l\u0131k hormonunun (ghrelin) d\u00fc\u015ft\u00fc\u011f\u00fcn\u00fc vurgulayan Prof. Dr. Y\u0131lmaz, uykusuzlukta bu etkinin tam tersine d\u00f6nd\u00fc\u011f\u00fcn\u00fc kaydetti.\nProf. Dr. Y\u0131lmaz, \"\u0130yi uyuyanlarda geceleyin mutluluk hormonu olarak da bilinen serotonin ve b\u00fcy\u00fcme hormonu olan growth hormonu salg\u0131lan\u0131r.\nBu \u00e7ocuklarda geli\u015fmeyi, b\u00fcy\u00fcmeyi, serpilmeyi, kas yap\u0131s\u0131n\u0131n g\u00fc\u00e7lenmesini sa\u011flar.\nGeceleyin salg\u0131lanan hormonlardan leptin ve ghrelin denilen hormonlar bizim doyma merkezimizi etkiler.\n\u00d6rne\u011fin gece uyan\u0131k kalanlar hep at\u0131\u015ft\u0131rmak ister.\n\u00c7\u00fcnk\u00fc a\u00e7l\u0131k hormonu olan ghrelin artt\u0131\u011f\u0131nda i\u015ftah\u0131m\u0131z a\u00e7\u0131l\u0131yor.\nTokluk hormonu olan leptin artt\u0131\u011f\u0131nda ise doyma merkezi uyar\u0131l\u0131yor.\n\u0130yi uyuyan birinde leptin artar, ghrelin hormonunu azal\u0131r.\nBu da kilo verme kolayla\u015f\u0131r\" dedi.\n\"T\u00dcRKLER\u0130N Y\u00dcZDE 50'S\u0130 YAN VE SA\u011e TARAFINA YATIYOR\u201dT\u00fcrk insan\u0131n\u0131n y\u00fczde 50'sinin yan yatt\u0131\u011f\u0131n\u0131 bunlar\u0131n \u00e7o\u011funlu\u011funun da sa\u011f taraf\u0131na yatarak uyudu\u011funu ifade eden Prof. Dr. Y\u0131lmaz, \"D\u00fcnya genelinde yeti\u015fkinlerde ortalama uyku s\u00fcresi 7 saat ile 7 saat 45 dakika aras\u0131nda de\u011fi\u015fiyor.\nYani ortalama 45 dakika fark var.\nEn \u00e7ok uyuyanlar \u0130spanyollar, \u0130talyanlar ve Yunanl\u0131lar.\nBu \u00e7al\u0131\u015fmalara siesta uykular\u0131 dahil mi bilmiyoruz.\nT\u00fcrk halk\u0131n\u0131n ortalama uyku s\u00fcresi ise 7 saat 30 dakika\" diye konu\u015ftu.\n\"UYKU APNES\u0130 ERKEKLERDE Y\u00dcZDE 7, KADINLARDA Y\u00dcZDE 4\"T\u00fcrk insan\u0131nda en \u00e7ok g\u00f6r\u00fclen uyku bozukluklar\u0131na da de\u011finen Prof. Dr. Y\u0131lmaz s\u00f6zlerine \u015f\u00f6yle devam etti:\"T\u00fcrk insan\u0131 i\u00e7inde son y\u0131llarda uyku apnesinin iyice artt\u0131\u011f\u0131n\u0131 g\u00f6r\u00fcyoruz.\n\u00c7\u00fcnk\u00fc \u00fclkemizde hem ya\u015flanmaya hem de obeziteye bir e\u011filim var.\nBu do\u011fal olarak uyku apnesinin s\u0131kl\u0131\u011f\u0131n\u0131 artt\u0131r\u0131yor.\nErkeklerde y\u00fczde 7, kad\u0131nlarda y\u00fczde 4 s\u0131kl\u0131\u011f\u0131nda uyku apnesi ile kar\u015f\u0131 kar\u015f\u0131yay\u0131z.\nAncak en ilgin\u00e7 hasta grubu uykuda anormal hareket ve davran\u0131\u015flar g\u00f6steren parasomnia dedi\u011fimiz rahats\u0131zl\u0131klar.\nUykuda konu\u015fma, kalkma, y\u00fcr\u00fcme, kabus, karabasan.\nHalk\u0131m\u0131z\u0131n bunlara k\u00fclt\u00fcrel isimlendirmesi ya da yakla\u015f\u0131m\u0131 biraz farkl\u0131.\"\n\"UYUYANIN \u00dcST\u00dcNE KAR YA\u011eMASININ NEDEN\u0130 V\u00dcCUT ISISININ D\u00dc\u015eMES\u0130\"Uyku esnas\u0131nda v\u00fccut \u0131s\u0131s\u0131n\u0131n d\u00fc\u015fmesi gerekti\u011fini belirten Prof. Dr. Y\u0131lmaz, 'Uyuyan\u0131n \u00fcst\u00fcne kar ya\u011farm\u0131\u015f' atas\u00f6z\u00fcn\u00fcn de bundan dolay\u0131 oldu\u011funu ifade etti.\nProf. Dr. Hikmet Y\u0131lmaz, \"Uyudu\u011fumuzda uyku asl\u0131nda \u00e7evre ile bedenimizin ili\u015fkisini de y\u00f6netir.\nUyudu\u011fumuz vakit v\u00fccut \u0131s\u0131m\u0131z d\u00fc\u015fer.\nBu nedenle zaten halk aras\u0131nda 'Uyuyan\u0131n \u00fcst\u00fcne kar ya\u011farm\u0131\u015f' derler.\nYemek yedi\u011fimizde ise iki temel fakt\u00f6r devreye girer.\nBir tanesi ins\u00fclin salg\u0131lanmas\u0131d\u0131r.\n\u0130ns\u00fclin yedi\u011fimiz \u015feyleri hazmetmek i\u00e7in salg\u0131lan\u0131r.\nBir di\u011feri ise hemen midenin etraf\u0131ndaki damar sistemine kan gitmesidir ve midenin hareketlerini kontrol etmeye yarar.\nBuraya gidecek kan da bir yerden \u00e7al\u0131n\u0131r.\nO da genellikle beyinden \u00e7al\u0131n\u0131r.\nBeyinde ki\u015fiyi uyan\u0131k tutan sistemdeki kan azal\u0131rsa ki\u015fide bir uyan\u0131kl\u0131k hali, \u015fekerleme hali, uykudan \u00f6nceki mahmurluk hali ortaya \u00e7\u0131kar\" dedi.\nKARANF\u0130L\u0130N SA\u00c7LARA 9 MUHTE\u015eEM FAYDASI",
    "article_html": "",
    "meta_description": "T\u00dcRK Uyku T\u0131bb\u0131 Derne\u011fi Y\u00f6netim Kurulu \u00dcyesi ve N\u00f6roloji Uzman\u0131 Prof. Dr. Hikmet Y\u0131lmaz, \u00fclkelere g\u00f6re uyku al\u0131\u015fkanl\u0131klar\u0131n\u0131 a\u00e7\u0131klad\u0131. T\u00fcrk insan\u0131n\u0131n y\u00fczde 50'sinin yan yatt\u0131\u011f\u0131n\u0131, genellikle de sa\u011f tarafa yatarak uyudu\u011funu belirten Prof. Dr. Y\u0131lmaz, En \u00e7ok uyuyanlar \u0130talyanlar, \u0130spanyollar ve Yunanl\u0131lar. T\u00fcrkler...",
    "meta_lang": "tr"
}