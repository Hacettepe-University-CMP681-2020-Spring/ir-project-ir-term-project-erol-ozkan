{
    "article_id": "b2c08c92693b23cf94a84c65f0607881.1590265563.8992712",
    "title": "Ta\u011f\u015fi\u015f yapana hapis cezas\u0131 yolda",
    "authors": [],
    "canonical_link": "https://www.hurriyet.com.tr/yerel-haberler/ankara/tagsis-yapana-hapis-cezasi-yolda-41523687",
    "url": "http://hurriyet.com.tr/yerel-haberler/ankara/tagsis-yapana-hapis-cezasi-yolda-41523687",
    "top_img": "https://i4.hurimg.com/i/hurriyet/75/0x0/5ec7c9c22269a204d4df9f3c.jpg",
    "meta_img": "https://i4.hurimg.com/i/hurriyet/75/0x0/5ec7c9c22269a204d4df9f3c.jpg",
    "movies": [],
    "text": "Ba\u015fkent\u2019te, koronavir\u00fcsle m\u00fccadele tedbirleri kapsam\u0131nda al\u0131nan \u00f6nlemlerin de etkisiyle ramazan ay\u0131 boyunca yap\u0131lan pastane ve f\u0131r\u0131n denetimlerinde b\u00fcy\u00fck \u00f6l\u00e7\u00fcde kurallara uyuldu\u011fu tespit edildi. Ankara Pastac\u0131lar, Tatl\u0131c\u0131lar ve \u015eekerciler Odas\u0131 Ba\u015fkan\u0131 Mustafa Kahveci, bu sene denetimlerin daha s\u0131k\u0131 olmas\u0131na ra\u011fmen, ruhsata ve hijyen kurallar\u0131na uygun \u00fcretimden yana b\u00fcy\u00fck hatalarla kar\u015f\u0131la\u015fmad\u0131klar\u0131n\u0131 s\u00f6yledi. Denetimler hakk\u0131nda Ramazan Bayram\u0131 arifesinde H\u00fcrriyet Ankara\u2019ya a\u00e7\u0131klamalarda bulunan Kahveci, \u015f\u00f6yle konu\u015ftu:\n\nYANLI\u015eA FAZLA DENK GEL\u0130NMED\u0130\n\n\u201cAnkara \u0130l Tar\u0131m ve Orman M\u00fcd\u00fcrl\u00fc\u011f\u00fcm\u00fcz, denetim konusunun \u00fczerinde hassasiyetle durdu. Et ve et \u00fcr\u00fcnleriyle birlikte f\u0131r\u0131nc\u0131lar ve pastac\u0131lar da yo\u011fun olarak denetlendi. Denetim g\u00f6revlileri, tespit ettikleri hatalar\u0131 d\u00fczeltmeye \u00e7al\u0131\u015ft\u0131lar. Pastac\u0131lar noktas\u0131nda bu d\u00f6nem bir yanl\u0131\u015fa fazla denk gelinmedi. Bu sevindirici.\n\nMECL\u0130S\u0130N A\u00c7ILMASI BEKLEN\u0130YOR\n\nDi\u011fer yandan kurallara uygun \u00fcretim yapmayanlara y\u00f6nelik uygulanan cezalar\u0131n art\u0131r\u0131lmas\u0131 i\u00e7in de rapor haz\u0131rland\u0131. Tutanaklar eklendi. Meclis\u2019in (TBMM) a\u00e7\u0131lmas\u0131 bekleniyor, g\u00fcndeme getirilecek. \u00dcretimde ta\u011f\u015fi\u015f yapanlara y\u00f6nelik bir \u00e7al\u0131\u015fma. Mesela pastac\u0131l\u0131kta ye\u015fil f\u0131st\u0131k yerine soya fasulyesi kullananlar \u00e7\u0131k\u0131yor. Yani insan sa\u011fl\u0131\u011f\u0131na zarar\u0131 olmasa bile t\u00fcketiciyi kand\u0131r\u0131yor. B\u00f6yle \u00fcretim yapanlara mevcut uygulamada maddi para cezas\u0131 veriliyor. Raporda, para cezas\u0131 yerine 5 y\u0131la kadar hapis cezas\u0131 verilmesi talep ediliyor.\u201d\n\nPARA KAZANAMAZLARSA \u2018MERD\u0130VEN ALTI\u2019 B\u0130TER\n\nKahveci, \u2018merdiven alt\u0131\u2019 diye tabir edilen hijyenik olmayan ortamlarda, ruhsats\u0131z olarak \u00fcretilen yiyecekler konusunda da vatanda\u015flar\u0131 uyard\u0131:\n\n\u201cMeslekta\u015flar\u0131m\u0131z Tar\u0131m ve Orman Bakanl\u0131\u011f\u0131 \u0130l M\u00fcd\u00fcrl\u00fckleri\u2019nden ald\u0131klar\u0131 ruhsat ve \u00dcretim \u0130zin Belgeleri\u2019ne g\u00f6re \u00fcretim yapabiliyorlar. S\u00fcrekli denetleniyorlar. Ancak merdiven alt\u0131n\u0131 yakalamak m\u00fcmk\u00fcn de\u011fil. \u0130nsanlar\u0131n gelirleri az olunca mecbur daha ucuz \u00fcr\u00fcnlere y\u00f6neliyor. Arz-talep meselesi. Ke\u015fke b\u00f6yle sa\u011fl\u0131ks\u0131z yerlerden \u00fcr\u00fcn almasalar. \u00c7\u00fcnk\u00fc t\u00fcketici bunlara para kazand\u0131rmasa, satacak kimseyi bulamay\u0131p \u00fcretmeyi b\u0131rakacaklar.\u201d",
    "keywords": [
        "yapana",
        "para",
        "bu",
        "\u00fcretim",
        "y\u00f6nelik",
        "yerine",
        "ta\u011f\u015fi\u015f",
        "yolda",
        "cezas\u0131",
        "uygun",
        "hapis",
        "ve",
        "pastac\u0131lar",
        "yapanlara"
    ],
    "meta_keywords": [
        "Ankara Pastac\u0131lar Tatl\u0131c\u0131lar ve \u015eekerciler Odas\u0131",
        "Mustafa Kahveci",
        "ta\u011f\u015fi\u015f",
        "Ta\u011f\u015fi\u015f yapana hapis",
        "Baklava",
        "Ramazan Bayram\u0131"
    ],
    "publish_date": null,
    "summary": "Ba\u015fkent\u2019te, koronavir\u00fcsle m\u00fccadele tedbirleri kapsam\u0131nda al\u0131nan \u00f6nlemlerin de etkisiyle ramazan ay\u0131 boyunca yap\u0131lan pastane ve f\u0131r\u0131n denetimlerinde b\u00fcy\u00fck \u00f6l\u00e7\u00fcde kurallara uyuldu\u011fu tespit edildi.\nAnkara Pastac\u0131lar, Tatl\u0131c\u0131lar ve \u015eekerciler Odas\u0131 Ba\u015fkan\u0131 Mustafa Kahveci, bu sene denetimlerin daha s\u0131k\u0131 olmas\u0131na ra\u011fmen, ruhsata ve hijyen kurallar\u0131na uygun \u00fcretimden yana b\u00fcy\u00fck hatalarla kar\u015f\u0131la\u015fmad\u0131klar\u0131n\u0131 s\u00f6yledi.\nDenetimler hakk\u0131nda Ramazan Bayram\u0131 arifesinde H\u00fcrriyet Ankara\u2019ya a\u00e7\u0131klamalarda bulunan Kahveci, \u015f\u00f6yle konu\u015ftu:YANLI\u015eA FAZLA DENK GEL\u0130NMED\u0130\u201cAnkara \u0130l Tar\u0131m ve Orman M\u00fcd\u00fcrl\u00fc\u011f\u00fcm\u00fcz, denetim konusunun \u00fczerinde hassasiyetle durdu.\nEt ve et \u00fcr\u00fcnleriyle birlikte f\u0131r\u0131nc\u0131lar ve pastac\u0131lar da yo\u011fun olarak denetlendi.\nDenetim g\u00f6revlileri, tespit ettikleri hatalar\u0131 d\u00fczeltmeye \u00e7al\u0131\u015ft\u0131lar.\nPastac\u0131lar noktas\u0131nda bu d\u00f6nem bir yanl\u0131\u015fa fazla denk gelinmedi.\nBu sevindirici.\nMECL\u0130S\u0130N A\u00c7ILMASI BEKLEN\u0130YORDi\u011fer yandan kurallara uygun \u00fcretim yapmayanlara y\u00f6nelik uygulanan cezalar\u0131n art\u0131r\u0131lmas\u0131 i\u00e7in de rapor haz\u0131rland\u0131.\nTutanaklar eklendi.\nMeclis\u2019in (TBMM) a\u00e7\u0131lmas\u0131 bekleniyor, g\u00fcndeme getirilecek.\n\u00dcretimde ta\u011f\u015fi\u015f yapanlara y\u00f6nelik bir \u00e7al\u0131\u015fma.\nMesela pastac\u0131l\u0131kta ye\u015fil f\u0131st\u0131k yerine soya fasulyesi kullananlar \u00e7\u0131k\u0131yor.\nYani insan sa\u011fl\u0131\u011f\u0131na zarar\u0131 olmasa bile t\u00fcketiciyi kand\u0131r\u0131yor.\nB\u00f6yle \u00fcretim yapanlara mevcut uygulamada maddi para cezas\u0131 veriliyor.\nRaporda, para cezas\u0131 yerine 5 y\u0131la kadar hapis cezas\u0131 verilmesi talep ediliyor.\u201dPARA KAZANAMAZLARSA \u2018MERD\u0130VEN ALTI\u2019 B\u0130TERKahveci, \u2018merdiven alt\u0131\u2019 diye tabir edilen hijyenik olmayan ortamlarda, ruhsats\u0131z olarak \u00fcretilen yiyecekler konusunda da vatanda\u015flar\u0131 uyard\u0131:\u201cMeslekta\u015flar\u0131m\u0131z Tar\u0131m ve Orman Bakanl\u0131\u011f\u0131 \u0130l M\u00fcd\u00fcrl\u00fckleri\u2019nden ald\u0131klar\u0131 ruhsat ve \u00dcretim \u0130zin Belgeleri\u2019ne g\u00f6re \u00fcretim yapabiliyorlar.\nS\u00fcrekli denetleniyorlar.\nAncak merdiven alt\u0131n\u0131 yakalamak m\u00fcmk\u00fcn de\u011fil.\n\u0130nsanlar\u0131n gelirleri az olunca mecbur daha ucuz \u00fcr\u00fcnlere y\u00f6neliyor.\nArz-talep meselesi.\nKe\u015fke b\u00f6yle sa\u011fl\u0131ks\u0131z yerlerden \u00fcr\u00fcn almasalar.\n\u00c7\u00fcnk\u00fc t\u00fcketici bunlara para kazand\u0131rmasa, satacak kimseyi bulamay\u0131p \u00fcretmeyi b\u0131rakacaklar.\u201d",
    "article_html": "",
    "meta_description": "Ba\u015fkent\u2019te, koronavir\u00fcsle m\u00fccadele tedbirleri kapsam\u0131nda al\u0131nan \u00f6nlemlerin de etkisiyle ramazan ay\u0131 boyunca yap\u0131lan pastane ve f\u0131r\u0131n denetimlerinde b\u00fcy\u00fck \u00f6l\u00e7\u00fcde kurallara uyuldu\u011fu tespit edildi. Ankara Pastac\u0131lar, Tatl\u0131c\u0131lar ve \u015eekerciler Odas\u0131 Ba\u015fkan\u0131 Mustafa Kahveci, bu sene denetimlerin daha s\u0131k\u0131 olmas\u0131na...",
    "meta_lang": "tr"
}