{
    "article_id": "0e8c13f81bd67229586f1a9bd2940dc8.1590266162.7527957",
    "title": "Yepyeni bir g\u00f6r\u00fcn\u00fcm i\u00e7in de\u011fi\u015ftir-d\u00f6n\u00fc\u015ft\u00fcr",
    "authors": [],
    "canonical_link": "https://www.hurriyet.com.tr/kelebek/hurriyet-cumartesi/yepyeni-bir-gorunum-icin-degistir-donustur-41523822",
    "url": "http://hurriyet.com.tr/kelebek/hurriyet-cumartesi/yepyeni-bir-gorunum-icin-degistir-donustur-41523822",
    "top_img": "https://i4.hurimg.com/i/hurriyet/75/0x0/5ec7eac17af50710c8cee750.jpg",
    "meta_img": "https://i4.hurimg.com/i/hurriyet/75/0x0/5ec7eac17af50710c8cee750.jpg",
    "movies": [],
    "text": "Batik desen \u00e7ok basit\n\nBu yaz hem erkek hem de kad\u0131n koleksiyonlar\u0131n\u0131n \u00f6ne \u00e7\u0131kan trendleri aras\u0131nda... \u00dcstelik evde de rahatl\u0131kla yapabilirsiniz. \u0130htiyac\u0131n\u0131z olanlar ip, kuma\u015f boyas\u0131 ve deterjan. P\u00fcf noktas\u0131 d\u00fcz renk ve pamuklu kuma\u015ftan par\u00e7alar\u0131 tercih etmek. Gerisiyse sevdi\u011finiz bir influencer\u2019\u0131 izlemeye ve sizin yarat\u0131c\u0131l\u0131\u011f\u0131n\u0131za kalm\u0131\u015f...\n\n\u00c7ama\u015f\u0131r suyuyla renklendir\n\nJean pantolonlarda ba\u015far\u0131l\u0131 sonu\u00e7lar veriyor. \u0130ster jean\u2019inizin tek bir baca\u011f\u0131na, isterseniz yaln\u0131zca pa\u00e7alar\u0131na uygulayarak benzersiz bir model yaratabilirsiniz. Influencer Rachel Araz bu trendin \u00e7ok ba\u015far\u0131l\u0131 \u00f6rneklerini sergiledi.\n\nPantolonlar k\u0131sals\u0131n!\n\nEski jean pantolonlar\u0131n\u0131z\u0131 dizinizin biraz \u00fcst\u00fcnde kalacak \u015fekilde dikkatlice kesin. C\u0131mb\u0131z yard\u0131m\u0131yla \u00e7\u0131kan ipleri rastgele \u00e7eki\u015ftirin ve son moda bir bermuda \u015fort elde edin! Erkeklere \u00f6zel bir tavsiye daha verelim: Seveni de \u00e7ok sevmeyeni de ama erkek pantolonlar\u0131nda k\u0131sa pa\u00e7alar h\u00e2l\u00e2 pop\u00fcler. Bu trendi kendi stilinize uyarlamak da bir makas ve c\u0131mb\u0131za bakar.\n\nEski ayakkab\u0131lara hayat ver\n\nEski spor ayakkab\u0131lar\u0131n\u0131za size \u00f6zel dokunu\u015flar katmak; ufak \u00e7izimler ve yaz\u0131larla s\u00fcslemek inan\u0131n yeni bir sneaker hissi uyand\u0131racak. Nas\u0131l s\u00fcsleyece\u011finiz konusunda karars\u0131zsan\u0131z YouTube\u2019da onlarca e\u011flenceli fikir ve tavsiye var.\n\nYaz, \u00e7iz, boya\n\nDenim ceket ve pantolonlar\u0131n\u0131za resimler \u00e7izmek, hayat mottolar\u0131n\u0131z\u0131 i\u015flemek ve geli\u015fig\u00fczel yaz\u0131lar yazmak hem par\u00e7ay\u0131 \u00f6zel k\u0131lacak hem de daha e\u011flenceli hale getirecek. Tek ihtiyac\u0131n\u0131z renkli kuma\u015f kalemleri... Y\u0131kan\u0131nca \u00e7\u0131kmamas\u0131 i\u00e7in uygulaman\u0131n ard\u0131ndan ters \u00e7evirip \u00fct\u00fclemeyi de unutmay\u0131n!\n\nSa\u011flam bir makas yeter!\n\nTi\u015f\u00f6rt, h\u0131rka ya da kaza\u011f\u0131n\u0131z\u0131 crop bir par\u00e7aya d\u00f6n\u00fc\u015ft\u00fcrmek \u00e7ok kolay! \u0130lk deneme i\u00e7in g\u00f6zden \u00e7\u0131kard\u0131\u011f\u0131n\u0131z bir tanesini se\u00e7in.Kesti\u011finiz b\u00f6l\u00fcm\u00fc straplez bir bluz olarak de\u011ferlendirebilirsiniz. Brittany Xavier\u2019in videolar\u0131na g\u00f6z atman\u0131z\u0131 \u00f6neririz.\n\nMaske modan\u0131 yarat\n\nEski bir k\u0131yafet ya da \u015fal\u0131 keserek lastiklerle kolayca maske yapabilirsiniz. Ancak bunlar\u0131 medikal maskelerin \u00fczerine takabilece\u011finiz bir aksesuar olarak de\u011ferlendirin!",
    "keywords": [
        "\u00e7ok",
        "\u00e7\u0131kan",
        "tek",
        "de\u011fi\u015ftird\u00f6n\u00fc\u015ft\u00fcr",
        "yepyeni",
        "i\u00e7in",
        "g\u00f6r\u00fcn\u00fcm",
        "ve",
        "bir",
        "hem",
        "ya",
        "da",
        "\u00f6zel",
        "yapabilirsiniz"
    ],
    "meta_keywords": [
        "gazetehaberleri",
        "moda",
        "influencer"
    ],
    "publish_date": null,
    "summary": "Batik desen \u00e7ok basitBu yaz hem erkek hem de kad\u0131n koleksiyonlar\u0131n\u0131n \u00f6ne \u00e7\u0131kan trendleri aras\u0131nda... \u00dcstelik evde de rahatl\u0131kla yapabilirsiniz.\n\u0130htiyac\u0131n\u0131z olanlar ip, kuma\u015f boyas\u0131 ve deterjan.\nP\u00fcf noktas\u0131 d\u00fcz renk ve pamuklu kuma\u015ftan par\u00e7alar\u0131 tercih etmek.\nGerisiyse sevdi\u011finiz bir influencer\u2019\u0131 izlemeye ve sizin yarat\u0131c\u0131l\u0131\u011f\u0131n\u0131za kalm\u0131\u015f...\u00c7ama\u015f\u0131r suyuyla renklendirJean pantolonlarda ba\u015far\u0131l\u0131 sonu\u00e7lar veriyor.\n\u0130ster jean\u2019inizin tek bir baca\u011f\u0131na, isterseniz yaln\u0131zca pa\u00e7alar\u0131na uygulayarak benzersiz bir model yaratabilirsiniz.\nInfluencer Rachel Araz bu trendin \u00e7ok ba\u015far\u0131l\u0131 \u00f6rneklerini sergiledi.\nPantolonlar k\u0131sals\u0131n!\nEski jean pantolonlar\u0131n\u0131z\u0131 dizinizin biraz \u00fcst\u00fcnde kalacak \u015fekilde dikkatlice kesin.\nC\u0131mb\u0131z yard\u0131m\u0131yla \u00e7\u0131kan ipleri rastgele \u00e7eki\u015ftirin ve son moda bir bermuda \u015fort elde edin!\nErkeklere \u00f6zel bir tavsiye daha verelim: Seveni de \u00e7ok sevmeyeni de ama erkek pantolonlar\u0131nda k\u0131sa pa\u00e7alar h\u00e2l\u00e2 pop\u00fcler.\nBu trendi kendi stilinize uyarlamak da bir makas ve c\u0131mb\u0131za bakar.\nEski ayakkab\u0131lara hayat verEski spor ayakkab\u0131lar\u0131n\u0131za size \u00f6zel dokunu\u015flar katmak; ufak \u00e7izimler ve yaz\u0131larla s\u00fcslemek inan\u0131n yeni bir sneaker hissi uyand\u0131racak.\nNas\u0131l s\u00fcsleyece\u011finiz konusunda karars\u0131zsan\u0131z YouTube\u2019da onlarca e\u011flenceli fikir ve tavsiye var.\nYaz, \u00e7iz, boyaDenim ceket ve pantolonlar\u0131n\u0131za resimler \u00e7izmek, hayat mottolar\u0131n\u0131z\u0131 i\u015flemek ve geli\u015fig\u00fczel yaz\u0131lar yazmak hem par\u00e7ay\u0131 \u00f6zel k\u0131lacak hem de daha e\u011flenceli hale getirecek.\nTek ihtiyac\u0131n\u0131z renkli kuma\u015f kalemleri... Y\u0131kan\u0131nca \u00e7\u0131kmamas\u0131 i\u00e7in uygulaman\u0131n ard\u0131ndan ters \u00e7evirip \u00fct\u00fclemeyi de unutmay\u0131n!\nSa\u011flam bir makas yeter!\nTi\u015f\u00f6rt, h\u0131rka ya da kaza\u011f\u0131n\u0131z\u0131 crop bir par\u00e7aya d\u00f6n\u00fc\u015ft\u00fcrmek \u00e7ok kolay!\n\u0130lk deneme i\u00e7in g\u00f6zden \u00e7\u0131kard\u0131\u011f\u0131n\u0131z bir tanesini se\u00e7in.Kesti\u011finiz b\u00f6l\u00fcm\u00fc straplez bir bluz olarak de\u011ferlendirebilirsiniz.\nBrittany Xavier\u2019in videolar\u0131na g\u00f6z atman\u0131z\u0131 \u00f6neririz.\nMaske modan\u0131 yaratEski bir k\u0131yafet ya da \u015fal\u0131 keserek lastiklerle kolayca maske yapabilirsiniz.\nAncak bunlar\u0131 medikal maskelerin \u00fczerine takabilece\u011finiz bir aksesuar olarak de\u011ferlendirin!",
    "article_html": "",
    "meta_description": "Sosyal medya, \u00f6zellikle de TikTok sayesinde \u2018kendin yap\u2019 videolar\u0131 pop\u00fclerlik kazand\u0131. Gard\u0131robumuzda kullanmad\u0131\u011f\u0131m\u0131z k\u0131yafetleri hayat\u0131m\u0131za geri kazand\u0131rmak i\u00e7in pratik ve son moda fikirler do\u011fdu. Bug\u00fcnlerde al\u0131\u015fveri\u015f yapamad\u0131\u011f\u0131m\u0131z halde stilimizi de\u011fi\u015ftirmek de kolayla\u015ft\u0131.",
    "meta_lang": "tr"
}