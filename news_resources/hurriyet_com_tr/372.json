{
    "article_id": "7cd48e6cbc4a741abbef0376a1f5516c.1590266173.965805",
    "title": "Balkonlar ve pencere \u00f6nleri \u00e7i\u00e7ek bah\u00e7esine d\u00f6ns\u00fcn\u2026",
    "authors": [],
    "canonical_link": "https://www.hurriyet.com.tr/kelebek/hurriyet-cumartesi/balkonlar-ve-pencere-onleri-cicek-bahcesine-donsun-41512330",
    "url": "http://hurriyet.com.tr/kelebek/hurriyet-cumartesi/balkonlar-ve-pencere-onleri-cicek-bahcesine-donsun-41512330",
    "top_img": "https://i4.hurimg.com/i/hurriyet/75/0x0/5eb45ac20f254428c8404976.jpg",
    "meta_img": "https://i4.hurimg.com/i/hurriyet/75/0x0/5eb45ac20f254428c8404976.jpg",
    "movies": [],
    "text": "1) Kokusu dillere destan\n\n\n\nS\u00dcMB\u00dcL\n\nYeti\u015ftirildi\u011fi s\u0131cakl\u0131k 12 derecenin alt\u0131na d\u00fc\u015fmemeli. Y\u00fccel S\u00f6nmez \u201cMasallara konu olan kokusu, bitkinin ekildi\u011fi ev veya bah\u00e7ede yay\u0131larak kendini belli eder\u201d diyor. Kokunun \u00e7ok daha fazla yay\u0131lmas\u0131n\u0131 istiyorsan\u0131z haftada iki kere sulamal\u0131 ve saks\u0131 taba\u011f\u0131nda su b\u0131rakmamal\u0131s\u0131n\u0131z.\n\n2) Her rengi var\n\n\n\nPETUNYA\n\nG\u00fcney Amerika k\u00f6kenli bu \u00e7i\u00e7ek yaz boyunca a\u00e7\u0131yor ve suyu \u00e7ok seviyor. Hatice Y\u0131lmaz \u201cG\u00fcne\u015fli, k\u0131smen g\u00f6lge yerleri sever. A\u015f\u0131r\u0131 r\u00fczg\u00e2rl\u0131 yerlerde \u00e7i\u00e7ekleri y\u0131rt\u0131l\u0131r\u201d diyor.\n\n3) Cam \u00f6nlerinin vazge\u00e7ilmezi\n\n\n\nBEGONYA\n\n\u00c7i\u00e7ekleri sonbaharda ilk don olay\u0131 g\u00f6r\u00fclene kadar a\u00e7ar. Begonyalar\u0131 g\u00fcne\u015fli ve k\u0131smen g\u00f6lge yerlerde kullanabilirsiniz. K\u0131\u015f\u0131n korunakl\u0131 bir yere al\u0131rsan\u0131z sonraki yaz tekrar \u00e7i\u00e7eklenir.\n\n4) Erken bahar habercisi\n\n\n\n\u00c7UHA \u00c7\u0130\u00c7E\u011e\u0130\n\nSar\u0131s\u0131 \u00e7ok bilinse de \u00e7e\u015fitli renkleri var. Sedat Kalem \u201cPrimula Latincede `ilk, \u00f6nc\u00fcl` anlam\u0131na gelen primus kelimesinden t\u00fcretilmi\u015ftir; bu cinsin erken \u00e7i\u00e7eklenmesine i\u015faret eder\u201d diyor.\n\n5) Ad\u0131n\u0131 g\u00f6r\u00fcnt\u00fcs\u00fcnden al\u0131yor\n\n\n\nK\u00dcPEL\u0130\n\n\u00c7ok y\u0131ll\u0131k bir s\u00fcs bitkisi olan k\u00fcpeli, kuru olmayan, r\u00fczg\u00e2rl\u0131 yar\u0131 g\u00f6lgelik mek\u00e2nlar\u0131 sever. G\u00fcne\u015fin Aydemir, \u201cO renkler nas\u0131l da canl\u0131 ve uyumlu. Ne\u015fesize ne\u015fe katacak cinsten\u201d diyor.\n\n6) Saks\u0131 se\u00e7imi \u00f6nemli\n\n\n\nZAMBAK\n\nE\u011fer saks\u0131ya ekilecekse dikkatli bir se\u00e7im yap\u0131lmal\u0131. 20 santim \u00e7ap\u0131nda bir saks\u0131, zambak bitkisinin \u00e7ok daha sa\u011fl\u0131kl\u0131 ve dayan\u0131kl\u0131 b\u00fcy\u00fcmesine olanak sa\u011flar.\n\n7) Bir Ege klasi\u011fi\n\n\n\nSARDUNYA\n\nSo\u011fuk hava sevmez. \u0130lkbahar ortas\u0131ndan sonbahar donlar\u0131na kadar reng\u00e2renk a\u00e7ar. Fem G\u00fc\u00e7l\u00fct\u00fcrk \u201cSeyrek sulama ister. Uzun s\u00fcre kalan \u00e7i\u00e7ekleriyle bir Ege klasi\u011fi\u201d diyor.\n\n8) So\u011fuktan uzak tutun\n\n\n\nCAMG\u00dcZEL\u0130\n\nG\u00f6lgeli veya yar\u0131 g\u00f6lge balkon ve cam \u00f6nlerini sever. Pembe, beyaz, k\u0131rm\u0131z\u0131 gibi renklerde yo\u011fun \u00e7i\u00e7ek verir. So\u011fuklardan olumsuz etkilenir. Il\u0131man yerlerde uzun s\u00fcre ya\u015far.\n\n9) G\u00fcne\u015fi sever\n\n\n\nM\u0130NE \u00c7\u0130\u00c7E\u011e\u0130\n\nFazla su istemez, s\u0131cak ve g\u00fcne\u015fli yerleri sever. Mine \u00e7i\u00e7e\u011finin sa\u011fl\u0131kl\u0131 ve verimli olmas\u0131 i\u00e7in zaman\u0131 ge\u00e7en ve kurumu\u015f \u00e7i\u00e7ekler mutlaka sap\u0131ndan budanmal\u0131d\u0131r.\n\n10) Mutfakta da faydal\u0131\n\n\n\nLAT\u0130N \u00c7\u0130\u00c7E\u011e\u0130\n\nUzun sapl\u0131 yapraklar\u0131 ve sar\u0131, turuncu, portakal rengi \u00e7i\u00e7ekleri vard\u0131r. Tohumdan kolayca yeti\u015ftiririlir, g\u00fcne\u015fli yerleri sever. Yenilebilir \u00e7i\u00e7ekleriyle salatalar\u0131n\u0131z\u0131 s\u00fcsleyebilirsiniz.",
    "keywords": [
        "\u00e7ok",
        "\u00e7i\u00e7ek",
        "balkonlar",
        "yerlerde",
        "g\u00fcne\u015fli",
        "yerleri",
        "\u00e7i\u00e7ekleriyle",
        "bah\u00e7esine",
        "sever",
        "ve",
        "d\u00f6ns\u00fcn",
        "bir",
        "\u00f6nleri",
        "g\u00f6lge",
        "saks\u0131",
        "pencere"
    ],
    "meta_keywords": [
        "gazetehaberleri",
        "begonya",
        "\u00e7i\u00e7ek"
    ],
    "publish_date": null,
    "summary": "1) Kokusu dillere destanS\u00dcMB\u00dcLYeti\u015ftirildi\u011fi s\u0131cakl\u0131k 12 derecenin alt\u0131na d\u00fc\u015fmemeli.\nY\u00fccel S\u00f6nmez \u201cMasallara konu olan kokusu, bitkinin ekildi\u011fi ev veya bah\u00e7ede yay\u0131larak kendini belli eder\u201d diyor.\nKokunun \u00e7ok daha fazla yay\u0131lmas\u0131n\u0131 istiyorsan\u0131z haftada iki kere sulamal\u0131 ve saks\u0131 taba\u011f\u0131nda su b\u0131rakmamal\u0131s\u0131n\u0131z.\n2) Her rengi varPETUNYAG\u00fcney Amerika k\u00f6kenli bu \u00e7i\u00e7ek yaz boyunca a\u00e7\u0131yor ve suyu \u00e7ok seviyor.\nHatice Y\u0131lmaz \u201cG\u00fcne\u015fli, k\u0131smen g\u00f6lge yerleri sever.\nA\u015f\u0131r\u0131 r\u00fczg\u00e2rl\u0131 yerlerde \u00e7i\u00e7ekleri y\u0131rt\u0131l\u0131r\u201d diyor.\n3) Cam \u00f6nlerinin vazge\u00e7ilmeziBEGONYA\u00c7i\u00e7ekleri sonbaharda ilk don olay\u0131 g\u00f6r\u00fclene kadar a\u00e7ar.\nBegonyalar\u0131 g\u00fcne\u015fli ve k\u0131smen g\u00f6lge yerlerde kullanabilirsiniz.\nK\u0131\u015f\u0131n korunakl\u0131 bir yere al\u0131rsan\u0131z sonraki yaz tekrar \u00e7i\u00e7eklenir.\n4) Erken bahar habercisi\u00c7UHA \u00c7\u0130\u00c7E\u011e\u0130Sar\u0131s\u0131 \u00e7ok bilinse de \u00e7e\u015fitli renkleri var.\nSedat Kalem \u201cPrimula Latincede `ilk, \u00f6nc\u00fcl` anlam\u0131na gelen primus kelimesinden t\u00fcretilmi\u015ftir; bu cinsin erken \u00e7i\u00e7eklenmesine i\u015faret eder\u201d diyor.\n5) Ad\u0131n\u0131 g\u00f6r\u00fcnt\u00fcs\u00fcnden al\u0131yorK\u00dcPEL\u0130\u00c7ok y\u0131ll\u0131k bir s\u00fcs bitkisi olan k\u00fcpeli, kuru olmayan, r\u00fczg\u00e2rl\u0131 yar\u0131 g\u00f6lgelik mek\u00e2nlar\u0131 sever.\nG\u00fcne\u015fin Aydemir, \u201cO renkler nas\u0131l da canl\u0131 ve uyumlu.\nNe\u015fesize ne\u015fe katacak cinsten\u201d diyor.\n6) Saks\u0131 se\u00e7imi \u00f6nemliZAMBAKE\u011fer saks\u0131ya ekilecekse dikkatli bir se\u00e7im yap\u0131lmal\u0131.\n20 santim \u00e7ap\u0131nda bir saks\u0131, zambak bitkisinin \u00e7ok daha sa\u011fl\u0131kl\u0131 ve dayan\u0131kl\u0131 b\u00fcy\u00fcmesine olanak sa\u011flar.\n7) Bir Ege klasi\u011fiSARDUNYASo\u011fuk hava sevmez.\n\u0130lkbahar ortas\u0131ndan sonbahar donlar\u0131na kadar reng\u00e2renk a\u00e7ar.\nFem G\u00fc\u00e7l\u00fct\u00fcrk \u201cSeyrek sulama ister.\nUzun s\u00fcre kalan \u00e7i\u00e7ekleriyle bir Ege klasi\u011fi\u201d diyor.\n8) So\u011fuktan uzak tutunCAMG\u00dcZEL\u0130G\u00f6lgeli veya yar\u0131 g\u00f6lge balkon ve cam \u00f6nlerini sever.\nPembe, beyaz, k\u0131rm\u0131z\u0131 gibi renklerde yo\u011fun \u00e7i\u00e7ek verir.\nSo\u011fuklardan olumsuz etkilenir.\nIl\u0131man yerlerde uzun s\u00fcre ya\u015far.\n9) G\u00fcne\u015fi severM\u0130NE \u00c7\u0130\u00c7E\u011e\u0130Fazla su istemez, s\u0131cak ve g\u00fcne\u015fli yerleri sever.\nMine \u00e7i\u00e7e\u011finin sa\u011fl\u0131kl\u0131 ve verimli olmas\u0131 i\u00e7in zaman\u0131 ge\u00e7en ve kurumu\u015f \u00e7i\u00e7ekler mutlaka sap\u0131ndan budanmal\u0131d\u0131r.\n10) Mutfakta da faydal\u0131LAT\u0130N \u00c7\u0130\u00c7E\u011e\u0130Uzun sapl\u0131 yapraklar\u0131 ve sar\u0131, turuncu, portakal rengi \u00e7i\u00e7ekleri vard\u0131r.\nTohumdan kolayca yeti\u015ftiririlir, g\u00fcne\u015fli yerleri sever.\nYenilebilir \u00e7i\u00e7ekleriyle salatalar\u0131n\u0131z\u0131 s\u00fcsleyebilirsiniz.",
    "article_html": "",
    "meta_description": "D\u0131\u015far\u0131daki reng\u00e2renk bahar\u0131, saks\u0131 i\u00e7inde evlerimize de ta\u015f\u0131yabiliriz. Do\u011fasever, konusunda uzman isimlere sorduk: Bu mevsimde bah\u00e7eye ihtiya\u00e7 duymadan, balkonumuzda, cam\u0131m\u0131z\u0131n \u00f6n\u00fcnde yeti\u015ftirebilece\u011fimiz \u00e7i\u00e7ekler hangileri? Onlar da birbirinden g\u00fczel 10 saks\u0131 bitkisi \u00f6nerdi!",
    "meta_lang": "tr"
}