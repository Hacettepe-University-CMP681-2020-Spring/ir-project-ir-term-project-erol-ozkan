{
    "article_id": "de015768e5ca80ba130ec38a12d71a35.1590266217.9535227",
    "title": "Evlenince Kad\u0131n Kendi Soyad\u0131n\u0131 Kullanabilir mi?",
    "authors": [
        "Emel \u00d6zbek",
        "Emel.Ozbek Hotmail.Com",
        "Hayat\u0131m\u0131n Geri Kalan\u0131n\u0131 Birlikte Ge\u00e7irmek Isteriz",
        "Umutlarla Hayallerle Evleniriz. \u00d6mr\u00fcm\u00fcz\u00fc Vermeyi G\u00f6ze Al\u0131r\u0131z Ama Soyad\u0131n\u0131 Almay\u0131 Istemeyiz Kimi Zaman",
        "Peki Evlenince Kad\u0131n Kendi Soyad\u0131n\u0131 Kullanabilir Mi.. E\u015finin Soyad\u0131n\u0131 Kullanmaya Mecbur Mudur .",
        "Evlenince Kad\u0131n Kendi Soyad\u0131n\u0131 Kullanabilir Mi",
        "Sevi\u0307l Erdo\u011fan",
        "Sono Smano Yla",
        "D\u00fcnya Dan",
        "Mars A Bir Yolculuk",
        "Seli\u0307n Irmak Ka\u00e7maz",
        "T\u00fcm K\u00f6t\u00fc Yorumlar Ad\u0131na Senden \u00d6z\u00fcr Dilerim Larissa...",
        "Berrak Tang\u00fcl\u00fc",
        "Mahrum B\u0131rakma Kendini",
        "An'I Ya\u015fa",
        "Ay\u00e7a \u00c7i\u0307zer",
        "Pandemi S\u00fcrecinde Otomobil Bak\u0131m\u0131",
        "Si\u0307bel Ya\u015far \u015ei\u0307\u015fman",
        "Pandemi Tuvale Nas\u0131l Yans\u0131yacak",
        "Sema Yazici"
    ],
    "canonical_link": "https://www.hurriyet.com.tr/mahmure/yazarlar/emel-ozbek/evlenince-kadin-kendi-soyadini-kullanabilir-mi-41522943",
    "url": "http://hurriyet.com.tr/mahmure/yazarlar/emel-ozbek/evlenince-kadin-kendi-soyadini-kullanabilir-mi-41522943",
    "top_img": "https://i4.hurimg.com/i/hurriyet/75/0x0/5e67924ac03c0e27dc3d1fd7.jpg",
    "meta_img": "https://i4.hurimg.com/i/hurriyet/75/0x0/5e67924ac03c0e27dc3d1fd7.jpg",
    "movies": [],
    "text": "EVLENEN KADIN SOYADINI DE\u011e\u0130\u015eT\u0130RMEK ZORUNDA DE\u011e\u0130L\n\n\n\n'Kad\u0131nlar evlenmeden \u00f6nceki soyad\u0131n\u0131 evlendikten sonra kullanabilir mi? Kullanabilmesi i\u00e7in nas\u0131l bir yol izlemeli?' Bana kad\u0131nlar taraf\u0131ndan en \u00e7ok sorulan sorular\u0131n ba\u015f\u0131nda bu geliyor... \u00c7\u00fcnk\u00fc evlenirken bekarl\u0131k soyad\u0131n\u0131 b\u0131rakmak her kad\u0131n i\u00e7in kolay de\u011fil. Hele bir de kariyer yapm\u0131\u015f bir kad\u0131nsa soyad\u0131 de\u011fi\u015fikli\u011fi ki\u015fiyi s\u0131k\u0131nt\u0131ya sokabilir.\n\n\n\nT\u00fcrk Medeni Kanunu \"Kad\u0131n evlenmekle kocan\u0131n soyad\u0131n\u0131 al\u0131r\" demektedir. Ancak evlenme memuruna verece\u011fimiz bir dilek\u00e7e ile ya da daha sonra dava a\u00e7arak kendi soyad\u0131m\u0131z ile e\u015fimizin soyad\u0131n\u0131 birlikte kullanabiliriz.\n\n\n\nGE\u00c7 EVLENEN KADINLAR \u0130\u00c7\u0130N SORUN OLUYOR\n\n\n\nBelki 18 ya\u015f\u0131nda belki 48 ya\u015f\u0131nda evleniyoruz biz kad\u0131nlar.. Ya hen\u00fcz kendi benli\u011fimizi bulmadan bu adam senin kocan deniyor ve soyad\u0131m\u0131z\u0131 da geride b\u0131rakmam\u0131z istenerek bir hayata ba\u015flamam\u0131z bekleniyor. Bazen de kariyerimizi yap\u0131yoruz, hafta yak\u0131nlar\u0131m\u0131za bak\u0131yoruz, belki kendi sa\u011fl\u0131\u011f\u0131m\u0131zla u\u011fra\u015f\u0131yoruz neticede nasip olmuyor diyelim ve ge\u00e7 evleniyoruz. Bu durumda da y\u0131llarca senin bir soyad\u0131n vard\u0131, kimli\u011fin vard\u0131 denilmiyor, kocan\u0131n soyad\u0131n\u0131 ta\u015f\u0131mal\u0131s\u0131n deniyordu. Y\u0131llar\u0131m\u0131z\u0131 ge\u00e7mi\u015fimizi silmemiz istenircesine...\n\n\n\nYEN\u0130 KARAR 3 YIL \u00d6NCE ALINDI\n\n\n\nEvlendi\u011fimiz zaman biz kad\u0131nlara kanun zaten bekarl\u0131k soyad\u0131m\u0131z ile evlendi\u011fimizde e\u015fimizin soyad\u0131n\u0131 birlikte kullanma hakk\u0131n\u0131 veriyordu. Ancak kocam\u0131z\u0131n soyad\u0131 olmadan sadece kendi bekarl\u0131k soyad\u0131m\u0131z\u0131 kullanmam\u0131za izin vermiyordu.\n\nYarg\u0131tay Hukuk Genel Kurulu 2015 y\u0131l\u0131nda verdi\u011fi bir kararla, kad\u0131n\u0131n evlendikten sonra sadece bekarl\u0131k soyad\u0131n\u0131 kullanabilece\u011fine h\u00fckmetmi\u015ftir. Bu kararda kad\u0131n\u0131n kocas\u0131n\u0131n soyad\u0131n\u0131 alma zorunlulu\u011funun anayasaya ve e\u015fitlik ilkesine ayk\u0131r\u0131 oldu\u011fu vurgulanarak kad\u0131nlar\u0131n bekarl\u0131k soyad\u0131n\u0131 kullanmalar\u0131n\u0131n \u00f6n\u00fc a\u00e7\u0131lm\u0131\u015ft\u0131r. Sadece kendi bekarl\u0131k soyad\u0131n\u0131 kullanmak isteyen kad\u0131n Aile Mahkemesi'nde dava a\u00e7acak ve kendi soyad\u0131n\u0131 kullanabilecektir.\n\n\n\nE\u015e\u0130N\u0130Z \u00d6LD\u00dcYSE SOYADINIZ ve K\u00dcT\u00dc\u011e\u00dcN\u00dcZ NE OLACAK?\n\n\n\nE\u015finiz vefat ettikten sonra e\u011fer yeniden evlenmediyseniz \u00f6len kocan\u0131z\u0131n aile k\u00fct\u00fc\u011f\u00fcnde kalmaya ve kocan\u0131z\u0131n soyad\u0131n\u0131 ta\u015f\u0131maya devam edersiniz. Ancak bekarl\u0131k soyad\u0131na ve baba k\u00fct\u00fc\u011f\u00fcne d\u00f6nmek isterseniz yaz\u0131l\u0131 talebiniz ile bek\u00e2rl\u0131k hanesine d\u00f6nerek, bek\u00e2rl\u0131k soyad\u0131n\u0131 al\u0131p kapanm\u0131\u015f olan n\u00fcfus kayd\u0131n\u0131z\u0131 a\u00e7t\u0131rabilirsiniz.",
    "keywords": [
        "sonra",
        "bu",
        "mi",
        "soyad\u0131n\u0131",
        "kendi",
        "kad\u0131n",
        "bekarl\u0131k",
        "kullanabilir",
        "ve",
        "bir",
        "ile",
        "evlenince",
        "sadece"
    ],
    "meta_keywords": [
        "soyad\u0131",
        "soyisim",
        "evlilik",
        "evlendikten sonra soyad\u0131",
        "evlilikte soyad\u0131"
    ],
    "publish_date": null,
    "summary": "EVLENEN KADIN SOYADINI DE\u011e\u0130\u015eT\u0130RMEK ZORUNDA DE\u011e\u0130L'Kad\u0131nlar evlenmeden \u00f6nceki soyad\u0131n\u0131 evlendikten sonra kullanabilir mi?\nKullanabilmesi i\u00e7in nas\u0131l bir yol izlemeli?'\nBana kad\u0131nlar taraf\u0131ndan en \u00e7ok sorulan sorular\u0131n ba\u015f\u0131nda bu geliyor... \u00c7\u00fcnk\u00fc evlenirken bekarl\u0131k soyad\u0131n\u0131 b\u0131rakmak her kad\u0131n i\u00e7in kolay de\u011fil.\nHele bir de kariyer yapm\u0131\u015f bir kad\u0131nsa soyad\u0131 de\u011fi\u015fikli\u011fi ki\u015fiyi s\u0131k\u0131nt\u0131ya sokabilir.\nT\u00fcrk Medeni Kanunu \"Kad\u0131n evlenmekle kocan\u0131n soyad\u0131n\u0131 al\u0131r\" demektedir.\nAncak evlenme memuruna verece\u011fimiz bir dilek\u00e7e ile ya da daha sonra dava a\u00e7arak kendi soyad\u0131m\u0131z ile e\u015fimizin soyad\u0131n\u0131 birlikte kullanabiliriz.\nGE\u00c7 EVLENEN KADINLAR \u0130\u00c7\u0130N SORUN OLUYORBelki 18 ya\u015f\u0131nda belki 48 ya\u015f\u0131nda evleniyoruz biz kad\u0131nlar..\nYa hen\u00fcz kendi benli\u011fimizi bulmadan bu adam senin kocan deniyor ve soyad\u0131m\u0131z\u0131 da geride b\u0131rakmam\u0131z istenerek bir hayata ba\u015flamam\u0131z bekleniyor.\nBazen de kariyerimizi yap\u0131yoruz, hafta yak\u0131nlar\u0131m\u0131za bak\u0131yoruz, belki kendi sa\u011fl\u0131\u011f\u0131m\u0131zla u\u011fra\u015f\u0131yoruz neticede nasip olmuyor diyelim ve ge\u00e7 evleniyoruz.\nBu durumda da y\u0131llarca senin bir soyad\u0131n vard\u0131, kimli\u011fin vard\u0131 denilmiyor, kocan\u0131n soyad\u0131n\u0131 ta\u015f\u0131mal\u0131s\u0131n deniyordu.\nY\u0131llar\u0131m\u0131z\u0131 ge\u00e7mi\u015fimizi silmemiz istenircesine...YEN\u0130 KARAR 3 YIL \u00d6NCE ALINDIEvlendi\u011fimiz zaman biz kad\u0131nlara kanun zaten bekarl\u0131k soyad\u0131m\u0131z ile evlendi\u011fimizde e\u015fimizin soyad\u0131n\u0131 birlikte kullanma hakk\u0131n\u0131 veriyordu.\nAncak kocam\u0131z\u0131n soyad\u0131 olmadan sadece kendi bekarl\u0131k soyad\u0131m\u0131z\u0131 kullanmam\u0131za izin vermiyordu.\nYarg\u0131tay Hukuk Genel Kurulu 2015 y\u0131l\u0131nda verdi\u011fi bir kararla, kad\u0131n\u0131n evlendikten sonra sadece bekarl\u0131k soyad\u0131n\u0131 kullanabilece\u011fine h\u00fckmetmi\u015ftir.\nBu kararda kad\u0131n\u0131n kocas\u0131n\u0131n soyad\u0131n\u0131 alma zorunlulu\u011funun anayasaya ve e\u015fitlik ilkesine ayk\u0131r\u0131 oldu\u011fu vurgulanarak kad\u0131nlar\u0131n bekarl\u0131k soyad\u0131n\u0131 kullanmalar\u0131n\u0131n \u00f6n\u00fc a\u00e7\u0131lm\u0131\u015ft\u0131r.\nSadece kendi bekarl\u0131k soyad\u0131n\u0131 kullanmak isteyen kad\u0131n Aile Mahkemesi'nde dava a\u00e7acak ve kendi soyad\u0131n\u0131 kullanabilecektir.\nE\u015e\u0130N\u0130Z \u00d6LD\u00dcYSE SOYADINIZ ve K\u00dcT\u00dc\u011e\u00dcN\u00dcZ NE OLACAK?\nE\u015finiz vefat ettikten sonra e\u011fer yeniden evlenmediyseniz \u00f6len kocan\u0131z\u0131n aile k\u00fct\u00fc\u011f\u00fcnde kalmaya ve kocan\u0131z\u0131n soyad\u0131n\u0131 ta\u015f\u0131maya devam edersiniz.\nAncak bekarl\u0131k soyad\u0131na ve baba k\u00fct\u00fc\u011f\u00fcne d\u00f6nmek isterseniz yaz\u0131l\u0131 talebiniz ile bek\u00e2rl\u0131k hanesine d\u00f6nerek, bek\u00e2rl\u0131k soyad\u0131n\u0131 al\u0131p kapanm\u0131\u015f olan n\u00fcfus kayd\u0131n\u0131z\u0131 a\u00e7t\u0131rabilirsiniz.",
    "article_html": "",
    "meta_description": "Hayat\u0131m\u0131n geri kalan\u0131n\u0131 birlikte ge\u00e7irmek isteriz, umutlarla hayallerle evleniriz. \u00d6mr\u00fcm\u00fcz\u00fc vermeyi g\u00f6ze al\u0131r\u0131z ama soyad\u0131n\u0131 almay\u0131 istemeyiz kimi zaman \u2026 Peki evlenince kad\u0131n kendi soyad\u0131n\u0131 kullanabilir mi.. E\u015finin soyad\u0131n\u0131 kullanmaya mecbur mudur\u2026.",
    "meta_lang": "tr"
}