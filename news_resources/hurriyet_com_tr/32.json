{
    "article_id": "fdcf5dc336d079fe70adefa94c05b6fb.1590265618.29556",
    "title": "Fiziksel temas yoksa duygusal temas var",
    "authors": [
        "Gizem Co\u015fkunarda",
        "Gcoskunarda Hurriyet.Com.Tr"
    ],
    "canonical_link": "https://www.hurriyet.com.tr/kelebek/hurriyet-cumartesi/fiziksel-temas-yoksa-duygusal-temas-var-41523935",
    "url": "http://hurriyet.com.tr/kelebek/hurriyet-cumartesi/fiziksel-temas-yoksa-duygusal-temas-var-41523935",
    "top_img": "https://i4.hurimg.com/i/hurriyet/75/0x0/5ec832a17af50710c8cee8d7.jpg",
    "meta_img": "https://i4.hurimg.com/i/hurriyet/75/0x0/5ec832a17af50710c8cee8d7.jpg",
    "movies": [],
    "text": "Dokunmak neden \u00f6nemli?\n\n\u0130nsan, yavrusunu bak\u0131ma en muhta\u00e7 halde do\u011furan ve en uzun s\u00fcre bak\u0131m veren canl\u0131lardan biri. Bu nedenle bebeklik ve \u00e7ocukluk d\u00f6nemindeki ruhsal ihtiya\u00e7lar\u0131 da \u00e7ok kritik. Bu ihtiya\u00e7lar\u0131n nas\u0131l kar\u015f\u0131land\u0131\u011f\u0131 eri\u015fkinlik boyunca nas\u0131l bir ruhsal yap\u0131ya sahip olaca\u011f\u0131n\u0131 da belirleyebiliyor. Ayn\u0131 zamanda, \u00e7ocukluktaki ruhsal ihtiya\u00e7lar\u0131n kar\u015f\u0131lanma bi\u00e7imleri \u015fekil de\u011fi\u015ftirse de eri\u015fkinlik boyunca devam etti\u011fini s\u00f6ylemek de m\u00fcmk\u00fcn.\n\n\u25ca Di\u011fer pek \u00e7ok \u015fey gibi bu ihtiyac\u0131n temeli de \u00e7ocuklu\u011fumuz yani...\n\nEvet, bir \u00e7ocuk sevilmeye, g\u00fcvende olmaya, takdir edilmeye, e\u011flenmeye ve \u00f6\u011frenmeye ihtiya\u00e7 duyar, eri\u015fkin de \u00f6yle. Dokunma ve dokunulma da bu ihtiya\u00e7lardand\u0131r diyebiliriz.\n\nBaz\u0131lar\u0131 dokunacak kimse olmad\u0131\u011f\u0131nda kendine dokunur\n\n\u25ca Misal \u015fimdi bayram, b\u00fcy\u00fcklerimizin elini \u00f6pemeyecek, sar\u0131lamayaca\u011f\u0131z. Yeni d\u00f6nemde dokunamamak bizi, ruh halimizi nas\u0131l etkileyecek?\n\nBaz\u0131lar\u0131 dokunacak kimseyi bulamad\u0131\u011f\u0131nda ya da dokunmakta pek becerikli olmad\u0131\u011f\u0131nda \u2018kendine dokunur\u2019. Deneysel modellerde s\u0131\u00e7anlar strese sokulduklar\u0131nda kendini t\u0131mar etme (self grooming) denen bir davran\u0131\u015fta bulunur, t\u00fcylerini gere\u011finden fazla yalamaya ve d\u00fczeltmeye ba\u015flar. O kadar ki bazen t\u00fcyleri d\u00f6k\u00fcl\u00fcr.\n\n\u25ca Ku\u015flarda da g\u00f6r\u00fclebiliyor bazen bu davran\u0131\u015f. \u0130nsanda da ya\u015fanan bir \u015fekli var. Sebebi stres mi?\n\nEvet, strese giren kafes ku\u015flar\u0131 da kendini t\u0131mar etmekten t\u00fcys\u00fcz kalabilir. Trikotillomani ya da sa\u00e7 yolma hastal\u0131\u011f\u0131 benzer \u015fekilde stres alt\u0131nda cildinden uyaran almaya d\u00f6n\u00fck bir davran\u0131\u015f sonucu ortaya \u00e7\u0131kar. Bazen borderline (s\u0131n\u0131rda ya\u015fama) ki\u015filik yap\u0131s\u0131na sahip ki\u015filer sadece bedenlerini hissedebilmek i\u00e7in ciltlerine kesik atabilir. B\u00f6yle sorunlu bi\u00e7imde olmasa da stres alt\u0131ndayken sa\u00e7\u0131n\u0131 ka\u015f\u0131ma, y\u00fcz\u00fcn\u00fc ovu\u015fturma, ellerini ovu\u015fturma gibi davran\u0131\u015flar da kendini t\u0131mar \u2018\u00f6zelli\u011fini\u2019 bar\u0131nd\u0131r\u0131yor olabilir.\n\nSar\u0131lam\u0131yorsak, el \u00f6pemiyorsak sembolik bir yol bulaca\u011f\u0131z\n\n\u25ca Dokunman\u0131n yerine ne koyaca\u011f\u0131z?\n\nBu eksi\u011fin tamamen bertaraf edilmesi m\u00fcmk\u00fcn de\u011fil. Yine de insan sembolik bir canl\u0131. \u00d6rne\u011fin lin\u00e7 kavram\u0131 son derece somut fiziksel bir hasarla ili\u015fkili olsa da insanlar sosyal medyada da lin\u00e7 edildi\u011fini hissedebiliyorlar. Elbette somut anlamdaki lincin sembolik lince g\u00f6re \u00e7ok daha belirgin etkilerinin olaca\u011f\u0131n\u0131 \u00f6ne s\u00fcrmek son derece m\u00fcmk\u00fcn. Yine de bundan mahrum kal\u0131yorsak dokunman\u0131n sembolik yollar\u0131na ba\u015fvurmak d\u0131\u015f\u0131nda bir \u00e7aremiz yok gibi g\u00f6r\u00fcn\u00fcyor.\n\n\u25ca Nas\u0131l bir yol \u00f6neriyorsunuz?\n\nDokunmak sevinci, h\u00fczn\u00fc, co\u015fkuyu, ne\u015feyi payla\u015ft\u0131\u011f\u0131m\u0131z\u0131n g\u00f6stergesi oldu\u011fu i\u00e7in gerekliyse, bu duygular\u0131 payla\u015ft\u0131\u011f\u0131m\u0131z\u0131 g\u00f6stermenin \u00e7e\u015fitli yollar\u0131n\u0131 kullanmak durumunday\u0131z. Belki \u015funu ak\u0131lda tutmak da yararl\u0131 olabilir: \u00c7ok dokundu\u011funuz halde yak\u0131n hissetmedi\u011finiz ki\u015filer olabilece\u011fi gibi, dokunamad\u0131\u011f\u0131n\u0131z halde yak\u0131n hissetti\u011finiz ve size yak\u0131n hisseden ki\u015filer de olacakt\u0131r. Dokunam\u0131yor olmak art\u0131k yak\u0131n olmad\u0131\u011f\u0131n\u0131z anlam\u0131na gelmez. Fiziksel mesafe sosyal mesafe olmak zorunda de\u011fildir. Fiziksel olarak temas edememek de duygusal olarak temas edememenizle sonu\u00e7lanmak zorunda de\u011fil.\n\nBA\u011eLARIMIZI SOMUTLA\u015eTIRMAYA YARIYOR\n\n\u201cDokunmak, kurdu\u011fumuz ba\u011flar\u0131 somutla\u015ft\u0131rmaya yar\u0131yor... Biriyle el s\u0131k\u0131\u015fabiliriz, ba\u015fka biriyle bunu bile istemeyebiliriz. Bazen de el s\u0131k\u0131\u015fma dokunma ihtiyac\u0131n\u0131 kar\u015f\u0131lamaz, ikinci elimiz imdada yeti\u015fiverir. Tokala\u015fmadan sonra omza pat pat yapar\u0131z. Samimi olduklar\u0131m\u0131zla sar\u0131l\u0131r\u0131z, samimiyetten sata\u015f\u0131rken bir \u015faka yumru\u011fu atabiliriz. Sevgililerimizle el ele tutu\u015furuz, \u00e7ok \u00fczg\u00fcn oldu\u011fumuzda ba\u015f\u0131m\u0131z\u0131 koyup a\u011flayacak bir omza ihtiya\u00e7 duyar\u0131z. Tuttu\u011fumuz tak\u0131m gol at\u0131nca arkada\u015f\u0131m\u0131za sar\u0131l\u0131r\u0131z. K\u0131saca s\u00f6ylemek gerekirse, insan kurdu\u011fu ba\u011f\u0131n yak\u0131nl\u0131\u011f\u0131 ve duygusunun yo\u011funlu\u011fuyla orant\u0131l\u0131 bi\u00e7imde dokunma ihtiyac\u0131 hisseder.\u201d\n\n\n\nPsikiyatr Dr. \u0130lker K\u00fc\u00e7\u00fckparlak\n\n",
    "keywords": [
        "\u00e7ok",
        "temas",
        "bu",
        "yak\u0131n",
        "var",
        "sembolik",
        "yoksa",
        "el",
        "ve",
        "bir",
        "fiziksel",
        "gibi",
        "da",
        "nas\u0131l",
        "duygusal"
    ],
    "meta_keywords": [
        "gazetehaberleri",
        "fiziksel temas",
        "duygusal temas"
    ],
    "publish_date": null,
    "summary": "Dokunmak neden \u00f6nemli?\n\u0130nsan, yavrusunu bak\u0131ma en muhta\u00e7 halde do\u011furan ve en uzun s\u00fcre bak\u0131m veren canl\u0131lardan biri.\nBu nedenle bebeklik ve \u00e7ocukluk d\u00f6nemindeki ruhsal ihtiya\u00e7lar\u0131 da \u00e7ok kritik.\nBu ihtiya\u00e7lar\u0131n nas\u0131l kar\u015f\u0131land\u0131\u011f\u0131 eri\u015fkinlik boyunca nas\u0131l bir ruhsal yap\u0131ya sahip olaca\u011f\u0131n\u0131 da belirleyebiliyor.\nAyn\u0131 zamanda, \u00e7ocukluktaki ruhsal ihtiya\u00e7lar\u0131n kar\u015f\u0131lanma bi\u00e7imleri \u015fekil de\u011fi\u015ftirse de eri\u015fkinlik boyunca devam etti\u011fini s\u00f6ylemek de m\u00fcmk\u00fcn.\n\u25ca Di\u011fer pek \u00e7ok \u015fey gibi bu ihtiyac\u0131n temeli de \u00e7ocuklu\u011fumuz yani...Evet, bir \u00e7ocuk sevilmeye, g\u00fcvende olmaya, takdir edilmeye, e\u011flenmeye ve \u00f6\u011frenmeye ihtiya\u00e7 duyar, eri\u015fkin de \u00f6yle.\nDokunma ve dokunulma da bu ihtiya\u00e7lardand\u0131r diyebiliriz.\nBaz\u0131lar\u0131 dokunacak kimse olmad\u0131\u011f\u0131nda kendine dokunur\u25ca Misal \u015fimdi bayram, b\u00fcy\u00fcklerimizin elini \u00f6pemeyecek, sar\u0131lamayaca\u011f\u0131z.\nYeni d\u00f6nemde dokunamamak bizi, ruh halimizi nas\u0131l etkileyecek?\nBaz\u0131lar\u0131 dokunacak kimseyi bulamad\u0131\u011f\u0131nda ya da dokunmakta pek becerikli olmad\u0131\u011f\u0131nda \u2018kendine dokunur\u2019.\nDeneysel modellerde s\u0131\u00e7anlar strese sokulduklar\u0131nda kendini t\u0131mar etme (self grooming) denen bir davran\u0131\u015fta bulunur, t\u00fcylerini gere\u011finden fazla yalamaya ve d\u00fczeltmeye ba\u015flar.\nO kadar ki bazen t\u00fcyleri d\u00f6k\u00fcl\u00fcr.\n\u25ca Ku\u015flarda da g\u00f6r\u00fclebiliyor bazen bu davran\u0131\u015f.\n\u0130nsanda da ya\u015fanan bir \u015fekli var.\nSebebi stres mi?\nEvet, strese giren kafes ku\u015flar\u0131 da kendini t\u0131mar etmekten t\u00fcys\u00fcz kalabilir.\nTrikotillomani ya da sa\u00e7 yolma hastal\u0131\u011f\u0131 benzer \u015fekilde stres alt\u0131nda cildinden uyaran almaya d\u00f6n\u00fck bir davran\u0131\u015f sonucu ortaya \u00e7\u0131kar.\nBazen borderline (s\u0131n\u0131rda ya\u015fama) ki\u015filik yap\u0131s\u0131na sahip ki\u015filer sadece bedenlerini hissedebilmek i\u00e7in ciltlerine kesik atabilir.\nB\u00f6yle sorunlu bi\u00e7imde olmasa da stres alt\u0131ndayken sa\u00e7\u0131n\u0131 ka\u015f\u0131ma, y\u00fcz\u00fcn\u00fc ovu\u015fturma, ellerini ovu\u015fturma gibi davran\u0131\u015flar da kendini t\u0131mar \u2018\u00f6zelli\u011fini\u2019 bar\u0131nd\u0131r\u0131yor olabilir.\nSar\u0131lam\u0131yorsak, el \u00f6pemiyorsak sembolik bir yol bulaca\u011f\u0131z\u25ca Dokunman\u0131n yerine ne koyaca\u011f\u0131z?\nBu eksi\u011fin tamamen bertaraf edilmesi m\u00fcmk\u00fcn de\u011fil.\nYine de insan sembolik bir canl\u0131.\n\u00d6rne\u011fin lin\u00e7 kavram\u0131 son derece somut fiziksel bir hasarla ili\u015fkili olsa da insanlar sosyal medyada da lin\u00e7 edildi\u011fini hissedebiliyorlar.\nElbette somut anlamdaki lincin sembolik lince g\u00f6re \u00e7ok daha belirgin etkilerinin olaca\u011f\u0131n\u0131 \u00f6ne s\u00fcrmek son derece m\u00fcmk\u00fcn.\nYine de bundan mahrum kal\u0131yorsak dokunman\u0131n sembolik yollar\u0131na ba\u015fvurmak d\u0131\u015f\u0131nda bir \u00e7aremiz yok gibi g\u00f6r\u00fcn\u00fcyor.\n\u25ca Nas\u0131l bir yol \u00f6neriyorsunuz?\nDokunmak sevinci, h\u00fczn\u00fc, co\u015fkuyu, ne\u015feyi payla\u015ft\u0131\u011f\u0131m\u0131z\u0131n g\u00f6stergesi oldu\u011fu i\u00e7in gerekliyse, bu duygular\u0131 payla\u015ft\u0131\u011f\u0131m\u0131z\u0131 g\u00f6stermenin \u00e7e\u015fitli yollar\u0131n\u0131 kullanmak durumunday\u0131z.\nBelki \u015funu ak\u0131lda tutmak da yararl\u0131 olabilir: \u00c7ok dokundu\u011funuz halde yak\u0131n hissetmedi\u011finiz ki\u015filer olabilece\u011fi gibi, dokunamad\u0131\u011f\u0131n\u0131z halde yak\u0131n hissetti\u011finiz ve size yak\u0131n hisseden ki\u015filer de olacakt\u0131r.\nDokunam\u0131yor olmak art\u0131k yak\u0131n olmad\u0131\u011f\u0131n\u0131z anlam\u0131na gelmez.\nFiziksel mesafe sosyal mesafe olmak zorunda de\u011fildir.\nFiziksel olarak temas edememek de duygusal olarak temas edememenizle sonu\u00e7lanmak zorunda de\u011fil.\nBA\u011eLARIMIZI SOMUTLA\u015eTIRMAYA YARIYOR\u201cDokunmak, kurdu\u011fumuz ba\u011flar\u0131 somutla\u015ft\u0131rmaya yar\u0131yor... Biriyle el s\u0131k\u0131\u015fabiliriz, ba\u015fka biriyle bunu bile istemeyebiliriz.\nBazen de el s\u0131k\u0131\u015fma dokunma ihtiyac\u0131n\u0131 kar\u015f\u0131lamaz, ikinci elimiz imdada yeti\u015fiverir.\nTokala\u015fmadan sonra omza pat pat yapar\u0131z.\nSamimi olduklar\u0131m\u0131zla sar\u0131l\u0131r\u0131z, samimiyetten sata\u015f\u0131rken bir \u015faka yumru\u011fu atabiliriz.\nSevgililerimizle el ele tutu\u015furuz, \u00e7ok \u00fczg\u00fcn oldu\u011fumuzda ba\u015f\u0131m\u0131z\u0131 koyup a\u011flayacak bir omza ihtiya\u00e7 duyar\u0131z.\nTuttu\u011fumuz tak\u0131m gol at\u0131nca arkada\u015f\u0131m\u0131za sar\u0131l\u0131r\u0131z.\nK\u0131saca s\u00f6ylemek gerekirse, insan kurdu\u011fu ba\u011f\u0131n yak\u0131nl\u0131\u011f\u0131 ve duygusunun yo\u011funlu\u011fuyla orant\u0131l\u0131 bi\u00e7imde dokunma ihtiyac\u0131 hisseder.\u201dPsikiyatr Dr. \u0130lker K\u00fc\u00e7\u00fckparlak",
    "article_html": "",
    "meta_description": "\u2018Yeni normal\u2019 denen de\u011fi\u015fikliklerin en \u00f6nemlilerinden biri sevdiklerimize dokunamamak. Bayram\u0131 sevdiklerimize sar\u0131lamadan ge\u00e7iriyoruz; bu durumu psikiyatr Dr. \u0130lker K\u00fc\u00e7\u00fckparlak\u2019a sorduk. Dokunmak nedir, neden \u00f6nemlidir, yerine ne koyaca\u011f\u0131z? Unutmay\u0131n, \u201cdokunam\u0131yor olmak, yak\u0131n olmad\u0131\u011f\u0131n\u0131z anlam\u0131na gelmiyor\u201d.",
    "meta_lang": "tr"
}