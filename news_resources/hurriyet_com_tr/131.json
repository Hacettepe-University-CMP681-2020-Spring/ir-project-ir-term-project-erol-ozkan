{
    "article_id": "3417f942070f285ac4ccf457827dd6c9.1590265820.287035",
    "title": "Defne a\u011fac\u0131ndan pelet yak\u0131t\u0131 \u00fcretti",
    "authors": [],
    "canonical_link": "https://www.hurriyet.com.tr/ik-yeni-ekonomi/defne-agacindan-pelet-yakiti-uretti-41014391",
    "url": "http://hurriyet.com.tr/ik-yeni-ekonomi/defne-agacindan-pelet-yakiti-uretti-41014391",
    "top_img": "https://i4.hurimg.com/i/hurriyet/75/0x0/5be5c0bfd3806c11d8a2f0e4.jpg",
    "meta_img": "https://i4.hurimg.com/i/hurriyet/75/0x0/5be5c0bfd3806c11d8a2f0e4.jpg",
    "movies": [],
    "text": "Siz nerede, nas\u0131l bir ailede b\u00fcy\u00fcd\u00fcn\u00fcz?\n\nHatay Yaylada\u011f\u0131\u2019nda do\u011fdum. 5 k\u0131z\u0131 olan bir ailenin 2\u2019inci \u00e7ocu\u011fuyum. \u00c7ocuklu\u011fumun belli d\u00f6nemleri \u00e7ok a\u011f\u0131r maddi zorluklar ile ge\u00e7ti. 2 odal\u0131 bir evde babaannem, k\u0131z karde\u015flerim, babam ve annem ile b\u00fcy\u00fcd\u00fcm. Bu zorluklar e\u011fitim hayat\u0131m\u0131 etkiledi. Sonras\u0131nda babam \u00e7e\u015fitli i\u015flerde \u00e7al\u0131\u015farak kendini geli\u015ftirdi, son olarak defne yapra\u011f\u0131 kurutma tesisi kurdu, benim de ilkokuldan bu yana tatillerim, okul sonras\u0131 saatlerim bu i\u015fletmede ge\u00e7ti. Yani defne kurutma tesisinde b\u00fcy\u00fcd\u00fcm.\n\n\n\nE\u011fitim hayat\u0131n\u0131z nas\u0131l ge\u00e7ti?\n\nKonya Sel\u00e7uk \u00dcniversitesi Adalet B\u00f6l\u00fcm\u00fc ile \u00f6n lisans e\u011fitimimi tamamlad\u0131m. Tabii bu benim i\u00e7in yeterli bir e\u011fitim de\u011fildi, onun ard\u0131ndan memlekete d\u00f6nd\u00fcm ve defne yapra\u011f\u0131 i\u015fletmemizde \u00e7e\u015fitli alanlarda \u00e7al\u0131\u015fmaya ba\u015flad\u0131m. Bir yandan da Anadolu \u00dcniversitesi Maliye B\u00f6l\u00fcm\u00fc\u2019nde okudum.\n\n\n\nDefne pelet i\u015fi nas\u0131l do\u011fdu?\n\nDefne yapra\u011f\u0131n\u0131n i\u00e7inde b\u00fcy\u00fcm\u00fc\u015f bir insan\u0131m. Hatayl\u0131lar i\u00e7in en de\u011ferli bitkilerden biridir defne a\u011fac\u0131, \u00e7e\u015fitli alanlarda fabrikalar var. Sabun ve ya\u011f yap\u0131l\u0131yor. Defnenin yapraklar\u0131 toplan\u0131p dallar\u0131 at\u0131l\u0131yordu. Bizim i\u015fletmemizde \u00e7\u0131kan bir yang\u0131n sonras\u0131nda bu dallar\u0131 ne yapabiliriz diye d\u00fc\u015f\u00fcnmeye ba\u015flad\u0131m. Ara\u015ft\u0131rd\u0131m ve pelet yak\u0131t\u0131n\u0131n varl\u0131\u011f\u0131n\u0131 \u00f6\u011frendim. Biz hammadde olarak defne a\u011fac\u0131ndan \u00fcretim yapt\u0131\u011f\u0131m\u0131z i\u00e7in firma ismimiz Defne Pelet. Ormanda at\u0131k durumda olan maddeyi \u00f6nce topluyoruz, daha sonra k\u0131r\u0131c\u0131 makinalara verip tala\u015f haline getirip elekten ge\u00e7iriyoruz. Elenmi\u015f ve tala\u015f haline gelmi\u015f defne dallar\u0131n\u0131 belli bir s\u0131cakl\u0131kta tala\u015f kurutma f\u0131r\u0131n\u0131na vererek nemini al\u0131yoruz. Nemi al\u0131nm\u0131\u015f \u00fcr\u00fcn daha sonra bask\u0131lama makinas\u0131na veriliyor ve pelet \u00fcretimi ger\u00e7ekle\u015fmi\u015f oluyor. At\u0131k durumdaki \u00fcr\u00fcnleri de\u011ferlendirerek do\u011fa dostu bir enerjiye \u00e7evirmi\u015f oluyoruz bu nedenle yenilenebilir enerji sekt\u00f6r\u00fcne giriyor.\n\n\n\nB\u00f6lgede bunu ilk siz mi yapt\u0131n\u0131z?\n\nAynen. \u0130lk ben yapt\u0131m. Bu yak\u0131t\u0131n bir di\u011fer ismi biok\u00fctle yak\u0131t\u0131. Tamamen do\u011fa dostu, \u00fcretim yap\u0131l\u0131rken at\u0131klar\u0131n toplanmas\u0131 ile olabilecek orman yang\u0131nlar\u0131n\u0131 ve \u00e7evredeki kirlili\u011fi azaltm\u0131\u015f oluyoruz, t\u00fcketildi\u011fi zaman \u00e7ok d\u00fc\u015f\u00fck derecede bir karbondioksit sal\u0131n\u0131m\u0131 oluyor, bu k\u00f6m\u00fcre oranla yok denebilecek derecede az. Bu yak\u0131t sayesinde art\u0131k herhangi bir gaz zehirlenmesinin olmas\u0131 m\u00fcmk\u00fcn de\u011fil, \u00e7\u00fcnk\u00fc tamamen do\u011fal bir madde ile do\u011fal bir ortamda herhangi bir kimyasal kat\u0131lmadan \u00fcretim yap\u0131l\u0131yor.\n\n\n\nG\u00dcNDE 5 TON \u00dcRET\u0130M YAPIYORUM\n\nNas\u0131l bir ortamda \u00e7al\u0131\u015f\u0131yorsunuz?\n\nOrmanda kurulmu\u015f k\u00fc\u00e7\u00fck bir \u00fcretim tesisimiz var. Hatta defne kurutma tesisinin i\u00e7erisinde pelet i\u00e7in ayr\u0131lm\u0131\u015f bir b\u00f6l\u00fcmde \u00fcretimi yap\u0131yoruz. Bu b\u00f6l\u00fcm i\u00e7erisinde 4 ki\u015filik \u00fcretim ekibi ile b\u00fcy\u00fck bir azimle, mesai kavram\u0131 g\u00f6zetmeksizin var olan talebi kar\u015f\u0131lamaya \u00e7al\u0131\u015f\u0131yoruz.\n\n\n\nBaban\u0131z size destek olmu\u015f ancak farkl\u0131 bir i\u015f \u00e7\u0131karm\u0131\u015fs\u0131n\u0131z. Hangi zorluklar\u0131 ya\u015fad\u0131n\u0131z?\n\nBu i\u015fi kurarken \u00e7ok fazla zorluklar ya\u015fad\u0131m tamamen kendi \u00f6z sermayemizi kullanarak \u00f6ncelikle k\u00fc\u00e7\u00fck bir tesis kurabildik. Asl\u0131nda defne yapraklar\u0131n\u0131 satarak pelet \u00fcretim tesisi i\u00e7in bana maddi deste\u011fi sa\u011flayan babamd\u0131. Babam bir noktada benim melek yat\u0131r\u0131mc\u0131m olmu\u015f oldu. Tabii, bu i\u015fin maddi boyutu sadece, ben bu yak\u0131ta \u00e7ok g\u00fcvenmi\u015ftim ve bana \u00e7ok g\u00fcvenen bir babam vard\u0131 geriye bu \u00fcr\u00fcn\u00fcn piyasa sunulmas\u0131 tan\u0131t\u0131lmas\u0131, anlat\u0131lmas\u0131 gerekiyordu. \u00c7\u00fcnk\u00fc kimse pelet yak\u0131t\u0131n\u0131n ne oldu\u011funu bilmiyordu. Kendi ilimizdeki fabrikalar\u0131 tek tek aray\u0131p randevular ald\u0131m, yetkili ki\u015filerle g\u00f6r\u00fc\u015fmek, \u00fcr\u00fcn\u00fcm\u00fc g\u00f6stermek ve \u00f6zellikleri anlatmak i\u00e7in \u00e7ok u\u011fra\u015ft\u0131m. Ba\u015fta kimse ciddiye almad\u0131. \u00c7o\u011funluk \u00f6nyarg\u0131l\u0131yd\u0131. G\u00fcn\u00fcn birinde telefonum \u00e7almaya, \u201c\u0130lgileniyoruz\u201d diyenler \u00e7\u0131kmaya ba\u015flad\u0131. K\u00fc\u00e7\u00fck k\u00fc\u00e7\u00fck sipari\u015fler almaya ba\u015flad\u0131m, yani k\u0131sacas\u0131 en \u00e7ok zorlu\u011fu bu \u00fcr\u00fcn\u00fc insanlara kabul ettirmekte ya\u015fad\u0131m.\n\n\n\n\u015eu anda ne kadarl\u0131k bir \u00fcretim yap\u0131yorsunuz?\n\n\u015eu anda g\u00fcnde 5 tonluk \u00fcretim kapasitesine sahip makinalar\u0131m\u0131 saate 4 ton \u00fcretim yapan makine ve ekipmanlar ile de\u011fi\u015ftirmeyi hedefliyorum.\n\n\n\nHedefiniz nedir?\n\nBu kadar k\u00fc\u00e7\u00fck bir \u00fcretimle ba\u015flayan tesisimi b\u00fcy\u00fctmek ve k\u0131rsal kesimde \u00fcretilen peletlerin \u00f6nce kendi ilime sonra kendi \u00fclkeme ve daha sonras\u0131nda da t\u00fcm d\u00fcnyaya fayda sa\u011flamas\u0131n\u0131 ama\u00e7l\u0131yorum. Hayalim ise, pelet yak\u0131t\u0131 denildi\u011fi zaman akla gelen ilk ismin Defne Pelet olmas\u0131d\u0131r, kendi \u00fclkemde ve d\u00fcnyada g\u00fcvenilir bir marka olmay\u0131 \u00e7ok istiyorum.\n\nK\u00d6M\u00dcRDEN NE FARKI VAR?\n\n- Pelet yak\u0131t\u0131n\u0131n yanmas\u0131 sonucu bacadan herhangi bir duman \u00e7\u0131km\u0131yor ancak k\u00f6m\u00fcr yanmas\u0131 sonucu insan sa\u011fl\u0131\u011f\u0131na ve \u00e7evreye zarar veren bir duman \u00e7\u0131k\u0131yor.\n\n- Pelet yak\u0131t\u0131n\u0131n kaloriferik de\u011feri 4 bin 500-5000 aras\u0131nda, yerli k\u00f6m\u00fcr\u00fcn ortalama kalori de\u011feri 5000 kw de\u011ferde.\n\n- K\u00f6m\u00fcr\u00fcn yanma s\u00fcresi uzun, pelet yak\u0131t\u0131n\u0131n yanma s\u00fcresi \u00e7ok k\u0131sa. K\u00f6m\u00fcr ile 1 saatte \u0131s\u0131t\u0131labilen mekanlar, pelet yak\u0131t\u0131 ile 15 dk \u0131s\u0131n\u0131yor.\n\n- K\u00f6m\u00fcr kazanlar\u0131nda k\u00f6m\u00fcr\u00fcn yanma verimlili\u011fi en fazla y\u00fczde 78. Pelet yak\u0131t\u0131 kazanlar\u0131nda ise yanma verimlili\u011fi y\u00fczde 97.\n\n- Odun pelet \u0131s\u0131tma sistemleri, ozon dostu ve Kyoto protokol\u00fcne g\u00f6re kabul edilebilir CO sal\u0131n\u0131m e\u015fik de\u011ferleri alt\u0131nda.\n\n- Pelet yak\u0131t\u0131 i\u00e7in kesinlikle a\u011fa\u00e7 kesilmez tamamen at\u0131k durumdaki maddeler de\u011ferlendiriliyor.",
    "keywords": [
        "\u00e7ok",
        "yak\u0131t\u0131",
        "bu",
        "\u00fcretim",
        "pelet",
        "\u00fcretti",
        "a\u011fac\u0131ndan",
        "yak\u0131t\u0131n\u0131n",
        "i\u00e7in",
        "ve",
        "bir",
        "ile",
        "defne"
    ],
    "meta_keywords": [
        "Ay\u015feg\u00fcl Abac\u0131",
        "pelet yak\u0131t\u0131",
        "kad\u0131n giri\u015fimci"
    ],
    "publish_date": null,
    "summary": "Siz nerede, nas\u0131l bir ailede b\u00fcy\u00fcd\u00fcn\u00fcz?\n5 k\u0131z\u0131 olan bir ailenin 2\u2019inci \u00e7ocu\u011fuyum.\n\u00c7ocuklu\u011fumun belli d\u00f6nemleri \u00e7ok a\u011f\u0131r maddi zorluklar ile ge\u00e7ti.\n2 odal\u0131 bir evde babaannem, k\u0131z karde\u015flerim, babam ve annem ile b\u00fcy\u00fcd\u00fcm.\nBu zorluklar e\u011fitim hayat\u0131m\u0131 etkiledi.\nSonras\u0131nda babam \u00e7e\u015fitli i\u015flerde \u00e7al\u0131\u015farak kendini geli\u015ftirdi, son olarak defne yapra\u011f\u0131 kurutma tesisi kurdu, benim de ilkokuldan bu yana tatillerim, okul sonras\u0131 saatlerim bu i\u015fletmede ge\u00e7ti.\nYani defne kurutma tesisinde b\u00fcy\u00fcd\u00fcm.\nE\u011fitim hayat\u0131n\u0131z nas\u0131l ge\u00e7ti?\nKonya Sel\u00e7uk \u00dcniversitesi Adalet B\u00f6l\u00fcm\u00fc ile \u00f6n lisans e\u011fitimimi tamamlad\u0131m.\nTabii bu benim i\u00e7in yeterli bir e\u011fitim de\u011fildi, onun ard\u0131ndan memlekete d\u00f6nd\u00fcm ve defne yapra\u011f\u0131 i\u015fletmemizde \u00e7e\u015fitli alanlarda \u00e7al\u0131\u015fmaya ba\u015flad\u0131m.\nBir yandan da Anadolu \u00dcniversitesi Maliye B\u00f6l\u00fcm\u00fc\u2019nde okudum.\nDefne pelet i\u015fi nas\u0131l do\u011fdu?\nDefne yapra\u011f\u0131n\u0131n i\u00e7inde b\u00fcy\u00fcm\u00fc\u015f bir insan\u0131m.\nHatayl\u0131lar i\u00e7in en de\u011ferli bitkilerden biridir defne a\u011fac\u0131, \u00e7e\u015fitli alanlarda fabrikalar var.\nSabun ve ya\u011f yap\u0131l\u0131yor.\nBizim i\u015fletmemizde \u00e7\u0131kan bir yang\u0131n sonras\u0131nda bu dallar\u0131 ne yapabiliriz diye d\u00fc\u015f\u00fcnmeye ba\u015flad\u0131m.\nAra\u015ft\u0131rd\u0131m ve pelet yak\u0131t\u0131n\u0131n varl\u0131\u011f\u0131n\u0131 \u00f6\u011frendim.\nBiz hammadde olarak defne a\u011fac\u0131ndan \u00fcretim yapt\u0131\u011f\u0131m\u0131z i\u00e7in firma ismimiz Defne Pelet.\nOrmanda at\u0131k durumda olan maddeyi \u00f6nce topluyoruz, daha sonra k\u0131r\u0131c\u0131 makinalara verip tala\u015f haline getirip elekten ge\u00e7iriyoruz.\nElenmi\u015f ve tala\u015f haline gelmi\u015f defne dallar\u0131n\u0131 belli bir s\u0131cakl\u0131kta tala\u015f kurutma f\u0131r\u0131n\u0131na vererek nemini al\u0131yoruz.\nNemi al\u0131nm\u0131\u015f \u00fcr\u00fcn daha sonra bask\u0131lama makinas\u0131na veriliyor ve pelet \u00fcretimi ger\u00e7ekle\u015fmi\u015f oluyor.\nAt\u0131k durumdaki \u00fcr\u00fcnleri de\u011ferlendirerek do\u011fa dostu bir enerjiye \u00e7evirmi\u015f oluyoruz bu nedenle yenilenebilir enerji sekt\u00f6r\u00fcne giriyor.\nBu yak\u0131t\u0131n bir di\u011fer ismi biok\u00fctle yak\u0131t\u0131.\nTamamen do\u011fa dostu, \u00fcretim yap\u0131l\u0131rken at\u0131klar\u0131n toplanmas\u0131 ile olabilecek orman yang\u0131nlar\u0131n\u0131 ve \u00e7evredeki kirlili\u011fi azaltm\u0131\u015f oluyoruz, t\u00fcketildi\u011fi zaman \u00e7ok d\u00fc\u015f\u00fck derecede bir karbondioksit sal\u0131n\u0131m\u0131 oluyor, bu k\u00f6m\u00fcre oranla yok denebilecek derecede az.\nBu yak\u0131t sayesinde art\u0131k herhangi bir gaz zehirlenmesinin olmas\u0131 m\u00fcmk\u00fcn de\u011fil, \u00e7\u00fcnk\u00fc tamamen do\u011fal bir madde ile do\u011fal bir ortamda herhangi bir kimyasal kat\u0131lmadan \u00fcretim yap\u0131l\u0131yor.\nG\u00dcNDE 5 TON \u00dcRET\u0130M YAPIYORUMNas\u0131l bir ortamda \u00e7al\u0131\u015f\u0131yorsunuz?\nOrmanda kurulmu\u015f k\u00fc\u00e7\u00fck bir \u00fcretim tesisimiz var.\nHatta defne kurutma tesisinin i\u00e7erisinde pelet i\u00e7in ayr\u0131lm\u0131\u015f bir b\u00f6l\u00fcmde \u00fcretimi yap\u0131yoruz.\nBu b\u00f6l\u00fcm i\u00e7erisinde 4 ki\u015filik \u00fcretim ekibi ile b\u00fcy\u00fck bir azimle, mesai kavram\u0131 g\u00f6zetmeksizin var olan talebi kar\u015f\u0131lamaya \u00e7al\u0131\u015f\u0131yoruz.\nBaban\u0131z size destek olmu\u015f ancak farkl\u0131 bir i\u015f \u00e7\u0131karm\u0131\u015fs\u0131n\u0131z.\nBu i\u015fi kurarken \u00e7ok fazla zorluklar ya\u015fad\u0131m tamamen kendi \u00f6z sermayemizi kullanarak \u00f6ncelikle k\u00fc\u00e7\u00fck bir tesis kurabildik.\nAsl\u0131nda defne yapraklar\u0131n\u0131 satarak pelet \u00fcretim tesisi i\u00e7in bana maddi deste\u011fi sa\u011flayan babamd\u0131.\nBabam bir noktada benim melek yat\u0131r\u0131mc\u0131m olmu\u015f oldu.\nTabii, bu i\u015fin maddi boyutu sadece, ben bu yak\u0131ta \u00e7ok g\u00fcvenmi\u015ftim ve bana \u00e7ok g\u00fcvenen bir babam vard\u0131 geriye bu \u00fcr\u00fcn\u00fcn piyasa sunulmas\u0131 tan\u0131t\u0131lmas\u0131, anlat\u0131lmas\u0131 gerekiyordu.\n\u00c7\u00fcnk\u00fc kimse pelet yak\u0131t\u0131n\u0131n ne oldu\u011funu bilmiyordu.\nKendi ilimizdeki fabrikalar\u0131 tek tek aray\u0131p randevular ald\u0131m, yetkili ki\u015filerle g\u00f6r\u00fc\u015fmek, \u00fcr\u00fcn\u00fcm\u00fc g\u00f6stermek ve \u00f6zellikleri anlatmak i\u00e7in \u00e7ok u\u011fra\u015ft\u0131m.\nG\u00fcn\u00fcn birinde telefonum \u00e7almaya, \u201c\u0130lgileniyoruz\u201d diyenler \u00e7\u0131kmaya ba\u015flad\u0131.\nK\u00fc\u00e7\u00fck k\u00fc\u00e7\u00fck sipari\u015fler almaya ba\u015flad\u0131m, yani k\u0131sacas\u0131 en \u00e7ok zorlu\u011fu bu \u00fcr\u00fcn\u00fc insanlara kabul ettirmekte ya\u015fad\u0131m.\n\u015eu anda ne kadarl\u0131k bir \u00fcretim yap\u0131yorsunuz?\n\u015eu anda g\u00fcnde 5 tonluk \u00fcretim kapasitesine sahip makinalar\u0131m\u0131 saate 4 ton \u00fcretim yapan makine ve ekipmanlar ile de\u011fi\u015ftirmeyi hedefliyorum.\nBu kadar k\u00fc\u00e7\u00fck bir \u00fcretimle ba\u015flayan tesisimi b\u00fcy\u00fctmek ve k\u0131rsal kesimde \u00fcretilen peletlerin \u00f6nce kendi ilime sonra kendi \u00fclkeme ve daha sonras\u0131nda da t\u00fcm d\u00fcnyaya fayda sa\u011flamas\u0131n\u0131 ama\u00e7l\u0131yorum.\nHayalim ise, pelet yak\u0131t\u0131 denildi\u011fi zaman akla gelen ilk ismin Defne Pelet olmas\u0131d\u0131r, kendi \u00fclkemde ve d\u00fcnyada g\u00fcvenilir bir marka olmay\u0131 \u00e7ok istiyorum.\n- Pelet yak\u0131t\u0131n\u0131n yanmas\u0131 sonucu bacadan herhangi bir duman \u00e7\u0131km\u0131yor ancak k\u00f6m\u00fcr yanmas\u0131 sonucu insan sa\u011fl\u0131\u011f\u0131na ve \u00e7evreye zarar veren bir duman \u00e7\u0131k\u0131yor.\n- Pelet yak\u0131t\u0131n\u0131n kaloriferik de\u011feri 4 bin 500-5000 aras\u0131nda, yerli k\u00f6m\u00fcr\u00fcn ortalama kalori de\u011feri 5000 kw de\u011ferde.\n- K\u00f6m\u00fcr\u00fcn yanma s\u00fcresi uzun, pelet yak\u0131t\u0131n\u0131n yanma s\u00fcresi \u00e7ok k\u0131sa.\nK\u00f6m\u00fcr ile 1 saatte \u0131s\u0131t\u0131labilen mekanlar, pelet yak\u0131t\u0131 ile 15 dk \u0131s\u0131n\u0131yor.\n- K\u00f6m\u00fcr kazanlar\u0131nda k\u00f6m\u00fcr\u00fcn yanma verimlili\u011fi en fazla y\u00fczde 78.\nPelet yak\u0131t\u0131 kazanlar\u0131nda ise yanma verimlili\u011fi y\u00fczde 97.\n- Odun pelet \u0131s\u0131tma sistemleri, ozon dostu ve Kyoto protokol\u00fcne g\u00f6re kabul edilebilir CO sal\u0131n\u0131m e\u015fik de\u011ferleri alt\u0131nda.\n- Pelet yak\u0131t\u0131 i\u00e7in kesinlikle a\u011fa\u00e7 kesilmez tamamen at\u0131k durumdaki maddeler de\u011ferlendiriliyor.",
    "article_html": "",
    "meta_description": "Ay\u015feg\u00fcl Abac\u0131\u2019n\u0131n Hatay Yaylada\u011f\u0131\u2019nda zorluklarla ge\u00e7en bir hayat\u0131 oldu. 5 \u00e7ocuklu ormanc\u0131 bir ailenin k\u0131z\u0131 olarak b\u00fcy\u00fcd\u00fc, okudu. Defne yapra\u011f\u0131 toplay\u0131p, defne yapra\u011f\u0131 kurutarak bunlar\u0131 satan babas\u0131 rol modeli oldu. O ise defne a\u011fac\u0131n\u0131n at\u0131klar\u0131ndan ilham ald\u0131 ve bu at\u0131klardan \u00fcretti\u011fi \u2018pelet yak\u0131t\u0131\u2019 ile bir ilke...",
    "meta_lang": "tr"
}