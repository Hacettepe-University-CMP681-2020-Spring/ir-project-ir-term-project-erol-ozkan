{
    "article_id": "61b0bd37da5e6d8b9763f0410f32ed77.1590265559.006866",
    "title": "Bayern M\u00fcnih 5-2 Eintracht Frankfurt",
    "authors": [],
    "canonical_link": "https://www.hurriyet.com.tr/sporarena/bayern-munih-5-2-frankfurt-41524282",
    "url": "http://hurriyet.com.tr/sporarena/bayern-munih-5-2-frankfurt-41524282",
    "top_img": "https://i4.hurimg.com/i/hurriyet/75/0x0/5ec96b5567b0a9045036ce7c.jpg",
    "meta_img": "https://i4.hurimg.com/i/hurriyet/75/0x0/5ec96b5567b0a9045036ce7c.jpg",
    "movies": [],
    "text": "Bayern M\u00fcnih, Bundesliga\u2019n\u0131n 27. haftas\u0131nda Allianz Arena\u2019da Eintracht Frankfurt\u2019u konuk etti.\n\nBavyera ekibi ilk yar\u0131y\u0131 17. dakikada Leon Goretzka ve 41. dakikada Thomas M\u00fcller\u2019in golleriyle 2-0 \u00f6nde tamamlad\u0131.\n\n\u0130kinci yar\u0131ya h\u0131zl\u0131 ba\u015flayan Bayern M\u00fcnih, 46. dakikada Robert Lewandowski ile durumu 3-0 yapt\u0131. Eintracht Frankfurt 52 ve 55. dakikada Martin Hinteregger ile \u00fcst \u00fcste buldu\u011fu 2 golle skoru 3-2\u2019ye getirdi. 61. dakikada Alphonso Davies\u2019in topu a\u011flara g\u00f6ndermesiyle durumu 4-2 yapan Bayern M\u00fcnih, 74. dakikada Hinteregger\u2019in topu kendi kalesine g\u00f6ndermesiyle bir gol daha buldu ve kar\u015f\u0131la\u015fmadan 5-2 galip ayr\u0131ld\u0131.\n\nBayern M\u00fcnih puan\u0131n\u0131 61\u2019e \u00e7\u0131kararak liderli\u011fini s\u00fcrd\u00fcrd\u00fc. Son 5 ma\u00e7ta galibiyet alamayan Eintracht Frankfurt'un ise 28 puan\u0131 bulunuyor. Kar\u015f\u0131la\u015fma \u00f6ncesinde, bu hafta oynanan di\u011fer m\u00fcsabakalarda oldu\u011fu gibi, yeni tip koronavir\u00fcs (Kovid-19) salg\u0131n\u0131nda hayat\u0131n\u0131 kaybedenler i\u00e7in sayg\u0131 duru\u015funda bulunuldu.\n\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da! Oynamak/\u0130zlemek i\u00e7in buraya t\u0131klay\u0131n!",
    "keywords": [
        "52",
        "g\u00f6ndermesiyle",
        "durumu",
        "eintracht",
        "bayern",
        "dakikada",
        "m\u00fcnih",
        "i\u00e7in",
        "ve",
        "topu",
        "ile",
        "frankfurt"
    ],
    "meta_keywords": [
        "Futbol",
        "Bayern",
        "Frankfurt",
        "Bundesliga"
    ],
    "publish_date": null,
    "summary": "Bayern M\u00fcnih, Bundesliga\u2019n\u0131n 27. haftas\u0131nda Allianz Arena\u2019da Eintracht Frankfurt\u2019u konuk etti.\nBavyera ekibi ilk yar\u0131y\u0131 17. dakikada Leon Goretzka ve 41. dakikada Thomas M\u00fcller\u2019in golleriyle 2-0 \u00f6nde tamamlad\u0131.\n\u0130kinci yar\u0131ya h\u0131zl\u0131 ba\u015flayan Bayern M\u00fcnih, 46. dakikada Robert Lewandowski ile durumu 3-0 yapt\u0131.\nEintracht Frankfurt 52 ve 55. dakikada Martin Hinteregger ile \u00fcst \u00fcste buldu\u011fu 2 golle skoru 3-2\u2019ye getirdi.\n61. dakikada Alphonso Davies\u2019in topu a\u011flara g\u00f6ndermesiyle durumu 4-2 yapan Bayern M\u00fcnih, 74. dakikada Hinteregger\u2019in topu kendi kalesine g\u00f6ndermesiyle bir gol daha buldu ve kar\u015f\u0131la\u015fmadan 5-2 galip ayr\u0131ld\u0131.\nBayern M\u00fcnih puan\u0131n\u0131 61\u2019e \u00e7\u0131kararak liderli\u011fini s\u00fcrd\u00fcrd\u00fc.\nSon 5 ma\u00e7ta galibiyet alamayan Eintracht Frankfurt'un ise 28 puan\u0131 bulunuyor.\nKar\u015f\u0131la\u015fma \u00f6ncesinde, bu hafta oynanan di\u011fer m\u00fcsabakalarda oldu\u011fu gibi, yeni tip koronavir\u00fcs (Kovid-19) salg\u0131n\u0131nda hayat\u0131n\u0131 kaybedenler i\u00e7in sayg\u0131 duru\u015funda bulunuldu.\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da!\nOynamak/\u0130zlemek i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - Bayern M\u00fcnih, Bundesliga'da 27. hafta ma\u00e7\u0131nda Eintracht Frankfurt'u 5-2 ma\u011flup etti. Bayern M\u00fcnih'e galibiyeti getiren golleri 17. dakikada Goretzka, 41. dakikada M\u00fcller, 46. dakikada Lewandowski, 61. dakikada Davies ve 74. dakikada Hinteregger kendi kalesine att\u0131. Eintracht Frankfurt'un golleri...",
    "meta_lang": "tr"
}