{
    "article_id": "7465c8ea8f55a97e4cc40e4085a5420e.1590266108.6070077",
    "title": "Turizmin yeni g\u00f6zdesi: Narman Peri Bacalar\u0131",
    "authors": [],
    "canonical_link": "https://www.hurriyet.com.tr/seyahat/turizmin-yeni-gozdesi-narman-peri-bacalari-41523361",
    "url": "http://hurriyet.com.tr/seyahat/turizmin-yeni-gozdesi-narman-peri-bacalari-41523361",
    "top_img": "https://i4.hurimg.com/i/hurriyet/75/0x0/5ec78485d3806c1b5458641c.jpg",
    "meta_img": "https://i4.hurimg.com/i/hurriyet/75/0x0/5ec78485d3806c1b5458641c.jpg",
    "movies": [],
    "text": "Erzurum'da UNESCO T\u00fcrkiye Milli Komisyonu'nca D\u00fcnya Ge\u00e7ici Miras Listesi'ne al\u0131nan ve olu\u015fumunun yan\u0131 s\u0131ra yap\u0131s\u0131 bak\u0131m\u0131ndan da Amerika'n\u0131n Colorado Vadisi'ndeki B\u00fcy\u00fck Kanyon ile benzerlik ta\u015f\u0131yan Narman Peri Bacalar\u0131'nda yap\u0131m\u0131 devam eden turizm tesisi, \u00e7evre duyarl\u0131l\u0131\u011f\u0131 g\u00f6zetilerek do\u011faya uygun \u015fekilde in\u015fa ediliyor.\n\n\n\n\n\n\n\nOlu\u015fum s\u00fcreci 300 milyon y\u0131l \u00f6ncesine dayanan ve halk aras\u0131nda \"k\u0131rm\u0131z\u0131 periler diyar\u0131\" olarak da adland\u0131r\u0131lan Narman il\u00e7esindeki Narman peribacalar\u0131, Erzurum Valili\u011fi, B\u00fcy\u00fck\u015fehir ve Narman belediyelerince y\u00fcr\u00fct\u00fclen \u00e7al\u0131\u015fma sonucu yap\u0131lan turizm tesisiyle ziyaret\u00e7ilerini a\u011f\u0131rlayacak. Y\u0131lda milyonlarca turisti a\u011f\u0131rlayacak potansiyele sahip olman\u0131n yan\u0131 s\u0131ra film ekiplerinin de incelemelerine ev sahipli\u011fi yapan peribacalar\u0131, yeni yat\u0131r\u0131mla ziyaret\u00e7ilerine keyifli anlar ya\u015fatacak.\n\nBu e\u015fsiz do\u011fal manzaray\u0131 g\u00f6rmeye gelen turistler, \u00e7evre duyarl\u0131l\u0131\u011f\u0131 g\u00f6zetilerek yap\u0131lan tesiste at, ATV ve bisiklet safarisi ile trekking ve y\u00fcr\u00fcy\u00fc\u015f yapman\u0131n yan\u0131 s\u0131ra balon turlar\u0131yla da peribacalar\u0131n\u0131 g\u00f6ky\u00fcz\u00fcnden g\u00f6rme f\u0131rsat\u0131 yakalayacak. B\u00f6lgeyi ziyaret ederek tesiste inceleme yapan Vali Okay Memi\u015f, gazetecilere yapt\u0131\u011f\u0131 a\u00e7\u0131klamada, peribacalar\u0131n\u0131n muazzam bir do\u011fal alan oldu\u011funu s\u00f6yledi.\n\n\n\n\n\n\n\nTur otob\u00fcslerinin rahat\u00e7a turist getirebilece\u011fi bir tesis yapt\u0131klar\u0131n\u0131 belirten Memi\u015f, \"Burada iki katl\u0131 bir tesis yap\u0131yoruz. En az 5-6 otob\u00fcs\u00fcn ayn\u0131 anda gelip yemek ve di\u011fer ihtiya\u00e7lar\u0131n\u0131 giderecekleri tesis olacak\" dedi. Memi\u015f, tesisin bitmesiyle binlerce turisti a\u011f\u0131rlayabileceklerini ifade ederek, \"Bu tesiste ATV, at ve bisiklet safarileri ile trekking yap\u0131lacak. Ayn\u0131 zamanda balon safari turlar\u0131 da planlayaca\u011f\u0131z. \u0130lk etapta 200-300 bin turisti bekliyoruz ama as\u0131l hedefimiz 500 bin turist. Allah nasip ederse Uzundere, Narman ve Oltu buralar adeta ring olacak ve \u0130spir'e kadar gidece\u011fiz. Buras\u0131 do\u011fal parkur ve g\u00f6r\u00fclmeye de\u011fer e\u015fsiz bir yer\" diye konu\u015ftu.\n\n\n\n\n\n\n\n\n\n\"DO\u011eASEVERLER B\u0130ZE TE\u015eEKK\u00dcR EDECEK\"\n\n\n\nTesisin k\u0131sa s\u00fcre i\u00e7inde bitirilmesini planlad\u0131klar\u0131n\u0131 ve tesisle ilgili sosyal medyada yap\u0131lan yorumlar\u0131n ger\u00e7e\u011fi yans\u0131tmad\u0131\u011f\u0131n\u0131 dile getiren Memi\u015f, \"Allah nasip ederse Kurban Bayram\u0131'na yeti\u015ftirmeyi planl\u0131yoruz. \u00c7ok \u00fcmitliyiz \u00e7\u00fcnk\u00fc buras\u0131 \u00e7ok bakir bir yer. Sosyal medyada yapt\u0131\u011f\u0131m\u0131z tesis sit alan\u0131ndaym\u0131\u015f gibi de\u011ferlendiriliyor, hay\u0131r katiyen sit alan\u0131nda de\u011fil.\n\nBiz \u00e7evre duyarl\u0131l\u0131\u011f\u0131na \u00e7ok \u00f6nem veriyoruz. \u00c7ok \u00f6nemli bir ihtiya\u00e7 ama bu mekanda elinizi y\u0131kayaca\u011f\u0131z lavabo bile yok. Yani insanlar\u0131n en temel ihtiya\u00e7lar\u0131n\u0131 giderecekleri yer yok. Bunu yapmayal\u0131m m\u0131, yapaca\u011f\u0131z hem de do\u011faya uygun \u015fekilde. \u0130n\u015faat bitince b\u00fct\u00fcn \u00e7evreci karde\u015flerimiz b\u00fct\u00fcn do\u011fa severler te\u015fekk\u00fcr edecek. Biz b\u00fct\u00fcn T\u00fcrkiye'yi buraya davet ediyoruz.\" ifadesini kulland\u0131.",
    "keywords": [
        "\u00e7ok",
        "narman",
        "memi\u015f",
        "tesis",
        "yap\u0131lan",
        "yeni",
        "turizmin",
        "ve",
        "bir",
        "yer",
        "peri",
        "g\u00f6zdesi",
        "bacalar\u0131",
        "da",
        "\u00e7evre"
    ],
    "meta_keywords": [
        "narman peri bacalar\u0131",
        "Narman Peri Bacalar\u0131 nerede",
        "Seyahat",
        "seyahat haberi",
        "SeoHaber"
    ],
    "publish_date": null,
    "summary": "Erzurum'da UNESCO T\u00fcrkiye Milli Komisyonu'nca D\u00fcnya Ge\u00e7ici Miras Listesi'ne al\u0131nan ve olu\u015fumunun yan\u0131 s\u0131ra yap\u0131s\u0131 bak\u0131m\u0131ndan da Amerika'n\u0131n Colorado Vadisi'ndeki B\u00fcy\u00fck Kanyon ile benzerlik ta\u015f\u0131yan Narman Peri Bacalar\u0131'nda yap\u0131m\u0131 devam eden turizm tesisi, \u00e7evre duyarl\u0131l\u0131\u011f\u0131 g\u00f6zetilerek do\u011faya uygun \u015fekilde in\u015fa ediliyor.\nOlu\u015fum s\u00fcreci 300 milyon y\u0131l \u00f6ncesine dayanan ve halk aras\u0131nda \"k\u0131rm\u0131z\u0131 periler diyar\u0131\" olarak da adland\u0131r\u0131lan Narman il\u00e7esindeki Narman peribacalar\u0131, Erzurum Valili\u011fi, B\u00fcy\u00fck\u015fehir ve Narman belediyelerince y\u00fcr\u00fct\u00fclen \u00e7al\u0131\u015fma sonucu yap\u0131lan turizm tesisiyle ziyaret\u00e7ilerini a\u011f\u0131rlayacak.\nY\u0131lda milyonlarca turisti a\u011f\u0131rlayacak potansiyele sahip olman\u0131n yan\u0131 s\u0131ra film ekiplerinin de incelemelerine ev sahipli\u011fi yapan peribacalar\u0131, yeni yat\u0131r\u0131mla ziyaret\u00e7ilerine keyifli anlar ya\u015fatacak.\nBu e\u015fsiz do\u011fal manzaray\u0131 g\u00f6rmeye gelen turistler, \u00e7evre duyarl\u0131l\u0131\u011f\u0131 g\u00f6zetilerek yap\u0131lan tesiste at, ATV ve bisiklet safarisi ile trekking ve y\u00fcr\u00fcy\u00fc\u015f yapman\u0131n yan\u0131 s\u0131ra balon turlar\u0131yla da peribacalar\u0131n\u0131 g\u00f6ky\u00fcz\u00fcnden g\u00f6rme f\u0131rsat\u0131 yakalayacak.\nB\u00f6lgeyi ziyaret ederek tesiste inceleme yapan Vali Okay Memi\u015f, gazetecilere yapt\u0131\u011f\u0131 a\u00e7\u0131klamada, peribacalar\u0131n\u0131n muazzam bir do\u011fal alan oldu\u011funu s\u00f6yledi.\nTur otob\u00fcslerinin rahat\u00e7a turist getirebilece\u011fi bir tesis yapt\u0131klar\u0131n\u0131 belirten Memi\u015f, \"Burada iki katl\u0131 bir tesis yap\u0131yoruz.\nEn az 5-6 otob\u00fcs\u00fcn ayn\u0131 anda gelip yemek ve di\u011fer ihtiya\u00e7lar\u0131n\u0131 giderecekleri tesis olacak\" dedi.\nMemi\u015f, tesisin bitmesiyle binlerce turisti a\u011f\u0131rlayabileceklerini ifade ederek, \"Bu tesiste ATV, at ve bisiklet safarileri ile trekking yap\u0131lacak.\nAyn\u0131 zamanda balon safari turlar\u0131 da planlayaca\u011f\u0131z.\n\u0130lk etapta 200-300 bin turisti bekliyoruz ama as\u0131l hedefimiz 500 bin turist.\nAllah nasip ederse Uzundere, Narman ve Oltu buralar adeta ring olacak ve \u0130spir'e kadar gidece\u011fiz.\nBuras\u0131 do\u011fal parkur ve g\u00f6r\u00fclmeye de\u011fer e\u015fsiz bir yer\" diye konu\u015ftu.\n\"DO\u011eASEVERLER B\u0130ZE TE\u015eEKK\u00dcR EDECEK\"Tesisin k\u0131sa s\u00fcre i\u00e7inde bitirilmesini planlad\u0131klar\u0131n\u0131 ve tesisle ilgili sosyal medyada yap\u0131lan yorumlar\u0131n ger\u00e7e\u011fi yans\u0131tmad\u0131\u011f\u0131n\u0131 dile getiren Memi\u015f, \"Allah nasip ederse Kurban Bayram\u0131'na yeti\u015ftirmeyi planl\u0131yoruz.\n\u00c7ok \u00fcmitliyiz \u00e7\u00fcnk\u00fc buras\u0131 \u00e7ok bakir bir yer.\nSosyal medyada yapt\u0131\u011f\u0131m\u0131z tesis sit alan\u0131ndaym\u0131\u015f gibi de\u011ferlendiriliyor, hay\u0131r katiyen sit alan\u0131nda de\u011fil.\nBiz \u00e7evre duyarl\u0131l\u0131\u011f\u0131na \u00e7ok \u00f6nem veriyoruz.\n\u00c7ok \u00f6nemli bir ihtiya\u00e7 ama bu mekanda elinizi y\u0131kayaca\u011f\u0131z lavabo bile yok.\nYani insanlar\u0131n en temel ihtiya\u00e7lar\u0131n\u0131 giderecekleri yer yok.\nBunu yapmayal\u0131m m\u0131, yapaca\u011f\u0131z hem de do\u011faya uygun \u015fekilde.\n\u0130n\u015faat bitince b\u00fct\u00fcn \u00e7evreci karde\u015flerimiz b\u00fct\u00fcn do\u011fa severler te\u015fekk\u00fcr edecek.\nBiz b\u00fct\u00fcn T\u00fcrkiye'yi buraya davet ediyoruz.\"\nifadesini kulland\u0131.",
    "article_html": "",
    "meta_description": "UNESCO T\u00fcrkiye Milli Komisyonu'nca D\u00fcnya Ge\u00e7ici Miras Listesi'ne al\u0131nan Narman Peri Bacalar\u0131'nda yap\u0131m\u0131 devam eden turizm tesisi, \u00e7evre duyarl\u0131l\u0131\u011f\u0131 g\u00f6zetilerek do\u011faya uygun \u015fekilde in\u015fa ediliyor.",
    "meta_lang": "tr"
}