{
    "article_id": "1e5b27b96908bafbff727fdbaad58f57.1590266257.9606612",
    "title": "\u0130nternet h\u0131z\u0131 rekoru k\u0131r\u0131ld\u0131: 1000 film bir saniyede inecek",
    "authors": [],
    "canonical_link": "https://www.hurriyet.com.tr/teknoloji/internet-hizi-rekoru-kirildi-1000-film-bir-saniyede-iniyor-41523597",
    "url": "http://hurriyet.com.tr/teknoloji/internet-hizi-rekoru-kirildi-1000-film-bir-saniyede-iniyor-41523597",
    "top_img": "https://i4.hurimg.com/i/hurriyet/75/0x0/5ec7b2c5d3806c1b5458664a.jpg",
    "meta_img": "https://i4.hurimg.com/i/hurriyet/75/0x0/5ec7b2c5d3806c1b5458664a.jpg",
    "movies": [],
    "text": "Monash, Swinburne ve RMIT \u00fcniversitelerinin, Melbourne'\u00fcn internet altyap\u0131s\u0131n\u0131 kullanarak ger\u00e7ekle\u015ftirdi\u011fi \u00e7al\u0131\u015fmada veri transferi i\u00e7im y\u00fczlerce k\u0131z\u0131l\u00f6tesi lazer i\u00e7eren \"micro-comb\" optik \u00e7ipler kullan\u0131ld\u0131.\n\nAra\u015ft\u0131rman\u0131n sonu\u00e7lar\u0131 bilim dergisi Nature Communications'ta yay\u0131mland\u0131.\n\nHalihaz\u0131rda d\u00fcnyada en h\u0131zl\u0131 internet saniyede ortalama 197,3 megabayt'la Singapur'da. Avustralya'daki ortalama internet h\u0131z\u0131 ise 43,4 megabayt. Yani son testte ula\u015f\u0131lan h\u0131z\u0131n milyonda biri.\n\n'Yeni geli\u015ftirilen cihaz\u0131 mevcut altyap\u0131yla kullanmak m\u00fcmk\u00fcn'\n\nMonash \u00dcniversitesi'nden Dr. Bill Corcoran, Independent haber sitesine \"D\u00fcnya genelinde bu teknolojiyi ticari a\u015famaya ta\u015f\u0131mak i\u00e7in bir t\u00fcr bir yar\u0131\u015f var. \u00c7\u00fcnk\u00fc, micro-comb teknolojisini mevcut fiber-optik altyap\u0131s\u0131yla \u00e7ok geni\u015f bir alanda kullanmak m\u00fcmk\u00fcn\" dedi.\n\nDr. Corcoran, \"\u0130ki \u00fc\u00e7 y\u0131l i\u00e7inde laboratuvarlarda bizimkine benzer cihazlar\u0131n \u00fcretilece\u011fini ve be\u015f y\u0131l i\u00e7inde bunun ticari kullan\u0131m\u0131m\u0131n ba\u015flayaca\u011f\u0131n\u0131 tahmin ediyoruz\" diye konu\u015ftu.\n\nKoronavir\u00fcs salg\u0131n\u0131 s\u0131ras\u0131nda d\u00fcnya genelinde internet altyap\u0131lar\u0131 \u00fczerindeki bask\u0131 artm\u0131\u015ft\u0131.\n\nNetflix ve YouTube gibi platformlar, Mart ay\u0131nda internet sa\u011flay\u0131c\u0131lar\u0131n \u00fczerindeki y\u00fck\u00fc azaltmak i\u00e7in Avrupa'da yay\u0131nlad\u0131klar\u0131 g\u00f6r\u00fcnt\u00fclerin kalitelerini d\u00fc\u015f\u00fcrmeyi kabul etmi\u015fti.\n\nUzmanlar micro-comb cihazlar\u0131n\u0131n devreye sokulmas\u0131yla bu sorunun \u00e7\u00f6z\u00fclebilece\u011fini belirtiyor.\n\nDr. Corcoran salg\u0131n d\u00f6neminde \u0130ngiltere'de g\u00fcnd\u00fczleri talebinin iki kattan fazla artt\u0131\u011f\u0131na dikkat \u00e7ekti ve 5-G ve s\u00fcr\u00fcc\u00fcs\u00fcz araba teknolojisinin yayg\u0131nla\u015fmas\u0131yla talebin daha y\u00fckselece\u011fini vurgulad\u0131.\n\nCorcoran, \"Birka\u00e7 y\u0131l i\u00e7inde veri ta\u015f\u0131ma kapasitesini art\u0131rmak i\u00e7in bizim t\u0131rnak b\u00fcy\u00fckl\u00fc\u011f\u00fcndeki yeni cihaz\u0131m\u0131z gibi yeni kompakt teknolojilere ihtiya\u00e7 duyulacak. Bu teknoloji veri oranlar\u0131n\u0131 art\u0131r\u0131rken maliyeti ve enerji t\u00fcketimini d\u00fc\u015f\u00fcrecek\" diye konu\u015ftu.",
    "keywords": [
        "rekoru",
        "film",
        "1000",
        "i\u0307nternet",
        "h\u0131z\u0131",
        "corcoran",
        "internet",
        "bu",
        "inecek",
        "veri",
        "microcomb",
        "k\u0131r\u0131ld\u0131",
        "i\u00e7in",
        "y\u0131l",
        "ve",
        "bir",
        "saniyede",
        "i\u00e7inde"
    ],
    "meta_keywords": [
        "internet",
        "teknoloji",
        "SeoHaber"
    ],
    "publish_date": null,
    "summary": "Monash, Swinburne ve RMIT \u00fcniversitelerinin, Melbourne'\u00fcn internet altyap\u0131s\u0131n\u0131 kullanarak ger\u00e7ekle\u015ftirdi\u011fi \u00e7al\u0131\u015fmada veri transferi i\u00e7im y\u00fczlerce k\u0131z\u0131l\u00f6tesi lazer i\u00e7eren \"micro-comb\" optik \u00e7ipler kullan\u0131ld\u0131.\nAra\u015ft\u0131rman\u0131n sonu\u00e7lar\u0131 bilim dergisi Nature Communications'ta yay\u0131mland\u0131.\nHalihaz\u0131rda d\u00fcnyada en h\u0131zl\u0131 internet saniyede ortalama 197,3 megabayt'la Singapur'da.\nAvustralya'daki ortalama internet h\u0131z\u0131 ise 43,4 megabayt.\nYani son testte ula\u015f\u0131lan h\u0131z\u0131n milyonda biri.\n'Yeni geli\u015ftirilen cihaz\u0131 mevcut altyap\u0131yla kullanmak m\u00fcmk\u00fcn'Monash \u00dcniversitesi'nden Dr. Bill Corcoran, Independent haber sitesine \"D\u00fcnya genelinde bu teknolojiyi ticari a\u015famaya ta\u015f\u0131mak i\u00e7in bir t\u00fcr bir yar\u0131\u015f var.\n\u00c7\u00fcnk\u00fc, micro-comb teknolojisini mevcut fiber-optik altyap\u0131s\u0131yla \u00e7ok geni\u015f bir alanda kullanmak m\u00fcmk\u00fcn\" dedi.\nDr. Corcoran, \"\u0130ki \u00fc\u00e7 y\u0131l i\u00e7inde laboratuvarlarda bizimkine benzer cihazlar\u0131n \u00fcretilece\u011fini ve be\u015f y\u0131l i\u00e7inde bunun ticari kullan\u0131m\u0131m\u0131n ba\u015flayaca\u011f\u0131n\u0131 tahmin ediyoruz\" diye konu\u015ftu.\nKoronavir\u00fcs salg\u0131n\u0131 s\u0131ras\u0131nda d\u00fcnya genelinde internet altyap\u0131lar\u0131 \u00fczerindeki bask\u0131 artm\u0131\u015ft\u0131.\nNetflix ve YouTube gibi platformlar, Mart ay\u0131nda internet sa\u011flay\u0131c\u0131lar\u0131n \u00fczerindeki y\u00fck\u00fc azaltmak i\u00e7in Avrupa'da yay\u0131nlad\u0131klar\u0131 g\u00f6r\u00fcnt\u00fclerin kalitelerini d\u00fc\u015f\u00fcrmeyi kabul etmi\u015fti.\nUzmanlar micro-comb cihazlar\u0131n\u0131n devreye sokulmas\u0131yla bu sorunun \u00e7\u00f6z\u00fclebilece\u011fini belirtiyor.\nDr. Corcoran salg\u0131n d\u00f6neminde \u0130ngiltere'de g\u00fcnd\u00fczleri talebinin iki kattan fazla artt\u0131\u011f\u0131na dikkat \u00e7ekti ve 5-G ve s\u00fcr\u00fcc\u00fcs\u00fcz araba teknolojisinin yayg\u0131nla\u015fmas\u0131yla talebin daha y\u00fckselece\u011fini vurgulad\u0131.\nCorcoran, \"Birka\u00e7 y\u0131l i\u00e7inde veri ta\u015f\u0131ma kapasitesini art\u0131rmak i\u00e7in bizim t\u0131rnak b\u00fcy\u00fckl\u00fc\u011f\u00fcndeki yeni cihaz\u0131m\u0131z gibi yeni kompakt teknolojilere ihtiya\u00e7 duyulacak.\nBu teknoloji veri oranlar\u0131n\u0131 art\u0131r\u0131rken maliyeti ve enerji t\u00fcketimini d\u00fc\u015f\u00fcrecek\" diye konu\u015ftu.",
    "article_html": "",
    "meta_description": "Avustralyal\u0131 ara\u015ft\u0131rmac\u0131lar, internet ba\u011flant\u0131s\u0131 h\u0131z\u0131nda d\u00fcnya rekoru k\u0131r\u0131p saniyede 44,2 terabayta (TB) ula\u015ft\u0131. Bu h\u0131zla, 1000 adet y\u00fcksek \u00e7\u00f6z\u00fcn\u00fcrl\u00fckl\u00fc bir filmi bir saniyede indirmek m\u00fcmk\u00fcn.",
    "meta_lang": "tr"
}