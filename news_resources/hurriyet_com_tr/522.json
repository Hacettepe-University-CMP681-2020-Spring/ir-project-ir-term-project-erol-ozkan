{
    "article_id": "92552f9c2551c5f87298e615480bf158.1590266298.486346",
    "title": "Fetih Suresi Oku ve Dinle - Fetih Duas\u0131 T\u00fcrk\u00e7e ve Arap\u00e7a Okunu\u015fu, Fazileti, Anlam\u0131, Tefsiri (Diyanet Meali)",
    "authors": [],
    "canonical_link": "https://www.hurriyet.com.tr/ramazan-ozel/namaz-sureleri/fetih-suresi-oku-ve-dinle-fetih-suresi-turkce-ve-arapca-okunusu-fazileti-anlami-tefsiri-diyanet-meali-41347647",
    "url": "http://hurriyet.com.tr/ramazan-ozel/namaz-sureleri/fetih-suresi-oku-ve-dinle-fetih-suresi-turkce-ve-arapca-okunusu-fazileti-anlami-tefsiri-diyanet-meali-41347647",
    "top_img": "https://i4.hurimg.com/i/hurriyet/75/0x0/5d9ec08318c7730c6c34251d.jpg",
    "meta_img": "https://i4.hurimg.com/i/hurriyet/75/0x0/5d9ec08318c7730c6c34251d.jpg",
    "movies": [
        "https://www.youtube.com/embed/u08a7zE9wcA?enablejsapi=1"
    ],
    "text": "Fetih Suresi Medine d\u00f6neminde inmi\u015ftir. 29 \u00e2yettir. S\u00fbre, ad\u0131n\u0131 1, 18 ve 27. \u00e2yetlerde ge\u00e7en \u201cfetih\u201d kelimesinden alm\u0131\u015ft\u0131r. S\u00fbre de ba\u015fl\u0131ca, hicretin alt\u0131nc\u0131 y\u0131l\u0131nda Hz.Peygamber ile Mekke\u2019li m\u00fc\u015frikler aras\u0131nda ger\u00e7ekle\u015fen Hudeybiye antla\u015fmas\u0131, cihad, sava\u015ftan geri kalan m\u00fcnaf\u0131klar ve Mekke\u2019nin fethedilece\u011fi m\u00fcjdesi konu edilmektedir. Ordumuzun muzafferiyet kazanmas\u0131 i\u00e7in fetih duas\u0131 olarak okunmaktad\u0131r.\n\nFetih Suresi Dinle\n\nFetih Suresi T\u00fcrk\u00e7e Okunu\u015fu\n\n1. \u0130nna fetahna leke fetham m\u00fcb\u0131na\n\n2. Li ya\u011ffira lekellah\u00fc ma tekaddeme min zembike ve ma teahhara ve y\u00fctimme n\u0131'metehu aleyke ve yehdiyeke s\u0131ratam m\u00fcstek\u0131yma\n\n3. Ve yensurakellah\u00fc nasran az\u0131za\n\n4. H\u00fcvellez\u0131 enzeles sek\u0131nete f\u0131 kulubil m\u00fc'min\u0131ne li yezdadu imanem mea \u0131manihim ve lillahi c\u00fcnud\u00fcs semavati vel ard ve kanellah\u00fc al\u0131men hak\u0131ma\n\n5. Li y\u00fcdh\u0131lel m\u00fc'min\u0131ne vel m\u00fc'minati cennatin tecr\u0131 min tahtihel enharu halid\u0131ne f\u0131ha ve y\u00fckeffira anh\u00fcm seyyiatihim ve kane zalike \u0131ndellahi fevzen az\u0131yma\n\n6. Ve y\u00fcazzibel m\u00fcnafik\u0131yne vel m\u00fcnafikati vel m\u00fc\u015frik\u0131ne vel m\u00fc\u015frikatiz zann\u0131ne billahi zannez sev' aleyhim dairat\u00fcs sev' ve \u011fad\u0131bellah\u00fc aleyhim ve leaneh\u00fcm ve eadde leh\u00fcm cehennem ve saet mas\u0131yra\n\n7. Ve lillahi c\u00fcnud\u00fcs semavati vel ard ve kanellah\u00fc az\u0131zen hak\u0131ma\n\n8. \u0130nna erselnake \u015fahidev ve m\u00fcbe\u015f\u015firav ve nez\u0131ra\n\n9. Li t\u00fc'minu billahi ve rasulihi ve t\u00fcazziruhu ve tuvekkiruh ve tusebbihuhu b\u00fckreten ve ez\u0131yla\n\n10. \u0130nnellez\u0131ne y\u00fcbayiuneke innema y\u00fcbayiunellah yed\u00fcllahi fevka eyd\u0131him fe men nekese fe innema yenk\u00fcs\u00fc ala nefsih ve men evfa bi ma ahede aleyh\u00fcllahe fe se y\u00fc't\u0131hi ecran az\u0131yma\n\n11. Se yekul\u00fc lekel m\u00fchallefune minel a'rabi \u015fe\u011faletna emval\u00fcna ve ehluna festa\u011ffir lena yekulune bi elsinetihim ma leyse fi kulubihim Kul fe mey yemlik\u00fc lek\u00fcm minellahi \u015fey'en in erade bik\u00fcm darran ev erade bik\u00fcm nefa bel kanellah\u00fc bima ta'melune hab\u0131ra\n\n12. Bel zanent\u00fcm el ley yenkaliber rasul\u00fc vel m\u00fc'minune ila ehl\u0131him ebedev ve z\u00fcyyine zalike f\u0131 kulubik\u00fcm ve zanent\u00fcm zannes sev' ve k\u00fcnt\u00fcm kavmen bura\n\n13. Ve mel lem y\u00fc mim billahi ve rasulih\u0131 fe inna a'tedna lil kafir\u0131ne se\u0131yra\n\n14. Ve lillahi m\u00fclk\u00fcs semavati vel ard ya\u011ffiru li mey ye\u015fa\u00fc ve y\u00fcazzib\u00fc mey ye\u015fa' ve kanellah\u00fc \u011fafurar rah\u0131yma\n\n15. Se yekul\u00fcl m\u00fchallefune izen talakt\u00fcm ila me\u011fanime li te'huzuha zeruna netteb\u0131'k\u00fcm y\u00fcr\u0131dune ey y\u00fcbeddilu kelamellah kul len tettebiuna kezalik\u00fcm kalellah\u00fc min kabl fe se yekulune bel tahs\u00fcdunena bel kanu la yefkahune illa kal\u0131la\n\n16. Kul lil muhallef\u0131ne minel a'rabi se t\u00fcd'avne ila kavmin \u00fcl\u0131 be'sin \u015fed\u0131din t\u00fckatiluneh\u00fcm ev y\u00fcslimun fe in t\u00fct\u0131y'u y\u00fc'tik\u00fcm\u00fcllah\u00fc ecran hasena ve in tetevellev kema tevelleyt\u00fcm min kabl\u00fc y\u00fcazzibk\u00fcm azaben el\u0131ma\n\n17. Leyse alel a'ma harac\u00fcv ve la alel a'raci harac\u00fcv ve la alel meriyd\u0131 harac ve mey y\u00fct\u0131\u0131lahe ve rasulehu y\u00fcdh\u0131lh\u00fc cennatin tecr\u0131 min tahtihel enhar ve mey yetevelle y\u00fcazzibh\u00fc azaben el\u0131ma\n\n18. Le kad rad\u0131yallah\u00fc anil m\u00fc'min\u0131ne iz y\u00fcbayiuneke tahte\u015f \u015fecerati fe alime ma f\u0131 kulubihim fe enzeles sek\u0131nete aleyhim ve esabeh\u00fcm fethan kar\u0131ba\n\n19. Ve me\u011fanime kesiraten ye huzuneha ve k\u00e2nallah\u00fc aziyzen hakiyma\n\n20. Ve adek\u00fcm\u00fcllah\u00fc me\u011fanime kesiraten te'huzuneha fe accele lek\u00fcm hazih\u0131 ve keffe eydiyen nasi ank\u00fcm ve li tekune ayetel lil m\u00fc'min\u0131ne ve yehdiyek\u00fcm s\u0131ratam m\u00fcstek\u0131yma\n\n21. Ve uhra lem takdiru aleyha kad ehatallah\u00fc biha ve kanellah\u00fc ala k\u00fclli \u015fey'in kad\u0131ra\n\n22. Ve lev katelek\u00fcm\u00fcllez\u0131ne keferu le vellev\u00fcl edbara s\u00fcmme la yecidune veliyyev ve la nes\u0131yra\n\n23. S\u00fcnnetellahillet\u0131 kad halet min kabl Ve len tecide li s\u00fcnnetillahi tebd\u0131la\n\n24. Ve h\u00fcvellez\u0131 keffe eydiyeh\u00fcm ank\u00fcm ve eydiyek\u00fcm anh\u00fcm bi batni mekkete mim ba'di en azferak\u00fcm aleyhim ve kanellah\u00fc bi ma ta'melune bas\u0131yra\n\n25. H\u00fcm\u00fcllez\u0131ne keferu ve sadduk\u00fcm anil mescidil harami vel hedye ma'kufen ey yebl\u00fc\u011fa meh\u0131lleh ve lev la rical\u00fcm m\u00fc'minune ve nisa\u00fcm m\u00fc'minat\u00fcl lem ta'lemuh\u00fcm en tetauh\u00fcm fe t\u00fcs\u0131ybek\u00fcm minh\u00fcm mearrat\u00fcm bi \u011fayri \u0131lm li y\u00fcdh\u0131lellah\u00fc f\u0131 rahmetih\u0131 mey ye\u015fa' lev tezeyyelu le azzebnellez\u0131ne keferu minh\u00fcm azaben el\u0131ma\n\n26. \u0130z cealellez\u0131ne keferu fi kulubihim\u00fcl hamiyyete hameyyetel cahiliyyeti fe enzelellah\u00fc sek\u0131netehu ala rasulihi ve alel m\u00fc'min\u0131ne ve elzemeh\u00fcm kelimetet takva ve kanu ehakka biha ve ehleha ve kanellah\u00fc bi k\u00fclli \u015fey'in al\u0131ma\n\n27. Le kad sadekallah\u00fc rasuleh\u00fcr ru'ya bil hakk le tedhul\u00fcnnel mescidel harame in \u015faellah\u00fc amin\u0131ne muhallik\u0131yne ruusek\u00fcm ve m\u00fckass\u0131riyne la tehafun fe alime ma lem ta'lemu fe ceale min duni zalike fethan kar\u0131ba\n\n28. H\u00fcvellez\u0131 ersele rasulehu bil h\u00fcda ve d\u0131nil hakk\u0131 li yuzhirahu aled d\u0131ni k\u00fcllih Ve kefa billahi \u015feh\u0131da\n\n29. Muhammed\u00fcr rasul\u00fcllah vellez\u0131ne meahu e\u015fidda\u00fc alel k\u00fcffari ruhama\u00fc beyneh\u00fcm terah\u00fcm rukkean s\u00fcccedey yebte\u011fune fadlem minellahi ve r\u0131dvana s\u0131mah\u00fcm f\u0131 v\u00fccuhihim min eseris s\u00fccud zalike mesel\u00fch\u00fcm fit tevrati ve mesel\u00fch\u00fcm fil inc\u0131l ke zer'\u0131n ahrace \u015fat'ehu fe azerahu festa\u011fleza festeva ala suk\u0131h\u0131 yu'cib\u00fcz z\u00fcrraa li ye\u011f\u0131yza bihim\u00fcl k\u00fcffar veadellah\u00fcllez\u0131ne amenu ve amilus salihati minh\u00fcm ma\u011ffiratev ve ecran az\u0131yma\n\nFetih Suresi Arap\u00e7a Okunu\u015fu\n\nFetih Suresi Konusu\n\nAna konu Hudeybiye Antla\u015fmas\u0131\u2019n\u0131n de\u011ferlendirilmesi, niyetlendikleri umre ibadetini yapamadan d\u00f6nd\u00fckleri i\u00e7in b\u00fcy\u00fck \u00fcz\u00fcnt\u00fc ve hayal k\u0131r\u0131kl\u0131\u011f\u0131 i\u00e7inde olan m\u00fcminlerin teselli edilmesi, bu harek\u00e2t i\u00e7inde ve sonras\u0131nda olup bitenlerin Allah nezdindeki de\u011ferinin a\u00e7\u0131klanmas\u0131d\u0131r. Bu genel \u00e7er\u00e7eve i\u00e7inde Hz. Peygamber ve ashab\u0131n\u0131n Allah kat\u0131ndaki durum ve dereceleri, onlar\u0131 ibadetten meneden m\u00fc\u015frikler ile yaln\u0131z b\u0131rakan m\u00fcnaf\u0131klar\u0131n ac\u0131 sonlar\u0131 hakk\u0131nda \u00f6nemli bilgiler verilmi\u015f, bu bar\u0131\u015f\u0131 takip edecek olan fetihler m\u00fcjdelenmi\u015ftir.\n\nFetih s\u00fbresinin de\u011feri ve \u00f6zelli\u011fi hakk\u0131nda Hz. Peygamber \u015fu a\u00e7\u0131klamay\u0131 yapm\u0131\u015ft\u0131r: \u201cBu gece bana, \u00fczerine g\u00fcne\u015fin do\u011fdu\u011fu her \u015feyden daha de\u011ferli ve g\u00fczel bir s\u00fbre g\u00f6nderildi\u201d; Peygamberimiz bunu s\u00f6yledikten sonra Fetih s\u00fbresini okumu\u015flard\u0131r (Buh\u00e2r\u00ee, \u201cTefs\u00eer\u201d, 48/1).\n\n\u015e\u00fcphesiz biz sana apa\u00e7\u0131k bir fetih verdik. \ufd3e1\ufd3f Ta ki Allah, senin ge\u00e7mi\u015f ve gelecek g\u00fcnahlar\u0131n\u0131 ba\u011f\u0131\u015flas\u0131n, sana olan nimetini tamamlas\u0131n, seni do\u011fru yola iletsin ve Allah sana, \u015fanl\u0131 bir zaferle yard\u0131m etsin. \ufd3e2-3\ufd3f O, inananlar\u0131n imanlar\u0131n\u0131 kat kat art\u0131rmalar\u0131 i\u00e7in kalplerine huzur ve g\u00fcven indirendir. G\u00f6klerin ve yerin ordular\u0131 Allah'\u0131nd\u0131r. Allah hakk\u0131yla bilendir, h\u00fck\u00fcm ve hikmet sahibidir. \ufd3e4\ufd3f B\u00fct\u00fcn bunlar Allah'\u0131n; inanan erkek ve kad\u0131nlar\u0131, i\u00e7lerinden \u0131rmaklar akan, i\u00e7inde temelli kalacaklar\u0131 cennetlere koymas\u0131, onlar\u0131n k\u00f6t\u00fcl\u00fcklerini \u00f6rtmesi i\u00e7indir. \u0130\u015fte bu, Allah kat\u0131nda b\u00fcy\u00fck bir ba\u015far\u0131d\u0131r. \ufd3e5\ufd3f Bir de, Allah'\u0131n, hakk\u0131nda k\u00f6t\u00fc zanda bulunan m\u00fcnaf\u0131k erkeklere ve m\u00fcnaf\u0131k kad\u0131nlara, Allah'a ortak ko\u015fan erkeklere ve Allah'a ortak ko\u015fan kad\u0131nlara azap etmesi i\u00e7indir. K\u00f6t\u00fcl\u00fck girdab\u0131 onlar\u0131n ba\u015f\u0131na olsun! Allah onlara gazap etmi\u015f, onlar\u0131 lanetlemi\u015f ve kendilerine cehennemi haz\u0131rlam\u0131\u015ft\u0131r. Oras\u0131 ne k\u00f6t\u00fc bir var\u0131\u015f yeridir! \ufd3e6\ufd3f G\u00f6klerin ve yerin ordular\u0131 Allah'\u0131nd\u0131r. Allah mutlak g\u00fc\u00e7 sahibidir, h\u00fck\u00fcm ve hikmet sahibidir. \ufd3e7\ufd3f (Ey Muhammed!) \u015e\u00fcphesiz biz seni bir \u015f\u00e2hit, bir m\u00fcjdeci ve bir uyar\u0131c\u0131 olarak g\u00f6nderdik. \ufd3e8\ufd3f Ey insanlar! Allah'a ve Peygamberine inanas\u0131n\u0131z, ona yard\u0131m edesiniz, ona sayg\u0131 g\u00f6steresiniz ve sabah ak\u015fam Allah'\u0131 tespih edesiniz diye (Peygamber'i g\u00f6nderdik.) \ufd3e9\ufd3f Sana b\u00eeat edenler ancak Allah'a b\u00eeat etmi\u015f olurlar. Allah'\u0131n eli onlar\u0131n ellerinin \u00fczerindedir. Verdi\u011fi s\u00f6zden d\u00f6nen kendi aleyhine d\u00f6nm\u00fc\u015f olur. Allah'a verdi\u011fi s\u00f6z\u00fc yerine getirene, Allah b\u00fcy\u00fck bir m\u00fck\u00e2fat verecektir. \ufd3e10\ufd3f Bedev\u00eelerin (sava\u015ftan) geri b\u0131rak\u0131lanlar\u0131 sana, \"Bizi mallar\u0131m\u0131z ve ailelerimiz al\u0131koydu; Allah'tan bizim i\u00e7in af dile\" diyecekler. Onlar kalplerinde olmayan\u0131 dilleriyle s\u00f6ylerler. De ki: \"Allah sizin bir zarara u\u011framan\u0131z\u0131 dilerse, yahut bir yarar elde etmenizi dilerse, ona kar\u015f\u0131 kimin bir \u015feye g\u00fcc\u00fc yeter? Hay\u0131r, Allah yapt\u0131klar\u0131n\u0131zdan haberdard\u0131r.\" \ufd3e11\ufd3f (Ey m\u00fcnaf\u0131klar!) Siz asl\u0131nda, Peygamberin ve inananlar\u0131n bir daha ailelerine geri d\u00f6nmeyeceklerini sanm\u0131\u015ft\u0131n\u0131z. Bu, sizin g\u00f6n\u00fcllerinize g\u00fczel g\u00f6sterildi de k\u00f6t\u00fc zanda bulundunuz ve helaki hak eden bir kavim oldunuz. \ufd3e12\ufd3f Kim Allah'a ve Peygambere inanmazsa bilsin ki, \u015f\u00fcphesiz biz, inkarc\u0131lar i\u00e7in alevli bir ate\u015f haz\u0131rlad\u0131k. \ufd3e13\ufd3f G\u00f6klerin ve yerin h\u00fck\u00fcmranl\u0131\u011f\u0131 Allah'\u0131nd\u0131r. O, diledi\u011fini ba\u011f\u0131\u015flar, diledi\u011fine ceza verir. Allah \u00e7ok ba\u011f\u0131\u015flayand\u0131r, \u00e7ok merhamet edendir. \ufd3e14\ufd3f Sava\u015ftan geri b\u0131rak\u0131lanlar, siz ganimetleri almaya giderken, \"B\u0131rak\u0131n biz de sizinle gelelim\" diyeceklerdir. Onlar Allah'\u0131n s\u00f6z\u00fcn\u00fc de\u011fi\u015ftirmek isterler. De ki: \"Siz bizimle asla gelmeyeceksiniz. Allah \u00f6nceden b\u00f6yle buyurmu\u015ftur.\" Onlar, \"Bizi k\u0131skan\u0131yorsunuz\" diyeceklerdir. Hay\u0131r, onlar pek az anlarlar. \ufd3e15\ufd3f Bedev\u00eelerin (sava\u015ftan) geri b\u0131rak\u0131lanlar\u0131na de ki: \"Siz, g\u00fc\u00e7l\u00fc kuvvetli bir kavme kar\u015f\u0131 teslim oluncaya kadar sava\u015fmaya \u00e7a\u011fr\u0131lacaks\u0131n\u0131z. E\u011fer itaat ederseniz Allah size g\u00fczel bir m\u00fck\u00e2fat verir. Ama \u00f6nceden d\u00f6nd\u00fc\u011f\u00fcn\u00fcz gibi yine d\u00f6nerseniz, Allah sizi elem dolu bir azaba u\u011frat\u0131r.\" \ufd3e16\ufd3f K\u00f6re g\u00fc\u00e7l\u00fck yoktur, topala g\u00fc\u00e7l\u00fck yoktur, hastaya g\u00fc\u00e7l\u00fck yoktur. (Bunlar sava\u015fa kat\u0131lmak zorunda de\u011fillerdir.) Kim Allah'a ve Peygamberine itaat ederse, Allah onu, i\u00e7lerinden \u0131rmaklar akan cennetlere koyar. Kim de y\u00fcz \u00e7evirirse, onu elem dolu bir azaba u\u011frat\u0131r. \ufd3e17\ufd3f \u015e\u00fcphesiz Allah, a\u011fa\u00e7 alt\u0131nda sana b\u00eeat ederlerken inananlardan ho\u015fnut olmu\u015ftur. G\u00f6n\u00fcllerinde olan\u0131 bilmi\u015f, onlara huzur, g\u00fcven duygusu vermi\u015f ve onlara yak\u0131n bir fetih ve elde edecekleri bir\u00e7ok ganimetler nasip etmi\u015ftir. Allah mutlak g\u00fc\u00e7 sahibidir, h\u00fck\u00fcm ve hikmet sahibidir. \ufd3e18-19\ufd3f Allah size, elde edece\u011finiz bir\u00e7ok ganimetler vaad etmi\u015ftir. \u015eimdilik bunu size hemen vermi\u015f ve insanlar\u0131n ellerini sizden \u00e7ekmi\u015ftir. (Allah b\u00f6yle yapt\u0131) ki, bunlar m\u00fc'minler i\u00e7in bir delil olsun, sizi de do\u011fru bir yola iletsin. \ufd3e20\ufd3f Hen\u00fcz elde edemedi\u011finiz, fakat Allah'\u0131n, ilmiyle ku\u015fatt\u0131\u011f\u0131 ba\u015fka (kazan\u00e7lar) da vard\u0131r. Allah her \u015feye hakk\u0131yla g\u00fcc\u00fc yetendir. \ufd3e21\ufd3f \u0130nkar edenler sizinle sava\u015fsalard\u0131, arkalar\u0131n\u0131 d\u00f6n\u00fcp ka\u00e7arlar, sonra da ne bir dost, ne de bir yard\u0131mc\u0131 bulabilirlerdi. \ufd3e22\ufd3f Allah'\u0131n \u00f6tedenberi i\u015fleyip duran kanunu (budur). Allah'\u0131n kanununda asla bir de\u011fi\u015fiklik bulamazs\u0131n. \ufd3e23\ufd3f O, Mekke'nin g\u00f6be\u011finde, sizi onlara kar\u015f\u0131 \u00fcst\u00fcn k\u0131ld\u0131ktan sonra, onlar\u0131n ellerini sizden, sizin ellerinizi onlardan \u00e7ekendir. Allah, yapt\u0131klar\u0131n\u0131z\u0131 hakk\u0131yla g\u00f6rmektedir. \ufd3e24\ufd3f Onlar, inkar edenler ve sizi Mescid-i Haram'\u0131 ziyaretten ve (ibadet amac\u0131yla) bekletilen kurbanl\u0131klar\u0131 yerlerine ula\u015fmaktan al\u0131koyanlard\u0131r. E\u011fer, oradaki hen\u00fcz tan\u0131mad\u0131\u011f\u0131n\u0131z inanm\u0131\u015f erkeklerle, inanm\u0131\u015f kad\u0131nlar\u0131 bilmeyerek ezmeniz ve b\u00f6ylece size bir eziyet gelecek olmasayd\u0131, (Allah Mekke'ye girmenize izin verirdi). Allah, diledi\u011fini rahmetine koymak i\u00e7in b\u00f6yle yapm\u0131\u015ft\u0131r. E\u011fer, inananlarla inkarc\u0131lar birbirinden ayr\u0131lm\u0131\u015f olsalard\u0131, onlardan inkar edenleri elem dolu bir azaba u\u011frat\u0131rd\u0131k. \ufd3e25\ufd3f Hani inkar edenler kalplerine taassubu, cahiliye taassubunu yerle\u015ftirmi\u015flerdi. Allah ise, Peygamberine ve inananlara huzur ve g\u00fcvenini indirmi\u015f ve onlar\u0131n takva (Allah'a kar\u015f\u0131 gelmekten sak\u0131nma) s\u00f6z\u00fcn\u00fc tutmalar\u0131n\u0131 sa\u011flam\u0131\u015ft\u0131. Z\u00e2ten onlar buna l\u00e2y\u0131k ve ehil idiler. Allah her \u015feyi hakk\u0131yla bilmektedir. \ufd3e26\ufd3f Andolsun, Allah, Peygamberinin r\u00fcyas\u0131n\u0131 do\u011fru \u00e7\u0131kard\u0131. Allah dilerse, siz g\u00fcven i\u00e7inde ba\u015flar\u0131n\u0131z\u0131 kaz\u0131tm\u0131\u015f veya sa\u00e7lar\u0131n\u0131z\u0131 k\u0131saltm\u0131\u015f olarak, korkmadan Mescid-i Haram'a gireceksiniz. Allah, sizin bilmedi\u011finizi bildi ve size bundan ba\u015fka yak\u0131n bir fetih daha verdi. \ufd3e27\ufd3f O, Peygamberini hidayet ve hak din ile g\u00f6nderendir. (Allah) o hak dini b\u00fct\u00fcn dinlere \u00fcst\u00fcn k\u0131lmak i\u00e7in (b\u00f6yle yapt\u0131). \u015eahit olarak Allah yeter. \ufd3e28\ufd3f\n\nFetih Suresi Tefsiri (Diyanet)\n\nS\u00fbreye ad\u0131n\u0131 veren fethin Hudeybiye Antla\u015fmas\u0131 m\u0131 yoksa Mekke\u2019nin fethi mi oldu\u011fu konusunda farkl\u0131 de\u011ferlendirmeler vard\u0131r. Fetih kelimesinin \u201csava\u015f yoluyla bir topra\u011f\u0131 ele ge\u00e7irmek\u201d m\u00e2nas\u0131nda kullan\u0131ld\u0131\u011f\u0131n\u0131 dikkate alan tefsirciler burada, Mekke\u2019nin fethinden s\u00f6z edildi\u011fini ileri s\u00fcrm\u00fc\u015flerdir. Sa\u011flam rivayetler yan\u0131nda (Buh\u00e2r\u00ee, \u201cTefs\u00eer\u201d, 48/1) bu s\u00fbrede ge\u00e7en ve yeri geldik\u00e7e a\u00e7\u0131klanacak olan i\u015faretlere dayanan tefsirciler ise hakl\u0131 olarak burada Hudeybiye sulhunun anlat\u0131ld\u0131\u011f\u0131 kanaatine varm\u0131\u015flard\u0131r. Bunlara g\u00f6re fetih kelimesi, bir \u00e7\u00f6z\u00fcm getirdi\u011fi ve t\u0131kan\u0131kl\u0131\u011f\u0131 a\u00e7t\u0131\u011f\u0131 i\u00e7in sulh i\u00e7in de kullan\u0131labilir. Ya da sebepten s\u00f6z edip bununla sonucu kastetmek \u015feklindeki \u201cm\u00fcrsel mecaz\u201d \u00fcsl\u00fbbunun kullan\u0131ld\u0131\u011f\u0131 d\u00fc\u015f\u00fcn\u00fclebilir. \u00c7\u00fcnk\u00fc Hudeybiye sulhunun yol a\u00e7t\u0131\u011f\u0131 geli\u015fmeler birden fazla fethi beraberinde getirmi\u015ftir: 1. Bu antla\u015fmadan sonra Hayber fethedilmi\u015ftir. 2. Mekkeli m\u00fc\u015friklerle sava\u015f ihtimali ge\u00e7ici olarak kalkt\u0131\u011f\u0131 i\u00e7in iki taraf\u0131n halk\u0131 birbirine gidip gelmi\u015fler, g\u00f6r\u00fc\u015fm\u00fc\u015fler, \u0130sl\u00e2m hakk\u0131nda bilgi al\u0131\u015fveri\u015fi yap\u0131lm\u0131\u015f ve bir\u00e7ok m\u00fc\u015frik ihtida etmi\u015f, \u0130sl\u00e2m ile m\u00fc\u015ferref olmu\u015ftur. 3. \u0130ki y\u0131l sonra on bin ki\u015filik bir ordu ile Mekke \u00fczerine y\u00fcr\u00fcyen m\u00fcminler buray\u0131 kolayca fethetmi\u015flerdir. 4. Daha \u00f6nceleri m\u00fcsl\u00fcmanlar\u0131 muhatap kabul etmeyen ve \u00e7\u00f6z\u00fcm\u00fc sava\u015fta arayan m\u00fc\u015frikler ilk defa bu antla\u015fmada kar\u015f\u0131 taraf\u0131 tan\u0131m\u0131\u015flar, onlardan g\u00fcvenlik talep etmi\u015fler, m\u00fcsl\u00fcmanlar\u0131n o y\u0131l yapmak istedikleri umre ibadetini bir y\u0131l sonra gelip yapmalar\u0131n\u0131 kabul etmi\u015flerdir ( Kurtub\u00ee, XVI, 250 vd. Hudeybiye ile ilgili \u00f6zet bilgi i\u00e7in bk. Bakara 2/194). Bu fethin sa\u011flad\u0131\u011f\u0131 faydalar, do\u011furdu\u011fu sonu\u00e7lar ilk \u00fc\u00e7 \u00e2yette veciz bir \u015fekilde a\u00e7\u0131klanmaktad\u0131r. 12. \u00e2yette i\u015faret edildi\u011fi \u00fczere bu sefere \u00e7\u0131kmak, Mekkeli m\u00fc\u015friklere bir m\u00e2nada meydan okumak demekti, bu da bir cesaret meselesiydi. Bu y\u00fczden m\u00fcnaf\u0131klar \u201cBunlar\u0131n i\u015fi bitti, m\u00fc\u015frikler tamam\u0131n\u0131 yok edecek\u201d demi\u015flerdi. Ancak 27. \u00e2yette s\u00f6z\u00fc edilen r\u00fcyay\u0131 bir i\u015faret ve emir sayan Peygamber efendimiz, \u00e7e\u015fitli faydalar\u0131n\u0131 da g\u00f6zeterek, kendisine sad\u0131k 1500 kadar sah\u00e2b\u00ee ile bu me\u015fakkatli ve tehlikeli seferi g\u00f6ze alm\u0131\u015flard\u0131. Ba\u015fta hesap edilmeyen geli\u015fmeler oldu; sah\u00e2be sab\u0131r, cesaret, ba\u011fl\u0131l\u0131k ve fedak\u00e2rl\u0131k imtihanlar\u0131na t\u00e2bi tutuldular. B\u00fct\u00fcn bunlar olurken ve olduktan sonra Allah Te\u00e2l\u00e2\u2019n\u0131n \u015fu lutuflar\u0131 tecelli etti: 1. Hz. Peygamber, kendisinin d\u0131\u015f\u0131nda hi\u00e7bir \u00fcmmet ferdine bah\u015fedilmeyen bir iltifata n\u00e2il oldu, \u201cge\u00e7mi\u015f ve gelecek g\u00fcnahlar\u0131n\u0131n ba\u011f\u0131\u015flanm\u0131\u015f oldu\u011fu\u201d rabbi taraf\u0131ndan il\u00e2n edildi. Esasen b\u00fct\u00fcn peygamberler gibi Hz. Peygamber de ismet (Allah taraf\u0131ndan g\u00fcnah i\u015flemekten korunmu\u015f olma) \u00f6zelli\u011fine sahiptir, dolay\u0131s\u0131yla zaten g\u00fcnahs\u0131zd\u0131r. \u015eu halde Peygamberimizin, ba\u011f\u0131\u015fland\u0131\u011f\u0131 bildirilen g\u00fcnah\u0131, fiilen i\u015fledi\u011fi yahut i\u015fleyece\u011fi bir g\u00fcnah olmay\u0131p, be\u015fer olmas\u0131 hasebiyle kendisinde bulunan g\u00fcnah i\u015fleme potansiyelidir. \u0130smet s\u0131fat\u0131, peygamberlerdeki bu potansiyel g\u00fcnah i\u015fleme imk\u00e2n\u0131n\u0131n fiiliyata ge\u00e7mesini \u00f6nleyen il\u00e2h\u00ee bir koruma ve esirgemedir; \u00e2yetteki af bu anlamdad\u0131r. Bir \u00f6nceki s\u00fbrenin tefsirinde ge\u00e7en (Muhammed 47/19) farkl\u0131 bir yoruma g\u00f6re bu antla\u015fma ile Mekkeliler nezdinde su\u00e7lu (zenb kelimesinin su\u00e7 m\u00e2nas\u0131 i\u00e7in bk. \u015euar\u00e2 26/14) ve \u00f6l\u00fcme mahk\u00fbm bulunan Hz. Peygamber bu antla\u015fma sonunda bar\u0131\u015f ve g\u00fcvenlik antla\u015fmas\u0131n\u0131n taraf\u0131 haline geldi, b\u00f6ylece m\u00fc\u015frikler taraf\u0131ndan su\u00e7luluk h\u00fckm\u00fc kald\u0131r\u0131lm\u0131\u015f oldu. 2. En b\u00fcy\u00fck nimet ve dosdo\u011fru yol olan \u0130sl\u00e2m dini sulh ortam\u0131nda tamamlanarak yay\u0131lma imk\u00e2n\u0131 buldu. 3. Yolculukta, sulh m\u00fczakerelerinde ve d\u00f6n\u00fc\u015fte Allah\u2019\u0131n b\u00fcy\u00fck yard\u0131mlar\u0131 g\u00f6r\u00fcld\u00fc.\n\nPeygamberler \u00fcmmetlerine \u00f6rnek olduklar\u0131ndan Allah onlar\u0131 g\u00fcnah i\u015flemekten korumu\u015ftur. Buna ra\u011fmen Peygamber efendimiz gece g\u00fcnd\u00fcz n\u00e2file ibadetler yaparak ve \u00f6zellikle \u00e7ok namaz k\u0131larak, hem bu konuda da \u00fcmmetine \u00f6rnek olmu\u015f hem de ibadetin cennet \u00fcmidi veya cehennem korkusundan de\u011fil, Allah buna l\u00e2y\u0131k oldu\u011fu, kul bununla m\u00e2nev\u00ee hayat ve huzur buldu\u011fu i\u00e7in yap\u0131laca\u011f\u0131n\u0131 g\u00f6stermi\u015ftir. Nitekim kendisine, g\u00fcnahlar\u0131n\u0131n pe\u015finen ba\u011f\u0131\u015flanm\u0131\u015f oldu\u011fu hat\u0131rlat\u0131larak ni\u00e7in bu kadar \u00e7ok namaz k\u0131ld\u0131\u011f\u0131 soruldu\u011funda \u015fu cevab\u0131 vermi\u015flerdir: \u201cElimden geldi\u011fince Allah\u2019a \u015f\u00fckreden bir kul olabilmem i\u00e7in\u201d (Buh\u00e2r\u00ee, \u201cTefs\u00eer\u201d, 48/2; peygamberlerin g\u00fcnahs\u0131zl\u0131\u011f\u0131 (ismet) konusunda geni\u015f bilgi i\u00e7in bk. Mehmet Bulut, \u201c\u0130smet\u201d, D\u0130A, XXIII, 134-136).\n\n4. \u00e2yette m\u00fcminlere, ola\u011fan \u00fcst\u00fc s\u0131k\u0131nt\u0131l\u0131 durumlar\u0131nda Allah\u2019\u0131n moral yard\u0131m\u0131ndan s\u00f6z ediliyor, arkas\u0131ndan da O\u2019nun askerlerinden bahsediliyor. \u00d6yle anla\u015f\u0131l\u0131yor ki bu askerlerden maksat, m\u00fcminlerin yan\u0131nda olan ve il\u00e2h\u00ee yard\u0131m\u0131 onlara ileten meleklerdir. Buna g\u00f6re 7. \u00e2yette zikredilen askerler ise il\u00e2h\u00ee cezay\u0131 icra eden melekler olmal\u0131d\u0131r.\n\nHz. Peygamber\u2019in, C\u00e2hiliye k\u00fclt\u00fcr ortam\u0131 i\u00e7inde yeti\u015fmi\u015f olmas\u0131na ra\u011fmen ortaya koydu\u011fu ki\u015filik ve ahl\u00e2k, tebli\u011f etti\u011fi dinin Allah\u2019tan oldu\u011funa canl\u0131 ve g\u00fc\u00e7l\u00fc bir tan\u0131kt\u0131r. Onun e\u011fitim kurallar\u0131na uygun uyar\u0131lar\u0131, m\u00fcjdeleri, a\u00e7\u0131klamalar\u0131 insanlar\u0131 etkilemi\u015f; Allah\u2019a iman ve yaln\u0131zca O\u2019na ibadet etmelerine, O\u2019nun dinini desteklemelerine, u\u011frunda canlar\u0131n\u0131 ve mallar\u0131n\u0131 ortaya koyarak \u00e7aba g\u00f6stermelerine sebep olmu\u015ftur. Baz\u0131 tefsirciler, 9. \u00e2yetteki zamirlerin kime y\u00f6nelik bulundu\u011fu konusunda farkl\u0131 bir anlay\u0131\u015f ileri s\u00fcrm\u00fc\u015f, \u201cO\u2019nu tenzih ederek...\u201d k\u0131sm\u0131ndaki \u201cO\u201d zamirinden maksad\u0131n Allah oldu\u011funu, di\u011fer iki zamirin ise Peygamber efendimize ait bulundu\u011funu ifade etmi\u015flerdir. Bu son yoruma g\u00f6re, \u201cb\u00fcy\u00fckl\u00fc\u011f\u00fc kar\u015f\u0131s\u0131nda e\u011filesiniz\u201d k\u0131sm\u0131n\u0131 \u201cO\u2019na sayg\u0131 g\u00f6steresiniz\u201d diye \u00e7evirmek gerekecektir. 18. \u00e2yette ek bilgiler de verilerek tekrar de\u011finilecek olan, \u201cyeminle ba\u011fl\u0131l\u0131k s\u00f6z\u00fc\u201dn\u00fcn Arap\u00e7a\u2019daki kar\u015f\u0131l\u0131\u011f\u0131 biatt\u0131r (bey\u2018at). 10. \u00e2yetteki ilgili fiil de bu k\u00f6ktendir. Buradaki biattan maksat, me\u015fhur Hudeybiye biat\u0131d\u0131r. Hz. Peygamber bu s\u00fbrenin 27. \u00e2yetinde bahsi gelecek bir r\u00fcyas\u0131 \u00fczerine hicr\u00ee 6. y\u0131l Zilkadesinin ba\u015f\u0131nda (Mart 628), 1500 kadar sah\u00e2b\u00ee ile umre ibadeti yapmak \u00fczere yola \u00e7\u0131km\u0131\u015f, Mekke\u2019nin 17 km. bat\u0131s\u0131nda yer alan Hudeybiye\u2019ye gelip konaklam\u0131\u015ft\u0131. Daha \u00f6nce bilgi almak \u00fczere g\u00f6nderilen g\u00f6revliler, Mekkeli m\u00fc\u015friklerin m\u00fcsl\u00fcmanlar\u0131 engelleme karar\u0131 ald\u0131klar\u0131 ve bu maksatla H\u00e2lid b. Vel\u00eed\u2019i 200 ki\u015filik bir g\u00fc\u00e7le yola \u00e7\u0131kard\u0131klar\u0131 haberini getirmi\u015flerdi. Hz. Peygamber maksad\u0131n\u0131 a\u00e7\u0131klamak ve ziyaret izni almak \u00fczere \u00f6nce H\u0131r\u00e2\u015f\u2019\u0131, onun k\u00f6t\u00fc kar\u015f\u0131lanmas\u0131 hatta \u00f6l\u00fcm tehlikesi ge\u00e7irmesi \u00fczerine, Mekkeliler aras\u0131nda yak\u0131nlar\u0131 ve itibar\u0131 bulunan Hz. Osman\u2019\u0131 Mekke\u2019ye el\u00e7i olarak g\u00f6nderdi. Bir m\u00fcddet sonra onun m\u00fc\u015frikler taraf\u0131ndan \u00f6ld\u00fcr\u00fcld\u00fc\u011f\u00fc haberi geldi. \u0130\u015fin renginin de\u011fi\u015fti\u011fini ve sava\u015f ihtimalinin belirdi\u011fini g\u00f6ren Res\u00fblullah, ashab\u0131ndan biat almay\u0131 uygun buldu. Oradaki bir mugayl\u00e2n veya sak\u0131z a\u011fac\u0131n\u0131n (\u015feceret\u00fc\u2019r-r\u0131dv\u00e2n) alt\u0131nda, teker teker ellerini tutarak 1500 ki\u015fi ile biatla\u015ft\u0131; yani her bir sah\u00e2b\u00ee Peygamberimize ba\u011fl\u0131l\u0131k ve itaat s\u00f6z\u00fc verdi. Bu biatta s\u00f6z verilirken neyin \u00fcstlenildi\u011fi konusunda \u201ccihad, itaat, \u00f6l\u00fcm pahas\u0131na sebat ve sab\u0131r\u201d gibi ifadeler nakledilmi\u015ftir (M\u00fcslim, \u201c\u0130m\u00e2re\u201d, 41, 42, 80). Bu biat\u0131 haber alan Mekkeliler tel\u00e2\u015fa kap\u0131larak S\u00fcheyl b. Amr ba\u015fkanl\u0131\u011f\u0131nda bir heyet g\u00f6nderdiler. Hz. Peygamber d\u00fc\u015fman\u0131 azaltmak ve g\u00fcneyi emniyete almak, Mekkeliler ise ticaret yollar\u0131n\u0131 a\u00e7mak i\u00e7in bir bar\u0131\u015f istiyorlard\u0131. Tart\u0131\u015fmalardan sonra \u201cm\u00fcsl\u00fcmanlar\u0131n o y\u0131l geri d\u00f6n\u00fcp ertesi y\u0131l umre i\u00e7in gelmeleri, Mekkeli bir kimse ka\u00e7\u0131p Medine\u2019ye s\u0131\u011f\u0131n\u0131rsa istendi\u011fi takdirde iade edilmesi, ayn\u0131 \u015fey Medine\u2019den Mekke\u2019ye olursa geri verilmemesi, di\u011fer Arap kabileleri ile taraflar\u0131n serbest\u00e7e antla\u015fma yapabilmeleri, \u00fc\u00e7\u00fcnc\u00fc bir tarafla sava\u015f yap\u0131lmas\u0131 halinde antla\u015fman\u0131n ikinci taraf\u0131n\u0131n pasif kalmas\u0131\u201d \u00fczerinde antla\u015fma sa\u011fland\u0131 ve on y\u0131ll\u0131k bir antla\u015fma imzaland\u0131 (Muhammed Ham\u00eedullah, \u201cHudeybiye Antla\u015fmas\u0131\u201d, D\u0130A, XVIII, 297-299 ). Bir\u00e7ok \u00e2yette resul\u00fcne itaat edenin Allah\u2019a itaat etmi\u015f olaca\u011f\u0131 ifade buyurulmu\u015ftur. 10. \u00e2yette de Allah\u2019\u0131n el\u00e7isi olan peygambere itaat gibi ona biat da dolayl\u0131 olarak Allah\u2019a verilmi\u015f bir ba\u011fl\u0131l\u0131k ve itaat s\u00f6z\u00fc olarak de\u011ferlendirilmektedir.\n\n\u201cSava\u015fa kat\u0131lmayan Arap kabileleri\u201d, Medine civar\u0131nda ya\u015fayan G\u0131f\u00e2r, M\u00fczeyne, C\u00fcheyne, E\u015fca\u2018, Eslem ve D\u00eel isimli bedev\u00ee gruplar\u0131d\u0131r. Bunlar daha \u00f6nce Hz. Peygamber\u2019le beraber sefere \u00e7\u0131kma s\u00f6z\u00fc verdikleri halde, imanlar\u0131 ki\u015filiklerine yans\u0131mad\u0131\u011f\u0131, hen\u00fcz \u015fuur ve kararlar\u0131na yeterince h\u00e2kim olmad\u0131\u011f\u0131, m\u00fcminlerin de bu seferden sa\u011f kalarak d\u00f6nemeyeceklerini sand\u0131klar\u0131 i\u00e7in s\u00f6zlerinde durmad\u0131lar. Sonradan kendilerine hesap sorulunca da hayvanlar\u0131 ile \u00e7oluk \u00e7ocuklar\u0131n\u0131n bak\u0131m\u0131n\u0131 bahane ettiler.\n\nTevbe s\u00fbresinde (9/81-85), Teb\u00fck Seferi\u2019ne kat\u0131lmamak i\u00e7in bahaneler uyduran, \u00f6zellikle havalar\u0131n a\u015f\u0131r\u0131 s\u0131cak oldu\u011fu gerek\u00e7esine s\u0131\u011f\u0131nan, fakat ayn\u0131 zamanda m\u00fcminleri de sefere \u00e7\u0131kmaktan cayd\u0131rmaya \u00e7al\u0131\u015fan m\u00fcnaf\u0131klar\u0131n \u00e2k\u0131betinin \u00e7ok ac\u0131 olaca\u011f\u0131 belirtilmi\u015f; Hz. Peygamber\u2019in bu ki\u015filerden sa\u011f kalanlarla kar\u015f\u0131la\u015fmas\u0131 halinde onlar\u0131n kendi maiyetinde bir sefere \u00e7\u0131kmalar\u0131na m\u00fcsaade etmemesi emredilmi\u015f, \u00f6lenlerin ise imans\u0131z olarak can verdikleri bildirilip onlara kar\u015f\u0131 bir din\u00ee vec\u00eebe ifa etme cihetine gitmemesi istenmi\u015ftir. Burada ge\u00e7en \u201csava\u015fa kat\u0131lmayanlar\u201d ile orada ge\u00e7enlerin ayn\u0131 oldu\u011funu; bunlardan m\u00fcnaf\u0131klar\u0131n kastedildi\u011fini d\u00fc\u015f\u00fcnenler olmu\u015fsa da, ileride a\u00e7\u0131klamas\u0131 gelecek olan 16. \u00e2yet bu anlay\u0131\u015fa m\u00e2nidir. Ayr\u0131ca Teb\u00fck Harbi Hudeybiye\u2019den \u00fc\u00e7 y\u0131l sonra olmu\u015ftur. Hudeybiye seferine kat\u0131lmad\u0131klar\u0131 i\u00e7in k\u0131nanan, uyar\u0131lan, kendilerine \u00f6\u011f\u00fct verilen ve ceza olarak da \u201cHayber Sava\u015f\u0131\u2019na kat\u0131lmaktan mahrum b\u0131rak\u0131lan\u201d gruplar, m\u00fcnaf\u0131klar de\u011fil, yeni iman etmi\u015f fakat yeterince e\u011fitim g\u00f6rmemi\u015f bedev\u00eelerdir.\n\nTefsirin devam\u0131n\u0131 okumak i\u00e7in t\u0131klay\u0131n\u0131z",
    "keywords": [
        "t\u00fcrk\u00e7e",
        "okunu\u015fu",
        "duas\u0131",
        "bu",
        "allaha",
        "oku",
        "tefsiri",
        "i\u00e7in",
        "ve",
        "fetih",
        "bir",
        "allah",
        "fe",
        "fazileti",
        "ile",
        "peygamber",
        "olarak",
        "suresi",
        "meali"
    ],
    "meta_keywords": [
        "SeoHaber",
        "NoMobil",
        "icerikhaber",
        "Fetih Suresi",
        "Fetih Suresi meali",
        "Fetih Suresi fazileti"
    ],
    "publish_date": null,
    "summary": "Li ya\u011ffira lekellah\u00fc ma tekaddeme min zembike ve ma teahhara ve y\u00fctimme n\u0131'metehu aleyke ve yehdiyeke s\u0131ratam m\u00fcstek\u0131yma3.\nH\u00fcvellez\u0131 enzeles sek\u0131nete f\u0131 kulubil m\u00fc'min\u0131ne li yezdadu imanem mea \u0131manihim ve lillahi c\u00fcnud\u00fcs semavati vel ard ve kanellah\u00fc al\u0131men hak\u0131ma5.\nLi y\u00fcdh\u0131lel m\u00fc'min\u0131ne vel m\u00fc'minati cennatin tecr\u0131 min tahtihel enharu halid\u0131ne f\u0131ha ve y\u00fckeffira anh\u00fcm seyyiatihim ve kane zalike \u0131ndellahi fevzen az\u0131yma6.\nVe y\u00fcazzibel m\u00fcnafik\u0131yne vel m\u00fcnafikati vel m\u00fc\u015frik\u0131ne vel m\u00fc\u015frikatiz zann\u0131ne billahi zannez sev' aleyhim dairat\u00fcs sev' ve \u011fad\u0131bellah\u00fc aleyhim ve leaneh\u00fcm ve eadde leh\u00fcm cehennem ve saet mas\u0131yra7.\n\u0130nna erselnake \u015fahidev ve m\u00fcbe\u015f\u015firav ve nez\u0131ra9.\nLi t\u00fc'minu billahi ve rasulihi ve t\u00fcazziruhu ve tuvekkiruh ve tusebbihuhu b\u00fckreten ve ez\u0131yla10.\n\u0130nnellez\u0131ne y\u00fcbayiuneke innema y\u00fcbayiunellah yed\u00fcllahi fevka eyd\u0131him fe men nekese fe innema yenk\u00fcs\u00fc ala nefsih ve men evfa bi ma ahede aleyh\u00fcllahe fe se y\u00fc't\u0131hi ecran az\u0131yma11.\nBel zanent\u00fcm el ley yenkaliber rasul\u00fc vel m\u00fc'minune ila ehl\u0131him ebedev ve z\u00fcyyine zalike f\u0131 kulubik\u00fcm ve zanent\u00fcm zannes sev' ve k\u00fcnt\u00fcm kavmen bura13.\nVe mel lem y\u00fc mim billahi ve rasulih\u0131 fe inna a'tedna lil kafir\u0131ne se\u0131yra14.\nVe lillahi m\u00fclk\u00fcs semavati vel ard ya\u011ffiru li mey ye\u015fa\u00fc ve y\u00fcazzib\u00fc mey ye\u015fa' ve kanellah\u00fc \u011fafurar rah\u0131yma15.\nLeyse alel a'ma harac\u00fcv ve la alel a'raci harac\u00fcv ve la alel meriyd\u0131 harac ve mey y\u00fct\u0131\u0131lahe ve rasulehu y\u00fcdh\u0131lh\u00fc cennatin tecr\u0131 min tahtihel enhar ve mey yetevelle y\u00fcazzibh\u00fc azaben el\u0131ma18.\nLe kad rad\u0131yallah\u00fc anil m\u00fc'min\u0131ne iz y\u00fcbayiuneke tahte\u015f \u015fecerati fe alime ma f\u0131 kulubihim fe enzeles sek\u0131nete aleyhim ve esabeh\u00fcm fethan kar\u0131ba19.\nVe adek\u00fcm\u00fcllah\u00fc me\u011fanime kesiraten te'huzuneha fe accele lek\u00fcm hazih\u0131 ve keffe eydiyen nasi ank\u00fcm ve li tekune ayetel lil m\u00fc'min\u0131ne ve yehdiyek\u00fcm s\u0131ratam m\u00fcstek\u0131yma21.\nVe uhra lem takdiru aleyha kad ehatallah\u00fc biha ve kanellah\u00fc ala k\u00fclli \u015fey'in kad\u0131ra22.\nVe lev katelek\u00fcm\u00fcllez\u0131ne keferu le vellev\u00fcl edbara s\u00fcmme la yecidune veliyyev ve la nes\u0131yra23.\nVe h\u00fcvellez\u0131 keffe eydiyeh\u00fcm ank\u00fcm ve eydiyek\u00fcm anh\u00fcm bi batni mekkete mim ba'di en azferak\u00fcm aleyhim ve kanellah\u00fc bi ma ta'melune bas\u0131yra25.\n\u0130z cealellez\u0131ne keferu fi kulubihim\u00fcl hamiyyete hameyyetel cahiliyyeti fe enzelellah\u00fc sek\u0131netehu ala rasulihi ve alel m\u00fc'min\u0131ne ve elzemeh\u00fcm kelimetet takva ve kanu ehakka biha ve ehleha ve kanellah\u00fc bi k\u00fclli \u015fey'in al\u0131ma27.\nH\u00fcvellez\u0131 ersele rasulehu bil h\u00fcda ve d\u0131nil hakk\u0131 li yuzhirahu aled d\u0131ni k\u00fcllih Ve kefa billahi \u015feh\u0131da29.\nPeygamber ve ashab\u0131n\u0131n Allah kat\u0131ndaki durum ve dereceleri, onlar\u0131 ibadetten meneden m\u00fc\u015frikler ile yaln\u0131z b\u0131rakan m\u00fcnaf\u0131klar\u0131n ac\u0131 sonlar\u0131 hakk\u0131nda \u00f6nemli bilgiler verilmi\u015f, bu bar\u0131\u015f\u0131 takip edecek olan fetihler m\u00fcjdelenmi\u015ftir.\n\ufd3e1\ufd3f Ta ki Allah, senin ge\u00e7mi\u015f ve gelecek g\u00fcnahlar\u0131n\u0131 ba\u011f\u0131\u015flas\u0131n, sana olan nimetini tamamlas\u0131n, seni do\u011fru yola iletsin ve Allah sana, \u015fanl\u0131 bir zaferle yard\u0131m etsin.\n\ufd3e4\ufd3f B\u00fct\u00fcn bunlar Allah'\u0131n; inanan erkek ve kad\u0131nlar\u0131, i\u00e7lerinden \u0131rmaklar akan, i\u00e7inde temelli kalacaklar\u0131 cennetlere koymas\u0131, onlar\u0131n k\u00f6t\u00fcl\u00fcklerini \u00f6rtmesi i\u00e7indir.\n\u0130\u015fte bu, Allah kat\u0131nda b\u00fcy\u00fck bir ba\u015far\u0131d\u0131r.\n\ufd3e5\ufd3f Bir de, Allah'\u0131n, hakk\u0131nda k\u00f6t\u00fc zanda bulunan m\u00fcnaf\u0131k erkeklere ve m\u00fcnaf\u0131k kad\u0131nlara, Allah'a ortak ko\u015fan erkeklere ve Allah'a ortak ko\u015fan kad\u0131nlara azap etmesi i\u00e7indir.\n\u015e\u00fcphesiz biz seni bir \u015f\u00e2hit, bir m\u00fcjdeci ve bir uyar\u0131c\u0131 olarak g\u00f6nderdik.\nAllah'a ve Peygamberine inanas\u0131n\u0131z, ona yard\u0131m edesiniz, ona sayg\u0131 g\u00f6steresiniz ve sabah ak\u015fam Allah'\u0131 tespih edesiniz diye (Peygamber'i g\u00f6nderdik.)\nDe ki: \"Allah sizin bir zarara u\u011framan\u0131z\u0131 dilerse, yahut bir yarar elde etmenizi dilerse, ona kar\u015f\u0131 kimin bir \u015feye g\u00fcc\u00fc yeter?\nBu, sizin g\u00f6n\u00fcllerinize g\u00fczel g\u00f6sterildi de k\u00f6t\u00fc zanda bulundunuz ve helaki hak eden bir kavim oldunuz.\n\ufd3e12\ufd3f Kim Allah'a ve Peygambere inanmazsa bilsin ki, \u015f\u00fcphesiz biz, inkarc\u0131lar i\u00e7in alevli bir ate\u015f haz\u0131rlad\u0131k.\nKim Allah'a ve Peygamberine itaat ederse, Allah onu, i\u00e7lerinden \u0131rmaklar akan cennetlere koyar.\nG\u00f6n\u00fcllerinde olan\u0131 bilmi\u015f, onlara huzur, g\u00fcven duygusu vermi\u015f ve onlara yak\u0131n bir fetih ve elde edecekleri bir\u00e7ok ganimetler nasip etmi\u015ftir.\n(Allah b\u00f6yle yapt\u0131) ki, bunlar m\u00fc'minler i\u00e7in bir delil olsun, sizi de do\u011fru bir yola iletsin.\n\ufd3e24\ufd3f Onlar, inkar edenler ve sizi Mescid-i Haram'\u0131 ziyaretten ve (ibadet amac\u0131yla) bekletilen kurbanl\u0131klar\u0131 yerlerine ula\u015fmaktan al\u0131koyanlard\u0131r.\nE\u011fer, oradaki hen\u00fcz tan\u0131mad\u0131\u011f\u0131n\u0131z inanm\u0131\u015f erkeklerle, inanm\u0131\u015f kad\u0131nlar\u0131 bilmeyerek ezmeniz ve b\u00f6ylece size bir eziyet gelecek olmasayd\u0131, (Allah Mekke'ye girmenize izin verirdi).\nAllah ise, Peygamberine ve inananlara huzur ve g\u00fcvenini indirmi\u015f ve onlar\u0131n takva (Allah'a kar\u015f\u0131 gelmekten sak\u0131nma) s\u00f6z\u00fcn\u00fc tutmalar\u0131n\u0131 sa\u011flam\u0131\u015ft\u0131.\n\u015eahit olarak Allah yeter.\nFetih kelimesinin \u201csava\u015f yoluyla bir topra\u011f\u0131 ele ge\u00e7irmek\u201d m\u00e2nas\u0131nda kullan\u0131ld\u0131\u011f\u0131n\u0131 dikkate alan tefsirciler burada, Mekke\u2019nin fethinden s\u00f6z edildi\u011fini ileri s\u00fcrm\u00fc\u015flerdir.\nBunlara g\u00f6re fetih kelimesi, bir \u00e7\u00f6z\u00fcm getirdi\u011fi ve t\u0131kan\u0131kl\u0131\u011f\u0131 a\u00e7t\u0131\u011f\u0131 i\u00e7in sulh i\u00e7in de kullan\u0131labilir.\n\u0130ki y\u0131l sonra on bin ki\u015filik bir ordu ile Mekke \u00fczerine y\u00fcr\u00fcyen m\u00fcminler buray\u0131 kolayca fethetmi\u015flerdir.\n12. \u00e2yette i\u015faret edildi\u011fi \u00fczere bu sefere \u00e7\u0131kmak, Mekkeli m\u00fc\u015friklere bir m\u00e2nada meydan okumak demekti, bu da bir cesaret meselesiydi.\nAncak 27. \u00e2yette s\u00f6z\u00fc edilen r\u00fcyay\u0131 bir i\u015faret ve emir sayan Peygamber efendimiz, \u00e7e\u015fitli faydalar\u0131n\u0131 da g\u00f6zeterek, kendisine sad\u0131k 1500 kadar sah\u00e2b\u00ee ile bu me\u015fakkatli ve tehlikeli seferi g\u00f6ze alm\u0131\u015flard\u0131.\nPeygamber, kendisinin d\u0131\u015f\u0131nda hi\u00e7bir \u00fcmmet ferdine bah\u015fedilmeyen bir iltifata n\u00e2il oldu, \u201cge\u00e7mi\u015f ve gelecek g\u00fcnahlar\u0131n\u0131n ba\u011f\u0131\u015flanm\u0131\u015f oldu\u011fu\u201d rabbi taraf\u0131ndan il\u00e2n edildi.\n\u0130smet s\u0131fat\u0131, peygamberlerdeki bu potansiyel g\u00fcnah i\u015fleme imk\u00e2n\u0131n\u0131n fiiliyata ge\u00e7mesini \u00f6nleyen il\u00e2h\u00ee bir koruma ve esirgemedir; \u00e2yetteki af bu anlamdad\u0131r.\nBir \u00f6nceki s\u00fbrenin tefsirinde ge\u00e7en (Muhammed 47/19) farkl\u0131 bir yoruma g\u00f6re bu antla\u015fma ile Mekkeliler nezdinde su\u00e7lu (zenb kelimesinin su\u00e7 m\u00e2nas\u0131 i\u00e7in bk.\nPeygamber bu antla\u015fma sonunda bar\u0131\u015f ve g\u00fcvenlik antla\u015fmas\u0131n\u0131n taraf\u0131 haline geldi, b\u00f6ylece m\u00fc\u015frikler taraf\u0131ndan su\u00e7luluk h\u00fckm\u00fc kald\u0131r\u0131lm\u0131\u015f oldu.\nPeygamber\u2019in, C\u00e2hiliye k\u00fclt\u00fcr ortam\u0131 i\u00e7inde yeti\u015fmi\u015f olmas\u0131na ra\u011fmen ortaya koydu\u011fu ki\u015filik ve ahl\u00e2k, tebli\u011f etti\u011fi dinin Allah\u2019tan oldu\u011funa canl\u0131 ve g\u00fc\u00e7l\u00fc bir tan\u0131kt\u0131r.\nDaha \u00f6nce bilgi almak \u00fczere g\u00f6nderilen g\u00f6revliler, Mekkeli m\u00fc\u015friklerin m\u00fcsl\u00fcmanlar\u0131 engelleme karar\u0131 ald\u0131klar\u0131 ve bu maksatla H\u00e2lid b. Vel\u00eed\u2019i 200 ki\u015filik bir g\u00fc\u00e7le yola \u00e7\u0131kard\u0131klar\u0131 haberini getirmi\u015flerdi.\nPeygamber maksad\u0131n\u0131 a\u00e7\u0131klamak ve ziyaret izni almak \u00fczere \u00f6nce H\u0131r\u00e2\u015f\u2019\u0131, onun k\u00f6t\u00fc kar\u015f\u0131lanmas\u0131 hatta \u00f6l\u00fcm tehlikesi ge\u00e7irmesi \u00fczerine, Mekkeliler aras\u0131nda yak\u0131nlar\u0131 ve itibar\u0131 bulunan Hz.\nBu biatta s\u00f6z verilirken neyin \u00fcstlenildi\u011fi konusunda \u201ccihad, itaat, \u00f6l\u00fcm pahas\u0131na sebat ve sab\u0131r\u201d gibi ifadeler nakledilmi\u015ftir (M\u00fcslim, \u201c\u0130m\u00e2re\u201d, 41, 42, 80).\nPeygamber d\u00fc\u015fman\u0131 azaltmak ve g\u00fcneyi emniyete almak, Mekkeliler ise ticaret yollar\u0131n\u0131 a\u00e7mak i\u00e7in bir bar\u0131\u015f istiyorlard\u0131.\n10. \u00e2yette de Allah\u2019\u0131n el\u00e7isi olan peygambere itaat gibi ona biat da dolayl\u0131 olarak Allah\u2019a verilmi\u015f bir ba\u011fl\u0131l\u0131k ve itaat s\u00f6z\u00fc olarak de\u011ferlendirilmektedir.",
    "article_html": "",
    "meta_description": "Medine d\u00f6neminde inmi\u015f olan Fetih Suresi ad\u0131n\u0131 1, 18 ve 27. \u00e2yetlerde ge\u00e7en \u201cfetih\u201d kelimesinden alm\u0131\u015ft\u0131r. Mekke'nin fethedilece\u011fi m\u00fcjdesini konu al\u0131r. Bu sure ile birlikte m\u00fcsl\u00fcmanlar\u0131n m\u00fc\u015friklere kar\u015f\u0131 zafer kazanaca\u011f\u0131 m\u00fcjdelenmi\u015ftir. Ayr\u0131ca \u00f6nemli d\u00f6nemlerde ordumuzun muzafferiyet kazanmas\u0131 i\u00e7in fetih duas\u0131...",
    "meta_lang": "tr"
}