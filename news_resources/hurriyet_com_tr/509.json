{
    "article_id": "4633e7e0156ec2b571b42b9b741a1138.1590266277.4627056",
    "title": "Ramazanda ba\u011f\u0131\u015f\u0131kl\u0131\u011f\u0131 g\u00fc\u00e7lendirmek i\u00e7in ham bal tavsiyesi",
    "authors": [
        "Belgin Ekmen Yenilmez",
        "Evde Yap\u0131labilecek Ramazan Tatl\u0131s\u0131",
        "Hatay K\u00f6mbesi",
        "Ali Mira\u00e7 A\u015f\u0131k",
        "Ne G\u00fczel G\u00fcnlerdi",
        "Derya Korkmaz",
        "Sadece Antalya Da Yiyebilece\u011finiz Lezzetler",
        "\u015ei\u015f K\u00f6fte Ve Tahinli Piyaz",
        "Sine \u0130\u00e7li",
        "Lezzeti Yal\u0131nl\u0131\u011f\u0131ndan Gelen Tarif",
        "Kuzu Etli Nohut",
        "Y\u0131ld\u0131z \u00d6z Samaha",
        "Ot Yemeklerini Sevenler Buraya",
        "Menengi\u00e7 Otu Kavurmas\u0131",
        "Buket \u00c7\u00fcr\u00fck",
        "Karak\u0131l\u00e7\u0131k Bulguruyla Buram Buram Memleket Kokan Bereketli Bir Pilav",
        "Koray G\u00fcnya\u015far",
        "Hayali Yar\u0131m Ekmek D\u00f6nerimi Is\u0131r\u0131rken",
        "Sevin Turan",
        "Ramazan Zaman\u0131 Hurma Zaman\u0131"
    ],
    "canonical_link": "https://www.hurriyet.com.tr/lezizz/ramazanda-bagisikligi-guclendirmek-icin-ham-bal-tavsiyesi-41516500",
    "url": "http://hurriyet.com.tr/lezizz/ramazanda-bagisikligi-guclendirmek-icin-ham-bal-tavsiyesi-41516500",
    "top_img": "https://i4.hurimg.com/i/hurriyet/75/0x0/5ebbd0877152d803c031bf8c.jpg",
    "meta_img": "https://i4.hurimg.com/i/hurriyet/75/0x0/5ebbd0877152d803c031bf8c.jpg",
    "movies": [],
    "text": "Y\u00fcksek rak\u0131ml\u0131 yaylalarda, di\u011fer ballardan farkl\u0131 olarak past\u00f6rize ve filtre edilmeden kovandan al\u0131nan ve b\u00f6ylece i\u00e7indeki do\u011fal antioksidan ve vitaminler korunarak sofralara gelen ham ballar, ba\u011f\u0131\u015f\u0131kl\u0131k sistemini g\u00fc\u00e7lendirmesinin yan\u0131 s\u0131ra v\u00fccudun tatl\u0131 ihtiyac\u0131n\u0131 da kar\u015f\u0131l\u0131yor.\n\nBu y\u0131l ramazan ay\u0131n\u0131n Koronavir\u00fcs (COV\u0130D-19) ile m\u00fccadele etti\u011fimiz bir d\u00f6neme de denk gelmesiyle ba\u011f\u0131\u015f\u0131kl\u0131k sistemimizi g\u00fc\u00e7l\u00fc tutman\u0131n son derece \u00f6nemli bir konu haline geldi\u011fini belirten Beslenme Uzman\u0131 Dilara Ko\u00e7ak, ramazan ay\u0131nda ham bal t\u00fcketiminin \u00f6nemine dikkat \u00e7ekti.\n\nKo\u00e7ak, \u00f6zellikle de\u011fi\u015fen yemek yeme d\u00fczenine, oru\u00e7 s\u00fcresi de eklenince v\u00fccut direncini g\u00fc\u00e7lendirecek besleyici g\u0131dalar\u0131 t\u00fcketmenin olduk\u00e7a \u00f6nemli oldu\u011funun alt\u0131n\u0131 \u00e7izdi. Bu kapsamda ham ballar\u0131n korunan vitamin, mineral ve aminoasit de\u011ferleriyle \u00f6ne \u00e7\u0131kt\u0131\u011f\u0131n\u0131 belirten Beslenme Uzman\u0131 Dilara Ko\u00e7ak, \u201cRamazan ay\u0131nda g\u00fcn i\u00e7inde \u00f6\u011f\u00fcn say\u0131m\u0131z azald\u0131\u011f\u0131 i\u00e7in almam\u0131z gereken enerjiyi yeterli miktarda alamayabiliyoruz. Yetersiz enerji al\u0131m\u0131 g\u00fcn\u00fc daha zor ge\u00e7irmemize neden olurken bir yandan da uzun vadede ba\u011f\u0131\u015f\u0131kl\u0131k sistemimizi etkiliyor.Bu sebeple hem iftar hem de sahur \u00f6\u011f\u00fcn\u00fcnde g\u00fcn i\u00e7inde enerji verecek ayn\u0131 zamanda besin \u00f6\u011fesi i\u00e7eri\u011fiyle fayda sa\u011flayacak besinlerin t\u00fcketimi \u00f6nemli. Bal, geleneklerimizde sahur \u00f6\u011f\u00fcn\u00fcn\u00fcn g\u00f6zde besinlerinden biri\u2026 Ham bal ise do\u011fal enerji kayna\u011f\u0131 olmas\u0131yla ba\u011f\u0131\u015f\u0131kl\u0131k sistemini g\u00fc\u00e7lendiriyor ve v\u00fccudun direncini art\u0131r\u0131yor. Ham bal\u0131, di\u011fer ballardan ay\u0131ran en \u00f6nemli \u00f6zellik ise kovandan al\u0131nd\u0131ktan sonra past\u00f6rize ve filtre edilmeden, \u0131s\u0131l i\u015flem g\u00f6rmeden kavanoza girmesi. B\u00f6ylece i\u00e7indeki vitamin, mineral ve antioksidanlar korunuyor.\n\nAyn\u0131 zamanda ham ballar, ramazan ay\u0131n\u0131n ba\u015flamas\u0131yla birlikte hepimiz i\u00e7in \u00e7ok daha \u00f6nemli hale gelen ba\u011f\u0131\u015f\u0131kl\u0131k sisteminin korunmas\u0131 ve v\u00fccut direncinin art\u0131r\u0131lmas\u0131na da i\u00e7eri\u011fiyle destek oluyor. Bal\u0131n, antibakteriyel, antiviral, antienflamatuar ve antioksidan aktivite g\u00f6sterdi\u011fine dair bir\u00e7ok \u00e7al\u0131\u015fma var. Bal doku onar\u0131m\u0131n\u0131 destekler ve enfeksiyonlara kar\u015f\u0131 ba\u011f\u0131\u015f\u0131kl\u0131k tepkisini ve antikor olu\u015fumu aktive eder\u201d dedi.",
    "keywords": [
        "g\u00fc\u00e7lendirmek",
        "ba\u011f\u0131\u015f\u0131kl\u0131\u011f\u0131",
        "ba\u011f\u0131\u015f\u0131kl\u0131k",
        "ham",
        "zamanda",
        "enerji",
        "tavsiyesi",
        "i\u00e7in",
        "ramazanda",
        "ve",
        "bal",
        "bir",
        "ramazan",
        "da",
        "\u00f6nemli"
    ],
    "meta_keywords": [
        "ham bal",
        "ba\u011f\u0131\u015f\u0131kl\u0131k",
        "BAL"
    ],
    "publish_date": null,
    "summary": "Y\u00fcksek rak\u0131ml\u0131 yaylalarda, di\u011fer ballardan farkl\u0131 olarak past\u00f6rize ve filtre edilmeden kovandan al\u0131nan ve b\u00f6ylece i\u00e7indeki do\u011fal antioksidan ve vitaminler korunarak sofralara gelen ham ballar, ba\u011f\u0131\u015f\u0131kl\u0131k sistemini g\u00fc\u00e7lendirmesinin yan\u0131 s\u0131ra v\u00fccudun tatl\u0131 ihtiyac\u0131n\u0131 da kar\u015f\u0131l\u0131yor.\nBu y\u0131l ramazan ay\u0131n\u0131n Koronavir\u00fcs (COV\u0130D-19) ile m\u00fccadele etti\u011fimiz bir d\u00f6neme de denk gelmesiyle ba\u011f\u0131\u015f\u0131kl\u0131k sistemimizi g\u00fc\u00e7l\u00fc tutman\u0131n son derece \u00f6nemli bir konu haline geldi\u011fini belirten Beslenme Uzman\u0131 Dilara Ko\u00e7ak, ramazan ay\u0131nda ham bal t\u00fcketiminin \u00f6nemine dikkat \u00e7ekti.\nKo\u00e7ak, \u00f6zellikle de\u011fi\u015fen yemek yeme d\u00fczenine, oru\u00e7 s\u00fcresi de eklenince v\u00fccut direncini g\u00fc\u00e7lendirecek besleyici g\u0131dalar\u0131 t\u00fcketmenin olduk\u00e7a \u00f6nemli oldu\u011funun alt\u0131n\u0131 \u00e7izdi.\nBu kapsamda ham ballar\u0131n korunan vitamin, mineral ve aminoasit de\u011ferleriyle \u00f6ne \u00e7\u0131kt\u0131\u011f\u0131n\u0131 belirten Beslenme Uzman\u0131 Dilara Ko\u00e7ak, \u201cRamazan ay\u0131nda g\u00fcn i\u00e7inde \u00f6\u011f\u00fcn say\u0131m\u0131z azald\u0131\u011f\u0131 i\u00e7in almam\u0131z gereken enerjiyi yeterli miktarda alamayabiliyoruz.\nYetersiz enerji al\u0131m\u0131 g\u00fcn\u00fc daha zor ge\u00e7irmemize neden olurken bir yandan da uzun vadede ba\u011f\u0131\u015f\u0131kl\u0131k sistemimizi etkiliyor.Bu sebeple hem iftar hem de sahur \u00f6\u011f\u00fcn\u00fcnde g\u00fcn i\u00e7inde enerji verecek ayn\u0131 zamanda besin \u00f6\u011fesi i\u00e7eri\u011fiyle fayda sa\u011flayacak besinlerin t\u00fcketimi \u00f6nemli.\nBal, geleneklerimizde sahur \u00f6\u011f\u00fcn\u00fcn\u00fcn g\u00f6zde besinlerinden biri\u2026 Ham bal ise do\u011fal enerji kayna\u011f\u0131 olmas\u0131yla ba\u011f\u0131\u015f\u0131kl\u0131k sistemini g\u00fc\u00e7lendiriyor ve v\u00fccudun direncini art\u0131r\u0131yor.\nHam bal\u0131, di\u011fer ballardan ay\u0131ran en \u00f6nemli \u00f6zellik ise kovandan al\u0131nd\u0131ktan sonra past\u00f6rize ve filtre edilmeden, \u0131s\u0131l i\u015flem g\u00f6rmeden kavanoza girmesi.\nB\u00f6ylece i\u00e7indeki vitamin, mineral ve antioksidanlar korunuyor.\nAyn\u0131 zamanda ham ballar, ramazan ay\u0131n\u0131n ba\u015flamas\u0131yla birlikte hepimiz i\u00e7in \u00e7ok daha \u00f6nemli hale gelen ba\u011f\u0131\u015f\u0131kl\u0131k sisteminin korunmas\u0131 ve v\u00fccut direncinin art\u0131r\u0131lmas\u0131na da i\u00e7eri\u011fiyle destek oluyor.\nBal\u0131n, antibakteriyel, antiviral, antienflamatuar ve antioksidan aktivite g\u00f6sterdi\u011fine dair bir\u00e7ok \u00e7al\u0131\u015fma var.\nBal doku onar\u0131m\u0131n\u0131 destekler ve enfeksiyonlara kar\u015f\u0131 ba\u011f\u0131\u015f\u0131kl\u0131k tepkisini ve antikor olu\u015fumu aktive eder\u201d dedi.",
    "article_html": "",
    "meta_description": "Mutfak T\u00fcyolar\u0131 - Ramazan ay\u0131 boyunca do\u011fru beslenme ile ba\u011f\u0131\u015f\u0131kl\u0131k sistemini g\u00fc\u00e7l\u00fc tutman\u0131n \u00f6nemine dikkat \u00e7eken Beslenme Uzman\u0131 Dilara Ko\u00e7ak \u201cOru\u00e7 s\u0131ras\u0131nda uzun s\u00fcre a\u00e7 ve susuz kalan v\u00fccudun doyurucu oldu\u011fu kadar ba\u011f\u0131\u015f\u0131kl\u0131k sitemini g\u00fc\u00e7lendiren besleyici g\u0131dalara da ihtiyac\u0131 var. Bal geleneklerimizde sahur...",
    "meta_lang": "tr"
}