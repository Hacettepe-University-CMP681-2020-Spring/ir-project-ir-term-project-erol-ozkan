{
    "article_id": "47125e6cddab19acd1c118f755a17cf8.1590266173.4879522",
    "title": "Gelmi\u015f ge\u00e7mi\u015f en teknolojik kutlama olacak",
    "authors": [
        "Gizem Co\u015fkunarda",
        "Gcoskunarda Hurriyet.Com.Tr"
    ],
    "canonical_link": "https://www.hurriyet.com.tr/kelebek/hurriyet-cumartesi/gelmis-gecmis-en-teknolojik-kutlama-olacak-41512297",
    "url": "http://hurriyet.com.tr/kelebek/hurriyet-cumartesi/gelmis-gecmis-en-teknolojik-kutlama-olacak-41512297",
    "top_img": "https://i4.hurimg.com/i/hurriyet/75/0x0/5eb4425d0f254428c84048c0.jpg",
    "meta_img": "https://i4.hurimg.com/i/hurriyet/75/0x0/5eb4425d0f254428c84048c0.jpg",
    "movies": [],
    "text": "\u015eark\u0131lardan bir demet\n\nH\u00fcrriyet m\u00fczik yazar\u0131 Tolga Aky\u0131ld\u0131z\n\n\n\n- Annenizin en sevdi\u011fi \u015fark\u0131lar\u0131 bir liste haline getirerek kendisine g\u00f6nderebilirsiniz. Bunun bir\u00e7ok yolu var. Eski y\u00f6ntem olarak \u015fark\u0131lar\u0131 bir CD\u2019ye yazd\u0131r\u0131p ya da flash belle\u011fe kaydedip kargoyla ula\u015ft\u0131rabilirsiniz.\n\n- \u015eark\u0131lar\u0131 bilgisayarda bir klas\u00f6r haline getirip annenize Wetransfer arac\u0131l\u0131\u011f\u0131yla iletmek de m\u00fcmk\u00fcn. Kendisine gelen linke t\u0131klayarak \u015fark\u0131lara ula\u015fabilir.\n\n- Bir ba\u015fka yollama bi\u00e7imi de Google e-posta ile G-Drive\u2019a y\u00fcklemek. Anneniz e-postay\u0131 ald\u0131\u011f\u0131nda \u2018ek\u2019 g\u00f6z\u00fcken yere t\u0131klar ve \u015fark\u0131lara ula\u015f\u0131r. B\u00f6ylece indirmek zorunda kalmadan da dinleyebilir.\n\n- Se\u00e7ti\u011finiz \u015fark\u0131lar\u0131 hem anneniz hem de ba\u015fkalar\u0131 g\u00f6rs\u00fcn isterseniz Spotify\u2019da bir liste haz\u0131rlay\u0131n ve onu Instagram hik\u00e2yesi olarak payla\u015f\u0131p annenizi etiketleyin. Hik\u00e2yeye t\u0131klad\u0131\u011f\u0131 anda listeye ula\u015fabilir. Ve tabii ba\u015fkalar\u0131 da...\n\nKlip \u00e7ekmeye ne dersiniz?\n\nH\u00fcrriyet teknoloji yazar\u0131 Umut F\u0131rat Ero\u011flu\n\nTelefonunuz ya da bilgisayar\u0131n\u0131zdaki foto\u011fraf ve videolar\u0131 baz\u0131 uygulamalar ya da masa\u00fcst\u00fc programlar\u0131yla klip haline getirmeniz m\u00fcmk\u00fcn. Klibe sevdi\u011fi bir \u015fark\u0131y\u0131 da eklemeyi unutmay\u0131n.\n\n- Quik: GoPro\u2019nun geli\u015ftirdi\u011fi Quik, hem Android hem de iOS ile uyumlu. Kullan\u0131m\u0131 \u00e7ok kolay ve \u00fccretsiz. Sinematik efektleriyle dikkat \u00e7ekiyor.\n\n- Splice: iOS kullan\u0131c\u0131lar\u0131n\u0131n tercih edebilece\u011fi \u00fccretsiz video edit\u00f6r\u00fc Splice, kolay kullan\u0131m \u00f6zellikleriyle farkl\u0131 video kliplerini birle\u015ftirmek ve d\u00fczenlemek i\u00e7in ideal.\n\n- KineMaster: Profesyonel etki yaratmak isteyenler i\u00e7in g\u00f6z al\u0131c\u0131 se\u00e7enekler sunuyor. Android ve iOS s\u00fcr\u00fcm\u00fc bulunan uygulaman\u0131n \u00fccretsiz versiyonu videolara logo b\u0131rak\u0131yor. Pro versiyonuysa ayl\u0131k 35 lira.\n\n- Windows Movie Maker & Apple iMovie: Windows ve Apple kullan\u0131c\u0131lar\u0131n\u0131n bilgisayarlar\u0131nda \u00fccretsiz olarak y\u00fckl\u00fc bulunan Movie Maker ve iMovie, video kurgulamaya yeni ba\u015flayanlar i\u00e7in masa\u00fcst\u00fcnde en pratik \u00e7\u00f6z\u00fcm\u00fc sunuyor.\n\nEv i\u015flerini \u00fcst\u00fcne alan da var, internet kahvalt\u0131s\u0131 organize eden de\n\n- Melda G\u00f6r\u00fcr, 32, reklamc\u0131: Uzun y\u0131llard\u0131r ailemden uzakta ya\u015f\u0131yorum, Anneler G\u00fcn\u00fc\u2019nde annemin yan\u0131nda oldu\u011fum g\u00fcn say\u0131l\u0131 diyebilirim. Fakat \u015fu karantina s\u00fcrecinde istesem de gidemeyece\u011fimi bilmek hasretimi katl\u0131yor.\n\n\n\n- Vedat S\u00f6kmen, 24, garson: \u0130ki ablam var, onlar evli. Ben ailemle birlikte ya\u015f\u0131yorum. Gelemedikleri i\u00e7in hep beraber internet \u00fczerinden kahvalt\u0131 sofras\u0131nda bulu\u015fmaya karar verdik. Bu defa kahvalt\u0131y\u0131 ben haz\u0131rlayaca\u011f\u0131m.\n\n\n\n- \u0130pek Balta, 28, menajer: Evde oldu\u011fumuz i\u00e7in sabah kalk\u0131p \u201cAnneler G\u00fcn\u00fcn kutlu olsun\u201d diye kocaman sar\u0131l\u0131p \u00f6pmeyi planl\u0131yorum. O g\u00fcn ev i\u015flerinin hepsini \u00fcst\u00fcme alaca\u011f\u0131m. Tahini \u00e7ok sevdi\u011fi i\u00e7in bir de tahinli \u00e7\u00f6rek yapaca\u011f\u0131m.\n\n\n\nDuygular\u0131n\u0131z\u0131 yaz\u0131ya d\u00f6k\u00fcn\n\n- E\u011fer ayr\u0131 evlerde ya\u015f\u0131yorsan\u0131z el yaz\u0131n\u0131zla bir mektup yaz\u0131p adresine postalayabilirsiniz. Bunun yan\u0131 s\u0131ra anneniz i\u00e7in mektuplardan olu\u015fan bir hazine sand\u0131\u011f\u0131 yaratabilirsiniz. Sekiz farkl\u0131 duruma uygun sekiz mektup yaz\u0131n. Zarflar\u0131n \u00fczerine \u201cSeni ne kadar sevdi\u011fimi bilmen gerekti\u011finde oku\u201d veya \u201cBeni \u00f6zledi\u011finde oku\u201d gibi zaman belirten notlar yaz\u0131n. Hepsini bir kutuya koyup annenize g\u00f6nderin.\n\n- Bilgisayar ortam\u0131nda annenize bir mektup yaz\u0131p e-posta olarak da g\u00f6nderebilirsiniz. Teknolojinin nimetlerinden yararlanmay\u0131 unutmay\u0131n; mektubunuzu foto\u011fraflar, GIF\u2019ler ve hatta sevdi\u011fi m\u00fcziklerle s\u00fcsleyin.\n\nVideo mesaj g\u00f6nderin, g\u00f6r\u00fcnt\u00fcl\u00fc aray\u0131n\n\n- Uzaktaki annenizi sadece telefonla aramakla yetinmeyin, imk\u00e2n\u0131n\u0131z varsa g\u00f6r\u00fcnt\u00fcl\u00fc aramay\u0131 ihmal etmeyin. Bunun i\u00e7in WhatsApp g\u00f6r\u00fcnt\u00fcl\u00fc arama \u00f6zelli\u011fi, iPhone FaceTime \u00f6zelli\u011fi en basit kullan\u0131labilecek programlar. Karde\u015flerinizle birlikte annenizi aramak ve daha kalabal\u0131k bir g\u00f6r\u00fc\u015fme yapmak i\u00e7in pop\u00fcler uygulamalar Zoom ve Houseparty\u2019yi kullanabilirsiniz.\n\n\n\n\n\n- Sabah anneniz uyand\u0131\u011f\u0131nda s\u00fcrpriz bir video mesaj als\u0131n isterseniz, yine WhatsApp \u00fczerinden video mesaj kaydedip yollayabilirsiniz.\n\nBelki de mutfa\u011fa girmelisiniz...\n\n\u00c7\u0130LEKL\u0130 BROWNIE\n\nAnneniz yan\u0131n\u0131zdaysa ya da ula\u015ft\u0131rma imk\u00e2n\u0131n\u0131z varsa onun i\u00e7in bir \u015fey pi\u015firmek de iyi fikir. Akl\u0131n\u0131zda bir tarif yoksa Sanayi 313\u2019\u00fcn \u015fefi M\u00fcge Erg\u00fcl\u2019\u00fcn kolay haz\u0131rlanabilen \u00e7ilekli brownie tarifine\n\ng\u00f6z atabilirsiniz.\n\nNe laz\u0131m?\n\n120 gr par\u00e7a \u00e7ikolata (Eritilecek)\n\n20 gr par\u00e7a \u00e7ikolata\n\n50 gr tereya\u011f\u0131\n\n3 adet yumurta\n\n120 gr \u015feker\n\n100 gr un\n\n30 gr kakao\n\nNas\u0131l yap\u0131l\u0131r?\n\n- Ufak bir sos tenceresinin i\u00e7ine su koyuyoruz.\n\n- Kaynayan suyun \u00fczerine bir kap yerle\u015ftiriyoruz.\n\n- Kab\u0131n i\u00e7ine tereya\u011f\u0131 ve 120 gr \u00e7ikolatalar\u0131m\u0131z\u0131 koyup eritiyoruz.\n\n- Ayr\u0131 bir kap i\u00e7ine \u015feker ve yumurtalar\u0131m\u0131z\u0131 al\u0131yoruz. Kar\u0131\u015ft\u0131r\u0131c\u0131m\u0131z\u0131n \u00e7\u0131rpma aparat\u0131yla iyice birbirlerine kar\u0131\u015fmalar\u0131n\u0131 ve kabarmalar\u0131n\u0131 sa\u011fl\u0131yoruz. Bu i\u015flem yakla\u015f\u0131k 5-7 dakika s\u00fcrecek.\n\n- Sonra kar\u0131\u015ft\u0131r\u0131c\u0131n\u0131n h\u0131z\u0131n\u0131 en d\u00fc\u015f\u00fck seviyeye getirip eritti\u011fimiz \u00e7ikolatadan azar azar ekliyoruz.\n\nTamam\u0131n\u0131 ekledikten sonra kar\u0131\u015f\u0131m\u0131n i\u00e7ine kakaomuzu ve unumuzu kat\u0131yoruz.\n\n- Bu i\u015flemi yaparken mutlaka spatula kullanmal\u0131s\u0131n\u0131z. Yava\u015f\u00e7a alttan \u00fcste gelecek \u015fekilde kar\u0131\u015f\u0131m\u0131 birbirine yediriyoruz, son olarak i\u00e7ine 20 gr par\u00e7a \u00e7ikolatam\u0131z\u0131 ekliyoruz.\n\n- Kar\u0131\u015f\u0131m\u0131 pi\u015firme ka\u011f\u0131d\u0131 koydu\u011fumuz f\u0131r\u0131n kab\u0131n\u0131n i\u00e7ine d\u00f6k\u00fcyoruz.\n\n- \u00d6nceden \u0131s\u0131t\u0131lm\u0131\u015f 180 derecelik f\u0131r\u0131nda 18-20 dakika kadar pi\u015firiyoruz.\n\n- So\u011fuk veya s\u0131cak iste\u011fe ba\u011fl\u0131 olarak servis ediyoruz. Ama \u00f6ncesinde tam mevsim meyvesi olan \u00e7ileklerle s\u00fcsl\u00fcyoruz.\n\nVe di\u011fer se\u00e7enekler\n\n\n\nFilm gecesi: Anneniz i\u00e7in haz\u0131rlayaca\u011f\u0131n\u0131z ak\u015fam yeme\u011finin devam\u0131nda film ya da m\u00fczik gecesi organize edebilirsiniz. Evde bir pikab\u0131n\u0131z varsa annenize sevdi\u011fi bir sanat\u00e7\u0131n\u0131n ya da m\u00fczik grubunun pla\u011f\u0131n\u0131 internetten sipari\u015f ederek nostalji ya\u015fatabilirsiniz. Film gecesi i\u00e7inse sevdi\u011fi eski bir filmin DVD\u2019sini bulabilir ya da film izleme platformlar\u0131ndan ho\u015funa gidecek birka\u00e7 film alternatifi sunabilirsiniz. M\u0131s\u0131r patlatmay\u0131 unutmay\u0131n!\n\nEski foto\u011fraflardan kolaj: Evde bolca vaktimiz varken eski alb\u00fcmleri ortaya \u00e7\u0131karman\u0131n tam zaman\u0131. Annenizle birlikte \u00e7ekilmi\u015f foto\u011fraflar\u0131 se\u00e7ip, bir deftere veya b\u00fcy\u00fck bir kartona kolaj yapabilirsiniz. Kolaj\u0131 foto\u011fraflar\u0131, altlar\u0131na o g\u00fcnlere ait yazaca\u011f\u0131n\u0131z minik hat\u0131ra notlar\u0131yla s\u00fcsleyebilirsiniz.\n\n\u0130leri tarihe bir bilet: \u015eu s\u0131ra d\u0131\u015farda sosyalle\u015fmek m\u00fcmk\u00fcn olmasa da onun i\u00e7in ileri tarihli bir bilet alabilirsiniz; sevdi\u011fi komedyenin oyununa ya da o \u00e7ok gitmek istedi\u011fi m\u00fczikale\u2026",
    "keywords": [
        "gelmi\u015f",
        "teknolojik",
        "kutlama",
        "i\u00e7ine",
        "video",
        "ge\u00e7mi\u015f",
        "olacak",
        "i\u00e7in",
        "olarak",
        "ve",
        "bir",
        "ya",
        "gr",
        "da",
        "sevdi\u011fi",
        "en"
    ],
    "meta_keywords": [
        "gazetehaberleri",
        "Anneler G\u00fcn\u00fc",
        "kolaj"
    ],
    "publish_date": null,
    "summary": "\u015eark\u0131lardan bir demetH\u00fcrriyet m\u00fczik yazar\u0131 Tolga Aky\u0131ld\u0131z- Annenizin en sevdi\u011fi \u015fark\u0131lar\u0131 bir liste haline getirerek kendisine g\u00f6nderebilirsiniz.\nEski y\u00f6ntem olarak \u015fark\u0131lar\u0131 bir CD\u2019ye yazd\u0131r\u0131p ya da flash belle\u011fe kaydedip kargoyla ula\u015ft\u0131rabilirsiniz.\n- \u015eark\u0131lar\u0131 bilgisayarda bir klas\u00f6r haline getirip annenize Wetransfer arac\u0131l\u0131\u011f\u0131yla iletmek de m\u00fcmk\u00fcn.\n- Bir ba\u015fka yollama bi\u00e7imi de Google e-posta ile G-Drive\u2019a y\u00fcklemek.\nAnneniz e-postay\u0131 ald\u0131\u011f\u0131nda \u2018ek\u2019 g\u00f6z\u00fcken yere t\u0131klar ve \u015fark\u0131lara ula\u015f\u0131r.\nB\u00f6ylece indirmek zorunda kalmadan da dinleyebilir.\n- Se\u00e7ti\u011finiz \u015fark\u0131lar\u0131 hem anneniz hem de ba\u015fkalar\u0131 g\u00f6rs\u00fcn isterseniz Spotify\u2019da bir liste haz\u0131rlay\u0131n ve onu Instagram hik\u00e2yesi olarak payla\u015f\u0131p annenizi etiketleyin.\nVe tabii ba\u015fkalar\u0131 da...Klip \u00e7ekmeye ne dersiniz?\nH\u00fcrriyet teknoloji yazar\u0131 Umut F\u0131rat Ero\u011fluTelefonunuz ya da bilgisayar\u0131n\u0131zdaki foto\u011fraf ve videolar\u0131 baz\u0131 uygulamalar ya da masa\u00fcst\u00fc programlar\u0131yla klip haline getirmeniz m\u00fcmk\u00fcn.\nKlibe sevdi\u011fi bir \u015fark\u0131y\u0131 da eklemeyi unutmay\u0131n.\n- Quik: GoPro\u2019nun geli\u015ftirdi\u011fi Quik, hem Android hem de iOS ile uyumlu.\nKullan\u0131m\u0131 \u00e7ok kolay ve \u00fccretsiz.\n- Splice: iOS kullan\u0131c\u0131lar\u0131n\u0131n tercih edebilece\u011fi \u00fccretsiz video edit\u00f6r\u00fc Splice, kolay kullan\u0131m \u00f6zellikleriyle farkl\u0131 video kliplerini birle\u015ftirmek ve d\u00fczenlemek i\u00e7in ideal.\n- KineMaster: Profesyonel etki yaratmak isteyenler i\u00e7in g\u00f6z al\u0131c\u0131 se\u00e7enekler sunuyor.\nAndroid ve iOS s\u00fcr\u00fcm\u00fc bulunan uygulaman\u0131n \u00fccretsiz versiyonu videolara logo b\u0131rak\u0131yor.\n- Windows Movie Maker & Apple iMovie: Windows ve Apple kullan\u0131c\u0131lar\u0131n\u0131n bilgisayarlar\u0131nda \u00fccretsiz olarak y\u00fckl\u00fc bulunan Movie Maker ve iMovie, video kurgulamaya yeni ba\u015flayanlar i\u00e7in masa\u00fcst\u00fcnde en pratik \u00e7\u00f6z\u00fcm\u00fc sunuyor.\nEv i\u015flerini \u00fcst\u00fcne alan da var, internet kahvalt\u0131s\u0131 organize eden de- Melda G\u00f6r\u00fcr, 32, reklamc\u0131: Uzun y\u0131llard\u0131r ailemden uzakta ya\u015f\u0131yorum, Anneler G\u00fcn\u00fc\u2019nde annemin yan\u0131nda oldu\u011fum g\u00fcn say\u0131l\u0131 diyebilirim.\nFakat \u015fu karantina s\u00fcrecinde istesem de gidemeyece\u011fimi bilmek hasretimi katl\u0131yor.\nGelemedikleri i\u00e7in hep beraber internet \u00fczerinden kahvalt\u0131 sofras\u0131nda bulu\u015fmaya karar verdik.\n- \u0130pek Balta, 28, menajer: Evde oldu\u011fumuz i\u00e7in sabah kalk\u0131p \u201cAnneler G\u00fcn\u00fcn kutlu olsun\u201d diye kocaman sar\u0131l\u0131p \u00f6pmeyi planl\u0131yorum.\nTahini \u00e7ok sevdi\u011fi i\u00e7in bir de tahinli \u00e7\u00f6rek yapaca\u011f\u0131m.\nDuygular\u0131n\u0131z\u0131 yaz\u0131ya d\u00f6k\u00fcn- E\u011fer ayr\u0131 evlerde ya\u015f\u0131yorsan\u0131z el yaz\u0131n\u0131zla bir mektup yaz\u0131p adresine postalayabilirsiniz.\nBunun yan\u0131 s\u0131ra anneniz i\u00e7in mektuplardan olu\u015fan bir hazine sand\u0131\u011f\u0131 yaratabilirsiniz.\nZarflar\u0131n \u00fczerine \u201cSeni ne kadar sevdi\u011fimi bilmen gerekti\u011finde oku\u201d veya \u201cBeni \u00f6zledi\u011finde oku\u201d gibi zaman belirten notlar yaz\u0131n.\n- Bilgisayar ortam\u0131nda annenize bir mektup yaz\u0131p e-posta olarak da g\u00f6nderebilirsiniz.\nTeknolojinin nimetlerinden yararlanmay\u0131 unutmay\u0131n; mektubunuzu foto\u011fraflar, GIF\u2019ler ve hatta sevdi\u011fi m\u00fcziklerle s\u00fcsleyin.\nVideo mesaj g\u00f6nderin, g\u00f6r\u00fcnt\u00fcl\u00fc aray\u0131n- Uzaktaki annenizi sadece telefonla aramakla yetinmeyin, imk\u00e2n\u0131n\u0131z varsa g\u00f6r\u00fcnt\u00fcl\u00fc aramay\u0131 ihmal etmeyin.\nBunun i\u00e7in WhatsApp g\u00f6r\u00fcnt\u00fcl\u00fc arama \u00f6zelli\u011fi, iPhone FaceTime \u00f6zelli\u011fi en basit kullan\u0131labilecek programlar.\nKarde\u015flerinizle birlikte annenizi aramak ve daha kalabal\u0131k bir g\u00f6r\u00fc\u015fme yapmak i\u00e7in pop\u00fcler uygulamalar Zoom ve Houseparty\u2019yi kullanabilirsiniz.\n- Sabah anneniz uyand\u0131\u011f\u0131nda s\u00fcrpriz bir video mesaj als\u0131n isterseniz, yine WhatsApp \u00fczerinden video mesaj kaydedip yollayabilirsiniz.\nBelki de mutfa\u011fa girmelisiniz...\u00c7\u0130LEKL\u0130 BROWNIEAnneniz yan\u0131n\u0131zdaysa ya da ula\u015ft\u0131rma imk\u00e2n\u0131n\u0131z varsa onun i\u00e7in bir \u015fey pi\u015firmek de iyi fikir.\nAkl\u0131n\u0131zda bir tarif yoksa Sanayi 313\u2019\u00fcn \u015fefi M\u00fcge Erg\u00fcl\u2019\u00fcn kolay haz\u0131rlanabilen \u00e7ilekli brownie tarifineg\u00f6z atabilirsiniz.\n120 gr par\u00e7a \u00e7ikolata (Eritilecek)20 gr par\u00e7a \u00e7ikolata50 gr tereya\u011f\u01313 adet yumurta120 gr \u015feker100 gr un30 gr kakaoNas\u0131l yap\u0131l\u0131r?\n- Ufak bir sos tenceresinin i\u00e7ine su koyuyoruz.\n- Kaynayan suyun \u00fczerine bir kap yerle\u015ftiriyoruz.\n- Kab\u0131n i\u00e7ine tereya\u011f\u0131 ve 120 gr \u00e7ikolatalar\u0131m\u0131z\u0131 koyup eritiyoruz.\n- Ayr\u0131 bir kap i\u00e7ine \u015feker ve yumurtalar\u0131m\u0131z\u0131 al\u0131yoruz.\nKar\u0131\u015ft\u0131r\u0131c\u0131m\u0131z\u0131n \u00e7\u0131rpma aparat\u0131yla iyice birbirlerine kar\u0131\u015fmalar\u0131n\u0131 ve kabarmalar\u0131n\u0131 sa\u011fl\u0131yoruz.\n- Sonra kar\u0131\u015ft\u0131r\u0131c\u0131n\u0131n h\u0131z\u0131n\u0131 en d\u00fc\u015f\u00fck seviyeye getirip eritti\u011fimiz \u00e7ikolatadan azar azar ekliyoruz.\nTamam\u0131n\u0131 ekledikten sonra kar\u0131\u015f\u0131m\u0131n i\u00e7ine kakaomuzu ve unumuzu kat\u0131yoruz.\nYava\u015f\u00e7a alttan \u00fcste gelecek \u015fekilde kar\u0131\u015f\u0131m\u0131 birbirine yediriyoruz, son olarak i\u00e7ine 20 gr par\u00e7a \u00e7ikolatam\u0131z\u0131 ekliyoruz.\n- Kar\u0131\u015f\u0131m\u0131 pi\u015firme ka\u011f\u0131d\u0131 koydu\u011fumuz f\u0131r\u0131n kab\u0131n\u0131n i\u00e7ine d\u00f6k\u00fcyoruz.\n- So\u011fuk veya s\u0131cak iste\u011fe ba\u011fl\u0131 olarak servis ediyoruz.\nVe di\u011fer se\u00e7eneklerFilm gecesi: Anneniz i\u00e7in haz\u0131rlayaca\u011f\u0131n\u0131z ak\u015fam yeme\u011finin devam\u0131nda film ya da m\u00fczik gecesi organize edebilirsiniz.\nEvde bir pikab\u0131n\u0131z varsa annenize sevdi\u011fi bir sanat\u00e7\u0131n\u0131n ya da m\u00fczik grubunun pla\u011f\u0131n\u0131 internetten sipari\u015f ederek nostalji ya\u015fatabilirsiniz.\nFilm gecesi i\u00e7inse sevdi\u011fi eski bir filmin DVD\u2019sini bulabilir ya da film izleme platformlar\u0131ndan ho\u015funa gidecek birka\u00e7 film alternatifi sunabilirsiniz.\nEski foto\u011fraflardan kolaj: Evde bolca vaktimiz varken eski alb\u00fcmleri ortaya \u00e7\u0131karman\u0131n tam zaman\u0131.\nAnnenizle birlikte \u00e7ekilmi\u015f foto\u011fraflar\u0131 se\u00e7ip, bir deftere veya b\u00fcy\u00fck bir kartona kolaj yapabilirsiniz.\nKolaj\u0131 foto\u011fraflar\u0131, altlar\u0131na o g\u00fcnlere ait yazaca\u011f\u0131n\u0131z minik hat\u0131ra notlar\u0131yla s\u00fcsleyebilirsiniz.\n\u0130leri tarihe bir bilet: \u015eu s\u0131ra d\u0131\u015farda sosyalle\u015fmek m\u00fcmk\u00fcn olmasa da onun i\u00e7in ileri tarihli bir bilet alabilirsiniz; sevdi\u011fi komedyenin oyununa ya da o \u00e7ok gitmek istedi\u011fi m\u00fczikale\u2026",
    "article_html": "",
    "meta_description": "Pandemi nedeniyle bir\u00e7o\u011fumuz annemizden uzaktay\u0131z. Baz\u0131 d\u00fckk\u00e2nlar kapal\u0131, kargo firmalar\u0131n\u0131n yo\u011funluktan sipari\u015fleri yeti\u015ftirememe sorunu var. Anneler G\u00fcn\u00fc\u2019nde onun i\u00e7in uzaktan yapabileceklerinizi derledik. E\u011fer anneniz yan\u0131n\u0131zdaysa bu sene en \u015fansl\u0131 sizsiniz, ona s\u0131ms\u0131k\u0131 sar\u0131lmak belki de en g\u00fczel hediye...",
    "meta_lang": "tr"
}