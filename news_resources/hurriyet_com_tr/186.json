{
    "article_id": "91732b69c4e152e44f703b5b8359eae9.1590265867.2810419",
    "title": "Bayburt'ta son bir haftad\u0131r Corona Vir\u00fcs vakas\u0131na rastlan\u0131lmad\u0131",
    "authors": [],
    "canonical_link": "https://www.hurriyet.com.tr/gundem/bayburtta-son-bir-haftadir-corona-virus-vakasina-rastlanilmadi-41524337",
    "url": "http://hurriyet.com.tr/gundem/bayburtta-son-bir-haftadir-corona-virus-vakasina-rastlanilmadi-41524337",
    "top_img": "https://i4.hurimg.com/i/hurriyet/75/0x0/5ec9380fc9de3d1bc497a21c.jpg",
    "meta_img": "https://i4.hurimg.com/i/hurriyet/75/0x0/5ec9380fc9de3d1bc497a21c.jpg",
    "movies": [],
    "text": "Epcim, yapt\u0131\u011f\u0131 yaz\u0131l\u0131 a\u00e7\u0131klamada, T\u00fcrkiye'nin salg\u0131nla m\u00fccadelesinin d\u00fcnyaya \u00f6rnek oldu\u011funu belirtti.\n\n\u0130lk Kovid-19 vakas\u0131ndan bug\u00fcne kadar Bayburt ve \u00fclke \u00e7ap\u0131nda \u00f6nemli mesafelerin kat edildi\u011fini aktaran Epcim, \"Her ge\u00e7en g\u00fcn azalan hasta ve \u00f6l\u00fcm say\u0131s\u0131 ile g\u00fcnden g\u00fcne artan test ve iyile\u015fen hasta say\u0131lar\u0131na bakt\u0131\u011f\u0131m\u0131zda, salg\u0131n s\u00fcrecini en az hasarla atlataca\u011f\u0131m\u0131za y\u00f6nelik \u00fcmitlerimiz her ge\u00e7en g\u00fcn g\u00fc\u00e7leniyor. \u00dclkemizdeki salg\u0131n tablosuna bak\u0131ld\u0131\u011f\u0131nda, Bayburt'ta da paralel olarak benzer bir s\u00fcreci ya\u015f\u0131yoruz.\" ifadesini kulland\u0131.\n\nEpcim, vir\u00fcsle m\u00fccadelede edinilen tecr\u00fcbe, g\u00fc\u00e7l\u00fc sa\u011fl\u0131k altyap\u0131, nitelikle personel ve g\u00fc\u00e7l\u00fc koordinasyonla ad\u0131m ad\u0131m sonuca yakla\u015f\u0131ld\u0131\u011f\u0131n\u0131 vurgulayarak, \u015funlar\u0131 kaydetti:\n\n\"Son bir haftad\u0131r ilimizde yeni vaka tespitinin yap\u0131lmam\u0131\u015f olmas\u0131 bizleri rehavete s\u00fcr\u00fcklememeli, nereden gelece\u011fi bilinmeyen bu vir\u00fcse kar\u015f\u0131 daha dikkatli davranmaya sevk etmelidir. Seyahat izni kapsam\u0131nda d\u0131\u015far\u0131dan ilimize gelen k\u0131ymetli hem\u015ferilerimizin bu s\u00fcrece verece\u011fi katk\u0131 hayati \u00f6nem arz etmektedir. Filyasyon ekiplerimize yard\u0131mc\u0131 olmak, 14 g\u00fcnl\u00fck karantina s\u00fcrecine sad\u0131k kalmak gibi basit ama etkili y\u00f6ntemlerle m\u00fccadelemize g\u00fc\u00e7l\u00fc bir halka daha eklemi\u015f olaca\u011f\u0131z.\"\n\nEpcim, salg\u0131nla m\u00fccadelede en \u00f6n saflarda yer alan sa\u011fl\u0131k \u00e7al\u0131\u015fanlar\u0131na te\u015fekk\u00fcr etti.",
    "keywords": [
        "bayburtta",
        "vir\u00fcs",
        "sa\u011fl\u0131k",
        "salg\u0131n",
        "hasta",
        "g\u00fcn",
        "g\u00fc\u00e7l\u00fc",
        "son",
        "m\u00fccadelede",
        "salg\u0131nla",
        "ge\u00e7en",
        "ve",
        "bir",
        "vakas\u0131na",
        "corona",
        "rastlan\u0131lmad\u0131",
        "haftad\u0131r"
    ],
    "meta_keywords": [
        "Bauburt",
        "C\u00fcneyt Epcim",
        "koronavirus"
    ],
    "publish_date": null,
    "summary": "Epcim, yapt\u0131\u011f\u0131 yaz\u0131l\u0131 a\u00e7\u0131klamada, T\u00fcrkiye'nin salg\u0131nla m\u00fccadelesinin d\u00fcnyaya \u00f6rnek oldu\u011funu belirtti.\n\u0130lk Kovid-19 vakas\u0131ndan bug\u00fcne kadar Bayburt ve \u00fclke \u00e7ap\u0131nda \u00f6nemli mesafelerin kat edildi\u011fini aktaran Epcim, \"Her ge\u00e7en g\u00fcn azalan hasta ve \u00f6l\u00fcm say\u0131s\u0131 ile g\u00fcnden g\u00fcne artan test ve iyile\u015fen hasta say\u0131lar\u0131na bakt\u0131\u011f\u0131m\u0131zda, salg\u0131n s\u00fcrecini en az hasarla atlataca\u011f\u0131m\u0131za y\u00f6nelik \u00fcmitlerimiz her ge\u00e7en g\u00fcn g\u00fc\u00e7leniyor.\n\u00dclkemizdeki salg\u0131n tablosuna bak\u0131ld\u0131\u011f\u0131nda, Bayburt'ta da paralel olarak benzer bir s\u00fcreci ya\u015f\u0131yoruz.\"\nifadesini kulland\u0131.\nEpcim, vir\u00fcsle m\u00fccadelede edinilen tecr\u00fcbe, g\u00fc\u00e7l\u00fc sa\u011fl\u0131k altyap\u0131, nitelikle personel ve g\u00fc\u00e7l\u00fc koordinasyonla ad\u0131m ad\u0131m sonuca yakla\u015f\u0131ld\u0131\u011f\u0131n\u0131 vurgulayarak, \u015funlar\u0131 kaydetti:\"Son bir haftad\u0131r ilimizde yeni vaka tespitinin yap\u0131lmam\u0131\u015f olmas\u0131 bizleri rehavete s\u00fcr\u00fcklememeli, nereden gelece\u011fi bilinmeyen bu vir\u00fcse kar\u015f\u0131 daha dikkatli davranmaya sevk etmelidir.\nSeyahat izni kapsam\u0131nda d\u0131\u015far\u0131dan ilimize gelen k\u0131ymetli hem\u015ferilerimizin bu s\u00fcrece verece\u011fi katk\u0131 hayati \u00f6nem arz etmektedir.\nFilyasyon ekiplerimize yard\u0131mc\u0131 olmak, 14 g\u00fcnl\u00fck karantina s\u00fcrecine sad\u0131k kalmak gibi basit ama etkili y\u00f6ntemlerle m\u00fccadelemize g\u00fc\u00e7l\u00fc bir halka daha eklemi\u015f olaca\u011f\u0131z.\"\nEpcim, salg\u0131nla m\u00fccadelede en \u00f6n saflarda yer alan sa\u011fl\u0131k \u00e7al\u0131\u015fanlar\u0131na te\u015fekk\u00fcr etti.",
    "article_html": "",
    "meta_description": "Son Dakika Haberler - Bayburt Valisi C\u00fcneyt Epcim, son bir haftada kentte yeni tip Corona Vir\u00fcs (Kovid-19) vakas\u0131n\u0131n g\u00f6r\u00fclmedi\u011fini bildirdi.",
    "meta_lang": "tr"
}