{
    "article_id": "033c86776e73ca2c1f2c622aef59a3c2.1590266070.3745503",
    "title": "Her bir hayvan hikayesi bize ya\u015fad\u0131\u011f\u0131m\u0131z d\u00fcnyan\u0131n ba\u015fka bir y\u00fcz\u00fcn\u00fc g\u00f6steriyor",
    "authors": [
        "\u0130pek \u0130zci",
        "Iizci Hurriyet.Com.Tr"
    ],
    "canonical_link": "https://www.hurriyet.com.tr/kelebek/hurriyet-pazar/her-bir-hayvan-hikayesi-bize-yasadigimiz-dunyanin-baska-bir-yuzunu-gosteriyor-41508534",
    "url": "http://hurriyet.com.tr/kelebek/hurriyet-pazar/her-bir-hayvan-hikayesi-bize-yasadigimiz-dunyanin-baska-bir-yuzunu-gosteriyor-41508534",
    "top_img": "https://i4.hurimg.com/i/hurriyet/75/0x0/5eadc6f4d3806c22c88d4f5c.jpg",
    "meta_img": "https://i4.hurimg.com/i/hurriyet/75/0x0/5eadc6f4d3806c22c88d4f5c.jpg",
    "movies": [],
    "text": "Sosyolog Ozan Zeybek, uzun zamand\u0131r d\u00fcnyan\u0131n gidi\u015fiyle, \u00e7ocuklar\u0131n\u0131n gelece\u011fiyle ilgili ciddi endi\u015feler i\u00e7inde. H\u0131zla soyu t\u00fckenen hayvanlar, azalan ormanlar, yaz ortas\u0131nda ya\u011fan dolular, kar ya\u011fmayan k\u0131\u015flar, bedenimize yerle\u015fen mikro-plastikler, artan g\u00fcvencesiz i\u015fler\u2026 \u201cBuna nas\u0131l bir toplum yap\u0131s\u0131 yol a\u00e7\u0131yor? \u00c7evremizle ne t\u00fcr ili\u015fkiler kuruyoruz?\u201d sorular\u0131n\u0131n pe\u015fine d\u00fc\u015fen Zeybek, bu sorgulamay\u0131 hayvanlar \u00fczerinden yap\u0131yor.\n\n\u2018T\u00fcrkiye\u2019nin Yak\u0131n Tarihi\u2019nde Hayvanlar\u2019 adl\u0131 kitab\u0131nda \u00fclkenin yak\u0131n tarihinin farkl\u0131 ve\u00e7helerini hayvanlar ekseninde yeniden yorumluyor. Bize anlatt\u0131klar\u0131nda da g\u00f6r\u00fcld\u00fc\u011f\u00fc gibi Zeybek\u2019in amac\u0131, toplum, insan, adalet, verimlilik, millet gibi kavramlar\u0131 farkl\u0131 bir g\u00f6zle tekrar d\u00fc\u015f\u00fcnmek.\n\n\n\nHayvanlar, e\u015fitlik, adalet kavramlar\u0131ndan d\u0131\u015far\u0131 tutuluyor\n\nNereye bakarsak bakal\u0131m insan olmayanlarla ili\u015fki i\u00e7indeyiz. Tarih boyunca evimizi payla\u015fm\u0131\u015f\u0131z, kimisini i\u015fe ko\u015fmu\u015f, kimisini askere alm\u0131\u015f, kimisini \u2018insan nedir\u2019e dair b\u00fcy\u00fck felsef\u00ee \u00e7\u0131kar\u0131mlar yapmak i\u00e7in kullanm\u0131\u015f\u0131z. \u00dcnl\u00fc feminist Simone de Beauvoir, kad\u0131n\u0131n bedeninin, onun kim oldu\u011funu belirlemedi\u011fini s\u00f6ylemi\u015f ama i\u015f hayvanlara gelince \u201cOnlar biyolojinin k\u00f6lesidir\u201d diye buyurmu\u015f. John Berger, \u201cHayvanlar zaman\u0131 bilmez\u201d demi\u015f. Hegel, hayatlar\u0131n\u0131n \u00e7orak ve kurak oldu\u011funu ileri s\u00fcrm\u00fc\u015f. D\u00fcnyada insan t\u00fcr\u00fcyle s\u0131n\u0131rl\u0131 bir toplum anlay\u0131\u015f\u0131 yerle\u015fik. Bunca zamand\u0131r birlikte ya\u015fad\u0131\u011f\u0131m\u0131z hayvanlar, e\u015fitlik, adalet, aile ve millet gibi kavramlardan d\u0131\u015far\u0131 tutuluyor.\n\nCanl\u0131 hayat\u0131n\u0131 fabrika usul\u00fc y\u00f6neten sistemler kurduk\n\nTaba\u011fa gelen yeme\u011fin ne \u015fartlar alt\u0131nda \u00fcretildi\u011fi g\u00f6r\u00fclm\u00fcyor, g\u00f6r\u00fcnmez k\u0131l\u0131n\u0131yor. Rekl\u00e2mlarda mutlu inekler, karikat\u00fcr tavuklar g\u00f6r\u00fcyoruz. Bize hamburger satan tezg\u00e2htar bile g\u00fcl\u00fcmsemek zorunda. Beynimize ba\u015fka bir sinyal yollama potansiyeli olan hi\u00e7bir imgeye yer yok. A\u015f\u0131r\u0131 t\u00fcketmeye programl\u0131, canl\u0131 hayat\u0131n\u0131 fabrika usul\u00fc y\u00f6neten, petrol yo\u011fun sistemler kurduk. Bunlar\u0131n i\u00e7inde bizim \u015fahs\u00ee kanaatlerimiz ne olursa olsun adalet, hakkaniyet sa\u011flanamaz. Hayvanlar\u0131n sadece i\u00e7g\u00fcd\u00fclerle hareket eden, se\u00e7im yapamayan varl\u0131klar oldu\u011fu yan\u0131lg\u0131s\u0131ndan nas\u0131l kurtulur, onlarla ili\u015fkilerimizi nas\u0131l de\u011fi\u015ftiririz gibi sorular\u0131n kolay cevaplar\u0131 yok. Galiba bir yol, insan t\u00fcr\u00fcn\u00fcn ba\u011f\u0131ms\u0131z, kendinden menkul bir varl\u0131k olmad\u0131\u011f\u0131n\u0131n fark\u0131na varmak.\n\nKitaptaki ilgin\u00e7 veriler, hayvanlara bak\u0131\u015f\u0131n\u0131z\u0131 de\u011fi\u015ftirecek.\n\n\n\n\u00d6K\u00dcZLER ARTIK ADETA S\u00dcT VER\u0130YOR\n\n*Atlar, Napolyon\u2019un Rus seferinde, M\u00fcsl\u00fcmanl\u0131\u011f\u0131n yay\u0131lmas\u0131nda, Mo\u011fol ak\u0131nlar\u0131nda, Ha\u00e7l\u0131 seferinde ve tarihin di\u011fer pek \u00e7ok d\u00f6n\u00fcm noktas\u0131nda bilfiil yer ald\u0131. Hasta olduklar\u0131 zamanlarda seferler ertelendi. K\u0131r\u0131m Sava\u015f\u0131\u2019nda yanl\u0131\u015f planlaman\u0131n sonucunda Rus toplar\u0131na do\u011fru ko\u015fturulan \u0130ngiliz s\u00fcvari birli\u011fi, y\u00fczlerce insan ve at kaybetti. Hayvanlar\u0131n sava\u015flardaki rol\u00fc sadece asker edilmek de\u011fil. D\u00fc\u015fman addedilen insanlar\u0131n hayvanlar\u0131, a\u011fa\u00e7lar\u0131, evleri, tarlalar\u0131 da s\u0131k s\u0131k hedef haline geldi.\n\n*II. D\u00fcnya Sava\u015f\u0131 s\u0131ras\u0131nda Sovyet askerleri, Alman tanklar\u0131na kar\u015f\u0131 k\u00f6pekleri canl\u0131 bomba olarak kullan\u0131ld\u0131. Tanklar\u0131n alt\u0131nda yiyecek bulmaya al\u0131\u015ft\u0131r\u0131lan k\u00f6pekler, a\u00e7 b\u0131rak\u0131ld\u0131ktan sonra \u00fcstlerine bombalar ba\u011flanarak tanklar\u0131n \u00fczerine sal\u0131nd\u0131 ve patlat\u0131ld\u0131. Bunu fark eden Alman ordular\u0131, sava\u015f alan\u0131nda g\u00f6rd\u00fckleri t\u00fcm k\u00f6pekleri kur\u015funa dizdi. Ayn\u0131 taktik Irak ve Afganistan\u2019da da uyguland\u0131. 1980\u2019li y\u0131llarda Diyarbak\u0131r Cezaevi\u2019nde o d\u00f6nem askeri cezaevinin i\u00e7 g\u00fcvenlik amiri olan Esat Oktay Y\u0131ld\u0131ran\u2019sa tutuklular\u0131 k\u00f6pe\u011fine tekmil vermeye zorlard\u0131.\n\n*Osmanl\u0131 mahallelerinde k\u00f6peklerin birka\u00e7 i\u015flevi vard\u0131. Bunlardan biri \u00e7\u00f6p\u00e7\u00fcl\u00fck. Po\u015fet ve \u00e7\u00f6p kamyonlar\u0131n\u0131n hen\u00fcz olmad\u0131\u011f\u0131 bir d\u00fcnyada \u00e7\u00f6p\u00fcn kokmamas\u0131n\u0131n en iyi yolu, bir canl\u0131 taraf\u0131ndan \u00f6\u011f\u00fct\u00fclmesi, tekrar topra\u011fa kar\u0131\u015fmas\u0131yd\u0131. Ayr\u0131ca mahalleden ge\u00e7mek isteyen bir yabanc\u0131ya havl\u0131yor, bir t\u00fcr bek\u00e7ilik yap\u0131yorlard\u0131. Bu durum 17. Y\u00fczy\u0131l\u2019dan itibaren mahallelerin d\u0131\u015far\u0131ya a\u00e7\u0131lmas\u0131yla de\u011fi\u015fmeye ba\u015flad\u0131. K\u00f6pekler belirli alanlar\u0131 d\u0131\u015far\u0131dakilere kar\u015f\u0131 koruyan ve dolay\u0131s\u0131yla mazur g\u00f6r\u00fclen bek\u00e7iler olmaktan \u00e7\u0131kt\u0131, d\u0131\u015far\u0131dan gelenlere engel olan bir soruna d\u00f6n\u00fc\u015fmeye ba\u015flad\u0131. G\u00fcn\u00fcm\u00fcze dek kesintili olarak devam eden itl\u00e2f ve s\u00fcrg\u00fcn kararlar\u0131 i\u015fte b\u00f6yle bir d\u00f6n\u00fc\u015f\u00fcm\u00fcn sonucu. HAYTAP\u2019tan avukat Ahmet Kemal \u015eenpolat\u2019a g\u00f6re \u00f6zellikle b\u00fcy\u00fck \u015fehirlerdeki petshoplar ve sokak hayvanlar\u0131 aras\u0131nda do\u011frudan bir ba\u011flant\u0131 bulunuyor. Al\u0131nd\u0131ktan sonra bak\u0131lamayan, sat\u0131lamayan veya biraz b\u00fcy\u00fcd\u00fc\u011f\u00fc i\u00e7in sevimlili\u011fini kaybeden hayvanlar\u0131n bir k\u0131sm\u0131 uyutuluyor, bir k\u0131sm\u0131 \u015fehir d\u0131\u015f\u0131ndaki yak\u0131n b\u00f6lgelere b\u0131rak\u0131l\u0131yor, hayatlar\u0131 de\u011fersizle\u015fiyor.\n\n* Bal ar\u0131lar\u0131 insanlar\u0131n yapt\u0131\u011f\u0131 kovanlara ta\u015f\u0131nd\u0131ktan sonra \u00f6m\u00fcrleri y\u00fczde 15 k\u0131sald\u0131. Bu ar\u0131lar, ABD\u2019deki askeri ara\u015ft\u0131rma laboratuvar\u0131 DARPA\u2019n\u0131n \u00fcstlerine takt\u0131\u011f\u0131 k\u0131z\u0131l\u00f6tesi vericilerle, kimyasallar ve bombalar etraf\u0131nda daha s\u0131k d\u00f6nerek riski b\u00f6lgelerin haritaland\u0131r\u0131lmas\u0131n\u0131 sa\u011fl\u0131yor. T\u00fcrkiye\u2018ye hayvan tedarik eden \u015firketler aras\u0131nda hayvanlar\u0131n genetik \u00f6zellikleri de\u011fi\u015ftirenler var. Bu \u015fekilde hayvanlarda boynuz \u00e7\u0131kmas\u0131 engelleniyor veya erkeksi \u00f6zellikler g\u00f6steren di\u015fi hayvanlar \u00fcretiliyor. Sebep, erkek hayvanlar\u0131n yemi kasa d\u00f6n\u00fc\u015ft\u00fcrme rand\u0131man\u0131n\u0131n daha y\u00fcksek olmas\u0131. Hayvandan hem s\u00fct al\u0131n\u0131yor hem de et rand\u0131man\u0131 art\u0131yor yani \u00f6k\u00fczler art\u0131k adeta s\u00fct veriyor.\n\n\u00c7OK DAHA RAD\u0130KAL \u00d6NLEMLER GEREK\u0130YOR\n\n*Yediklerimiz, giydiklerimiz, ba\u011f\u0131\u015f\u0131kl\u0131k sistemimiz, soludu\u011fumuz hava. Hepsi i\u00e7in ba\u015fka varl\u0131klarla muhtac\u0131z. COVID-19\u2019un etkisinde ge\u00e7en bu y\u0131l bize bunu bildirmeye gelmi\u015f sanki. Gidi\u015fat\u0131 de\u011fi\u015ftirmek i\u00e7in \u00f6n\u00fcm\u00fczde \u2018duyarl\u0131 t\u00fcketici\u2019 olmak d\u0131\u015f\u0131nda pek az se\u00e7enek var. Oysa \u00e7ok daha radikal \u00f6nlemler gerekiyor. Bir ba\u015fka varl\u0131\u011f\u0131n ba\u011f\u0131\u015f\u0131kl\u0131k sistemini \u00e7\u00f6kertiyor ve ona et-s\u00fct-yumurta makinesi olarak muamele ediyorsam, denizleri kimyasalla dolduruyorsam, topra\u011f\u0131 ya\u015fanamaz k\u0131l\u0131yorsam, \u00fcreticileri en zor ko\u015fullarda ya\u015famaya mecbur ediyorsam bu gelip beni de vurur, ka\u00e7\u0131n\u0131lmaz. Hayvanlarla ili\u015fkimizi de\u011fi\u015ftirmek istiyorsak, i\u015fe \u015fu an i\u00e7inde ya\u015fad\u0131\u011f\u0131m\u0131z toplumu de\u011fi\u015ftirmekle ba\u015flamam\u0131z gerekiyor. Moda sekt\u00f6r\u00fcyle, et-yo\u011fun beslenmeyle, mega-\u015fehirlerle, g\u00fcvencesiz i\u015f ko\u015fullar\u0131yla, daha \u00e7ok t\u00fcketmeyi zorunlu k\u0131lan finans yap\u0131s\u0131yla derdimizin olmas\u0131 l\u00e2z\u0131m... G\u00fcn\u00fcm\u00fcz siyasetinin ufku h\u00e2l\u00e2 19. ve 20. y\u00fczy\u0131l\u0131n kavramlar\u0131yla s\u0131n\u0131rl\u0131: \u0130stihdam, s\u0131n\u0131rs\u0131z b\u00fcy\u00fcme, millet, kan, s\u0131n\u0131r, daha \u00e7ok t\u00fcketim\u2026 Oysa ne bilim ne teknolojideki son geli\u015fmeler ne de mutluluk biz plastik bardaktan kahve i\u00e7iyoruz diye olmuyor. \u0130lkel bir hayata d\u00f6nmek zorunda de\u011filiz. Ama d\u00fcnyay\u0131 iki nesillik kullan-at bir kaynak olarak g\u00f6rmeyen yeni bir ya\u015fam tasarlamam\u0131z gerekiyor. Kitab\u0131n as\u0131l maksad\u0131 da bu: Hayvanlarla ili\u015fkimizden yola \u00e7\u0131k\u0131p ge\u00e7mi\u015fle gelecek aras\u0131nda umut veren k\u00f6pr\u00fcler kurmak. \u00c7\u00fcnk\u00fc her bir hayvan hikayesi bize ya\u015fad\u0131\u011f\u0131m\u0131z d\u00fcnyan\u0131n ba\u015fka bir y\u00fcz\u00fcn\u00fc g\u00f6steriyor.\n\n*\u015eu ara hayat yava\u015flad\u0131, karbon emisyonlar\u0131 azald\u0131, muhtemelen t\u00fcketim de azald\u0131. Bunlar olumlu ama bunlar\u0131n arkas\u0131nda vaziyeti idrak etmi\u015f, ortaya somut talepler koyan, a\u015f\u0131r\u0131 t\u00fcketimle derdi olan g\u00fc\u00e7l\u00fc bir hareketin olup olmad\u0131\u011f\u0131 tart\u0131\u015f\u0131l\u0131r. \u00d6zellikle \u00c7in\u2019de devlet denetiminin artt\u0131\u011f\u0131na, cep telefonlar\u0131ndan hepimizin tek tek izlenebilece\u011fine, y\u00fcz tan\u0131yan kameralar\u0131n kullan\u0131ld\u0131\u011f\u0131na \u015fahitlik ettik. Bu \u015fekildeki dijital denetimin ve g\u00fcc\u00fcn az say\u0131da insan\u0131n elinde toplanmas\u0131n\u0131n olduk\u00e7a tehlikeli sonu\u00e7lar\u0131 olur, makas\u0131n a\u00e7\u0131ld\u0131\u011f\u0131 yerde adaletten konu\u015fmak zorla\u015f\u0131r. Hayvanlarla ili\u015fkimizde de benzer bir durum var. Arada belirgin bir g\u00fc\u00e7 fark\u0131 varsa g\u00fc\u00e7l\u00fc olan istedi\u011fini dayat\u0131r, zay\u0131fa kabul etmek kal\u0131r. \u0130nsanlar\u0131n mezbahalarda hayvanlara ya\u015fatt\u0131klar\u0131, b\u00f6yle bir asimetriyle ili\u015fkili. Korona\u2019dan sonra bunlar\u0131 yeniden d\u00fc\u015f\u00fcnmeye ba\u015flar\u0131z diye temenni ediyorum ama k\u00f6t\u00fcmserli\u011fimi yenemiyorum.\"\n\nKitap ge\u00e7mi\u015fe ve g\u00fcn\u00fcm\u00fcze; verici tak\u0131lan ar\u0131lar, sava\u015flarda asker yap\u0131lan atlar ve sokak hayvanlar\u0131 \u00fczerinden bak\u0131yor.\n\nT\u00fcrkiye\u2019nin Yak\u0131n Tarihinde Hayvanlar\n\nOzan Zeybek\n\nNota Bene Yay\u0131nlar\u0131\n\n207 sf.",
    "keywords": [
        "ne",
        "olan",
        "\u00e7ok",
        "bu",
        "d\u00fcnyan\u0131n",
        "y\u00fcz\u00fcn\u00fc",
        "daha",
        "hayvanlar",
        "ya\u015fad\u0131\u011f\u0131m\u0131z",
        "hayvan",
        "bize",
        "bir",
        "hikayesi",
        "ba\u015fka",
        "ve",
        "hayvanlar\u0131n",
        "insan",
        "g\u00f6steriyor"
    ],
    "meta_keywords": [
        "gazetehaberleri",
        "ar\u0131lar",
        "hayvanlar",
        "Simone de Beauvoir"
    ],
    "publish_date": null,
    "summary": "Sosyolog Ozan Zeybek, uzun zamand\u0131r d\u00fcnyan\u0131n gidi\u015fiyle, \u00e7ocuklar\u0131n\u0131n gelece\u011fiyle ilgili ciddi endi\u015feler i\u00e7inde.\nH\u0131zla soyu t\u00fckenen hayvanlar, azalan ormanlar, yaz ortas\u0131nda ya\u011fan dolular, kar ya\u011fmayan k\u0131\u015flar, bedenimize yerle\u015fen mikro-plastikler, artan g\u00fcvencesiz i\u015fler\u2026 \u201cBuna nas\u0131l bir toplum yap\u0131s\u0131 yol a\u00e7\u0131yor?\n\u00c7evremizle ne t\u00fcr ili\u015fkiler kuruyoruz?\u201d sorular\u0131n\u0131n pe\u015fine d\u00fc\u015fen Zeybek, bu sorgulamay\u0131 hayvanlar \u00fczerinden yap\u0131yor.\n\u2018T\u00fcrkiye\u2019nin Yak\u0131n Tarihi\u2019nde Hayvanlar\u2019 adl\u0131 kitab\u0131nda \u00fclkenin yak\u0131n tarihinin farkl\u0131 ve\u00e7helerini hayvanlar ekseninde yeniden yorumluyor.\nBize anlatt\u0131klar\u0131nda da g\u00f6r\u00fcld\u00fc\u011f\u00fc gibi Zeybek\u2019in amac\u0131, toplum, insan, adalet, verimlilik, millet gibi kavramlar\u0131 farkl\u0131 bir g\u00f6zle tekrar d\u00fc\u015f\u00fcnmek.\nHayvanlar, e\u015fitlik, adalet kavramlar\u0131ndan d\u0131\u015far\u0131 tutuluyorNereye bakarsak bakal\u0131m insan olmayanlarla ili\u015fki i\u00e7indeyiz.\nTarih boyunca evimizi payla\u015fm\u0131\u015f\u0131z, kimisini i\u015fe ko\u015fmu\u015f, kimisini askere alm\u0131\u015f, kimisini \u2018insan nedir\u2019e dair b\u00fcy\u00fck felsef\u00ee \u00e7\u0131kar\u0131mlar yapmak i\u00e7in kullanm\u0131\u015f\u0131z.\n\u00dcnl\u00fc feminist Simone de Beauvoir, kad\u0131n\u0131n bedeninin, onun kim oldu\u011funu belirlemedi\u011fini s\u00f6ylemi\u015f ama i\u015f hayvanlara gelince \u201cOnlar biyolojinin k\u00f6lesidir\u201d diye buyurmu\u015f.\nHegel, hayatlar\u0131n\u0131n \u00e7orak ve kurak oldu\u011funu ileri s\u00fcrm\u00fc\u015f.\nD\u00fcnyada insan t\u00fcr\u00fcyle s\u0131n\u0131rl\u0131 bir toplum anlay\u0131\u015f\u0131 yerle\u015fik.\nBunca zamand\u0131r birlikte ya\u015fad\u0131\u011f\u0131m\u0131z hayvanlar, e\u015fitlik, adalet, aile ve millet gibi kavramlardan d\u0131\u015far\u0131 tutuluyor.\nCanl\u0131 hayat\u0131n\u0131 fabrika usul\u00fc y\u00f6neten sistemler kurdukTaba\u011fa gelen yeme\u011fin ne \u015fartlar alt\u0131nda \u00fcretildi\u011fi g\u00f6r\u00fclm\u00fcyor, g\u00f6r\u00fcnmez k\u0131l\u0131n\u0131yor.\nBeynimize ba\u015fka bir sinyal yollama potansiyeli olan hi\u00e7bir imgeye yer yok.\nA\u015f\u0131r\u0131 t\u00fcketmeye programl\u0131, canl\u0131 hayat\u0131n\u0131 fabrika usul\u00fc y\u00f6neten, petrol yo\u011fun sistemler kurduk.\nBunlar\u0131n i\u00e7inde bizim \u015fahs\u00ee kanaatlerimiz ne olursa olsun adalet, hakkaniyet sa\u011flanamaz.\nHayvanlar\u0131n sadece i\u00e7g\u00fcd\u00fclerle hareket eden, se\u00e7im yapamayan varl\u0131klar oldu\u011fu yan\u0131lg\u0131s\u0131ndan nas\u0131l kurtulur, onlarla ili\u015fkilerimizi nas\u0131l de\u011fi\u015ftiririz gibi sorular\u0131n kolay cevaplar\u0131 yok.\nGaliba bir yol, insan t\u00fcr\u00fcn\u00fcn ba\u011f\u0131ms\u0131z, kendinden menkul bir varl\u0131k olmad\u0131\u011f\u0131n\u0131n fark\u0131na varmak.\n\u00d6K\u00dcZLER ARTIK ADETA S\u00dcT VER\u0130YOR*Atlar, Napolyon\u2019un Rus seferinde, M\u00fcsl\u00fcmanl\u0131\u011f\u0131n yay\u0131lmas\u0131nda, Mo\u011fol ak\u0131nlar\u0131nda, Ha\u00e7l\u0131 seferinde ve tarihin di\u011fer pek \u00e7ok d\u00f6n\u00fcm noktas\u0131nda bilfiil yer ald\u0131.\nK\u0131r\u0131m Sava\u015f\u0131\u2019nda yanl\u0131\u015f planlaman\u0131n sonucunda Rus toplar\u0131na do\u011fru ko\u015fturulan \u0130ngiliz s\u00fcvari birli\u011fi, y\u00fczlerce insan ve at kaybetti.\nD\u00fc\u015fman addedilen insanlar\u0131n hayvanlar\u0131, a\u011fa\u00e7lar\u0131, evleri, tarlalar\u0131 da s\u0131k s\u0131k hedef haline geldi.\nD\u00fcnya Sava\u015f\u0131 s\u0131ras\u0131nda Sovyet askerleri, Alman tanklar\u0131na kar\u015f\u0131 k\u00f6pekleri canl\u0131 bomba olarak kullan\u0131ld\u0131.\nTanklar\u0131n alt\u0131nda yiyecek bulmaya al\u0131\u015ft\u0131r\u0131lan k\u00f6pekler, a\u00e7 b\u0131rak\u0131ld\u0131ktan sonra \u00fcstlerine bombalar ba\u011flanarak tanklar\u0131n \u00fczerine sal\u0131nd\u0131 ve patlat\u0131ld\u0131.\n1980\u2019li y\u0131llarda Diyarbak\u0131r Cezaevi\u2019nde o d\u00f6nem askeri cezaevinin i\u00e7 g\u00fcvenlik amiri olan Esat Oktay Y\u0131ld\u0131ran\u2019sa tutuklular\u0131 k\u00f6pe\u011fine tekmil vermeye zorlard\u0131.\nPo\u015fet ve \u00e7\u00f6p kamyonlar\u0131n\u0131n hen\u00fcz olmad\u0131\u011f\u0131 bir d\u00fcnyada \u00e7\u00f6p\u00fcn kokmamas\u0131n\u0131n en iyi yolu, bir canl\u0131 taraf\u0131ndan \u00f6\u011f\u00fct\u00fclmesi, tekrar topra\u011fa kar\u0131\u015fmas\u0131yd\u0131.\nAyr\u0131ca mahalleden ge\u00e7mek isteyen bir yabanc\u0131ya havl\u0131yor, bir t\u00fcr bek\u00e7ilik yap\u0131yorlard\u0131.\nK\u00f6pekler belirli alanlar\u0131 d\u0131\u015far\u0131dakilere kar\u015f\u0131 koruyan ve dolay\u0131s\u0131yla mazur g\u00f6r\u00fclen bek\u00e7iler olmaktan \u00e7\u0131kt\u0131, d\u0131\u015far\u0131dan gelenlere engel olan bir soruna d\u00f6n\u00fc\u015fmeye ba\u015flad\u0131.\nG\u00fcn\u00fcm\u00fcze dek kesintili olarak devam eden itl\u00e2f ve s\u00fcrg\u00fcn kararlar\u0131 i\u015fte b\u00f6yle bir d\u00f6n\u00fc\u015f\u00fcm\u00fcn sonucu.\nHAYTAP\u2019tan avukat Ahmet Kemal \u015eenpolat\u2019a g\u00f6re \u00f6zellikle b\u00fcy\u00fck \u015fehirlerdeki petshoplar ve sokak hayvanlar\u0131 aras\u0131nda do\u011frudan bir ba\u011flant\u0131 bulunuyor.\nAl\u0131nd\u0131ktan sonra bak\u0131lamayan, sat\u0131lamayan veya biraz b\u00fcy\u00fcd\u00fc\u011f\u00fc i\u00e7in sevimlili\u011fini kaybeden hayvanlar\u0131n bir k\u0131sm\u0131 uyutuluyor, bir k\u0131sm\u0131 \u015fehir d\u0131\u015f\u0131ndaki yak\u0131n b\u00f6lgelere b\u0131rak\u0131l\u0131yor, hayatlar\u0131 de\u011fersizle\u015fiyor.\nBu ar\u0131lar, ABD\u2019deki askeri ara\u015ft\u0131rma laboratuvar\u0131 DARPA\u2019n\u0131n \u00fcstlerine takt\u0131\u011f\u0131 k\u0131z\u0131l\u00f6tesi vericilerle, kimyasallar ve bombalar etraf\u0131nda daha s\u0131k d\u00f6nerek riski b\u00f6lgelerin haritaland\u0131r\u0131lmas\u0131n\u0131 sa\u011fl\u0131yor.\nT\u00fcrkiye\u2018ye hayvan tedarik eden \u015firketler aras\u0131nda hayvanlar\u0131n genetik \u00f6zellikleri de\u011fi\u015ftirenler var.\nBu \u015fekilde hayvanlarda boynuz \u00e7\u0131kmas\u0131 engelleniyor veya erkeksi \u00f6zellikler g\u00f6steren di\u015fi hayvanlar \u00fcretiliyor.\nSebep, erkek hayvanlar\u0131n yemi kasa d\u00f6n\u00fc\u015ft\u00fcrme rand\u0131man\u0131n\u0131n daha y\u00fcksek olmas\u0131.\nHayvandan hem s\u00fct al\u0131n\u0131yor hem de et rand\u0131man\u0131 art\u0131yor yani \u00f6k\u00fczler art\u0131k adeta s\u00fct veriyor.\n\u00c7OK DAHA RAD\u0130KAL \u00d6NLEMLER GEREK\u0130YOR*Yediklerimiz, giydiklerimiz, ba\u011f\u0131\u015f\u0131kl\u0131k sistemimiz, soludu\u011fumuz hava.\nCOVID-19\u2019un etkisinde ge\u00e7en bu y\u0131l bize bunu bildirmeye gelmi\u015f sanki.\nOysa \u00e7ok daha radikal \u00f6nlemler gerekiyor.\nBir ba\u015fka varl\u0131\u011f\u0131n ba\u011f\u0131\u015f\u0131kl\u0131k sistemini \u00e7\u00f6kertiyor ve ona et-s\u00fct-yumurta makinesi olarak muamele ediyorsam, denizleri kimyasalla dolduruyorsam, topra\u011f\u0131 ya\u015fanamaz k\u0131l\u0131yorsam, \u00fcreticileri en zor ko\u015fullarda ya\u015famaya mecbur ediyorsam bu gelip beni de vurur, ka\u00e7\u0131n\u0131lmaz.\nHayvanlarla ili\u015fkimizi de\u011fi\u015ftirmek istiyorsak, i\u015fe \u015fu an i\u00e7inde ya\u015fad\u0131\u011f\u0131m\u0131z toplumu de\u011fi\u015ftirmekle ba\u015flamam\u0131z gerekiyor.\nAma d\u00fcnyay\u0131 iki nesillik kullan-at bir kaynak olarak g\u00f6rmeyen yeni bir ya\u015fam tasarlamam\u0131z gerekiyor.\nKitab\u0131n as\u0131l maksad\u0131 da bu: Hayvanlarla ili\u015fkimizden yola \u00e7\u0131k\u0131p ge\u00e7mi\u015fle gelecek aras\u0131nda umut veren k\u00f6pr\u00fcler kurmak.\n\u00c7\u00fcnk\u00fc her bir hayvan hikayesi bize ya\u015fad\u0131\u011f\u0131m\u0131z d\u00fcnyan\u0131n ba\u015fka bir y\u00fcz\u00fcn\u00fc g\u00f6steriyor.\nBunlar olumlu ama bunlar\u0131n arkas\u0131nda vaziyeti idrak etmi\u015f, ortaya somut talepler koyan, a\u015f\u0131r\u0131 t\u00fcketimle derdi olan g\u00fc\u00e7l\u00fc bir hareketin olup olmad\u0131\u011f\u0131 tart\u0131\u015f\u0131l\u0131r.\n\u00d6zellikle \u00c7in\u2019de devlet denetiminin artt\u0131\u011f\u0131na, cep telefonlar\u0131ndan hepimizin tek tek izlenebilece\u011fine, y\u00fcz tan\u0131yan kameralar\u0131n kullan\u0131ld\u0131\u011f\u0131na \u015fahitlik ettik.\nBu \u015fekildeki dijital denetimin ve g\u00fcc\u00fcn az say\u0131da insan\u0131n elinde toplanmas\u0131n\u0131n olduk\u00e7a tehlikeli sonu\u00e7lar\u0131 olur, makas\u0131n a\u00e7\u0131ld\u0131\u011f\u0131 yerde adaletten konu\u015fmak zorla\u015f\u0131r.\nHayvanlarla ili\u015fkimizde de benzer bir durum var.\nArada belirgin bir g\u00fc\u00e7 fark\u0131 varsa g\u00fc\u00e7l\u00fc olan istedi\u011fini dayat\u0131r, zay\u0131fa kabul etmek kal\u0131r.\n\u0130nsanlar\u0131n mezbahalarda hayvanlara ya\u015fatt\u0131klar\u0131, b\u00f6yle bir asimetriyle ili\u015fkili.\nKorona\u2019dan sonra bunlar\u0131 yeniden d\u00fc\u015f\u00fcnmeye ba\u015flar\u0131z diye temenni ediyorum ama k\u00f6t\u00fcmserli\u011fimi yenemiyorum.\"\nKitap ge\u00e7mi\u015fe ve g\u00fcn\u00fcm\u00fcze; verici tak\u0131lan ar\u0131lar, sava\u015flarda asker yap\u0131lan atlar ve sokak hayvanlar\u0131 \u00fczerinden bak\u0131yor.",
    "article_html": "",
    "meta_description": "\u2018T\u00fcrkiye\u2019nin Yak\u0131n Tarihinde Hayvanlar\u2019 adl\u0131 kitab\u0131n\u0131 yay\u0131mlayan ve hayan-insan ili\u015fkisi \u00fczerinden millet, aile, adalet, e\u015fitlik gibi kavramlar\u0131 tart\u0131\u015fmaya sosyolog Ozan Zeybek: \u201cKitab\u0131n as\u0131l maksad\u0131, hayvanlarla ili\u015fkimizden yola \u00e7\u0131k\u0131p ge\u00e7mi\u015fle gelecek aras\u0131nda umut veren k\u00f6pr\u00fcler kurmak.\u201d",
    "meta_lang": "tr"
}