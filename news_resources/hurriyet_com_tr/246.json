{
    "article_id": "14a9e2128103039c766a77edf5f53124.1590266003.0273783",
    "title": "Son Dakika | Trabzonspor'dan Josef de Souza bombas\u0131!",
    "authors": [],
    "canonical_link": "https://www.hurriyet.com.tr/sporarena/son-dakika-trabzonspordan-josef-de-souza-bombasi-41517061",
    "url": "http://hurriyet.com.tr/sporarena/son-dakika-trabzonspordan-josef-de-souza-bombasi-41517061",
    "top_img": "https://i4.hurimg.com/i/hurriyet/75/0x0/5ebcd656c03c0e095470615d.jpg",
    "meta_img": "https://i4.hurimg.com/i/hurriyet/75/0x0/5ebcd656c03c0e095470615d.jpg",
    "movies": [],
    "text": "Trabzonspor'dan son dakika transfer harekat\u0131... \u00c7arp\u0131c\u0131 iddia Suudi Arabistan bas\u0131n\u0131ndan...\n\n\n\nGe\u00e7en sezon ba\u015f\u0131nda 12 milyon Euro kar\u015f\u0131l\u0131\u011f\u0131nda Fenerbah\u00e7e'den, Al Ahli'ye transfer olan Josef de Souza'n\u0131n maa\u015f\u0131n\u0131n tamam\u0131n\u0131 alamamas\u0131 nedeniyle Arabistan'dan ayr\u0131labilece\u011fi \u00f6ne s\u00fcr\u00fcld\u00fc. Saudi 360'\u0131n haberine g\u00f6re, Trabzonspor'un transfer listesinde yer alan Brezilyal\u0131 futbolcu, 1.5 milyon Euro'luk alaca\u011f\u0131 nedeniyle y\u00f6netimle aras\u0131n\u0131 a\u00e7t\u0131. Al Ahli \u00f6demenin bir k\u0131sm\u0131n\u0131 yapsa da 31 ya\u015f\u0131ndaki oyuncu \u00fccretinin tamam\u0131n\u0131 istedi.\n\nY\u00f6netim, Sambac\u0131'y\u0131 maa\u015f\u0131n\u0131n kalan k\u0131sm\u0131n\u0131 ileri bir tarihte \u00f6demek i\u00e7in ikna edemedi. Y\u0131ld\u0131z oyuncu da 15 g\u00fcn i\u00e7erisinde paras\u0131n\u0131n tamam\u0131n\u0131 alamamas\u0131 durumunda s\u00f6zle\u015fmesini feshedece\u011fini yetkililere bildirdi. Bu durum Trabzonspor y\u00f6netimini de heyecanland\u0131rd\u0131. Mikel'in bo\u015flu\u011funu Josef ile doldurmay\u0131 planlayan Bordo-Mavililer, s\u00f6zle\u015fme feshi durumunda direkt olarak tecr\u00fcbeli oyuncuyla temasa ge\u00e7ecek.Hat\u0131rlanaca\u011f\u0131 \u00fczere Souza daha \u00f6nce F\u0131rt\u0131na'n\u0131n g\u00fcndemine gelmi\u015f ancak transfer ger\u00e7ekle\u015fmemi\u015fti.\n\n'T\u00fcrkiye'de kupa kazanmak istiyorum'\n\nNisan ay\u0131nda yay\u0131nc\u0131 kurulu\u015f Beinsports'a r\u00f6portaj veren 31 ya\u015f\u0131ndaki oyuncu, T\u00fcrkiye'ye d\u00f6nmek istedi\u011fini a\u00e7\u0131klam\u0131\u015ft\u0131. Y\u0131ld\u0131z orta saha, \"S\u00f6zle\u015fmem bitti\u011fi zaman T\u00fcrkiye'ye d\u00f6nmek ve o atmosferi bir kez daha hissetmek istiyorum. Oradaki eksi\u011fimi tamamlamak ve kupa kazanmak istiyorum. T\u00fcrk futbolunun tarihinde kupa kazanarak yer etmeyi hedefliyorum\" ifadelerini kullanm\u0131\u015ft\u0131. (Fanatik)\n\n\n\n\n\nS\u00fcper Piyango biletinizi almak i\u00e7in hemen buraya t\u0131klay\u0131n!",
    "keywords": [
        "dakika",
        "y\u0131ld\u0131z",
        "bombas\u0131",
        "transfer",
        "tamam\u0131n\u0131",
        "son",
        "kupa",
        "yer",
        "trabzonspordan",
        "oyuncu",
        "bir",
        "ve",
        "t\u00fcrkiyeye",
        "souza",
        "ya\u015f\u0131ndaki",
        "josef"
    ],
    "meta_keywords": [
        "josef de souza",
        "fenerbah\u00e7e",
        "trabzonspor",
        "embedpod"
    ],
    "publish_date": null,
    "summary": "Trabzonspor'dan son dakika transfer harekat\u0131... \u00c7arp\u0131c\u0131 iddia Suudi Arabistan bas\u0131n\u0131ndan...Ge\u00e7en sezon ba\u015f\u0131nda 12 milyon Euro kar\u015f\u0131l\u0131\u011f\u0131nda Fenerbah\u00e7e'den, Al Ahli'ye transfer olan Josef de Souza'n\u0131n maa\u015f\u0131n\u0131n tamam\u0131n\u0131 alamamas\u0131 nedeniyle Arabistan'dan ayr\u0131labilece\u011fi \u00f6ne s\u00fcr\u00fcld\u00fc.\nSaudi 360'\u0131n haberine g\u00f6re, Trabzonspor'un transfer listesinde yer alan Brezilyal\u0131 futbolcu, 1.5 milyon Euro'luk alaca\u011f\u0131 nedeniyle y\u00f6netimle aras\u0131n\u0131 a\u00e7t\u0131.\nAl Ahli \u00f6demenin bir k\u0131sm\u0131n\u0131 yapsa da 31 ya\u015f\u0131ndaki oyuncu \u00fccretinin tamam\u0131n\u0131 istedi.\nY\u00f6netim, Sambac\u0131'y\u0131 maa\u015f\u0131n\u0131n kalan k\u0131sm\u0131n\u0131 ileri bir tarihte \u00f6demek i\u00e7in ikna edemedi.\nY\u0131ld\u0131z oyuncu da 15 g\u00fcn i\u00e7erisinde paras\u0131n\u0131n tamam\u0131n\u0131 alamamas\u0131 durumunda s\u00f6zle\u015fmesini feshedece\u011fini yetkililere bildirdi.\nBu durum Trabzonspor y\u00f6netimini de heyecanland\u0131rd\u0131.\nMikel'in bo\u015flu\u011funu Josef ile doldurmay\u0131 planlayan Bordo-Mavililer, s\u00f6zle\u015fme feshi durumunda direkt olarak tecr\u00fcbeli oyuncuyla temasa ge\u00e7ecek.Hat\u0131rlanaca\u011f\u0131 \u00fczere Souza daha \u00f6nce F\u0131rt\u0131na'n\u0131n g\u00fcndemine gelmi\u015f ancak transfer ger\u00e7ekle\u015fmemi\u015fti.\n'T\u00fcrkiye'de kupa kazanmak istiyorum'Nisan ay\u0131nda yay\u0131nc\u0131 kurulu\u015f Beinsports'a r\u00f6portaj veren 31 ya\u015f\u0131ndaki oyuncu, T\u00fcrkiye'ye d\u00f6nmek istedi\u011fini a\u00e7\u0131klam\u0131\u015ft\u0131.\nY\u0131ld\u0131z orta saha, \"S\u00f6zle\u015fmem bitti\u011fi zaman T\u00fcrkiye'ye d\u00f6nmek ve o atmosferi bir kez daha hissetmek istiyorum.\nOradaki eksi\u011fimi tamamlamak ve kupa kazanmak istiyorum.\nT\u00fcrk futbolunun tarihinde kupa kazanarak yer etmeyi hedefliyorum\" ifadelerini kullanm\u0131\u015ft\u0131.\n(Fanatik)S\u00fcper Piyango biletinizi almak i\u00e7in hemen buraya t\u0131klay\u0131n!",
    "article_html": "",
    "meta_description": "Spor Haberleri - Fenerbah\u00e7e'nin eski futbolcusu Josef de Souza, Trabzonspor'un radar\u0131nda Kul\u00fcb\u00fc Al Ahli ile problem ya\u015fayan Brezilyal\u0131 futbolcu 15 g\u00fcn i\u00e7erisinde maa\u015f\u0131n\u0131n tamam\u0131n\u0131n yatmamas\u0131 halinde s\u00f6zle\u015fmesini feshedecek. Trabzonspor'un da Mikel'in bo\u015flu\u011funu Souza ile dolduraca\u011f\u0131 iddia edildi.",
    "meta_lang": "tr"
}