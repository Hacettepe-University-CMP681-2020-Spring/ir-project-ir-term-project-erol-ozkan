{
    "article_id": "87f62ac019c35a74b11efb0788ad8946.1590266066.9161966",
    "title": "Yurtd\u0131\u015f\u0131ndaki T\u00fcrk \u00f6\u011frencilerin COVID-19 s\u0131nav\u0131",
    "authors": [
        "Dilek Atli",
        "Datli Hurriyet.Com.Tr"
    ],
    "canonical_link": "https://www.hurriyet.com.tr/kelebek/hurriyet-pazar/yurtdisindaki-turk-ogrencilerin-covid-19-sinavi-41513770",
    "url": "http://hurriyet.com.tr/kelebek/hurriyet-pazar/yurtdisindaki-turk-ogrencilerin-covid-19-sinavi-41513770",
    "top_img": "https://i4.hurimg.com/i/hurriyet/75/0x0/5eb78d3618c7730ae883051b.jpg",
    "meta_img": "https://i4.hurimg.com/i/hurriyet/75/0x0/5eb78d3618c7730ae883051b.jpg",
    "movies": [],
    "text": "Y\u0131l kayb\u0131m olmayacak\n\nMUHAMMED EFE G\u00dcVEN (22), POLONYA\n\n\n\nWyzsza Szkola Ekologii \u00dcniversitesi Mimarl\u0131k B\u00f6l\u00fcm\u00fc birinci s\u0131n\u0131f \u00f6\u011frencisiyim. Burada d\u00fcnyan\u0131n hemen her yerinden \u00f6\u011frenci var. \u00d6nlemler en \u00fcst derecede. Var\u015fova\u2019da insanlar \u00e7ok bilin\u00e7li. Sert yasaklar yok \u00e7\u00fcnk\u00fc herkes \u00e7ok dikkatli. \u0130nsanlar zaten bilin\u00e7li ya\u015f\u0131yor diye T\u00fcrkiye\u2019ye d\u00f6nme ihtiyac\u0131 duymad\u0131m. Derslerime internet \u00fczerinden devam ediyorum. B\u00f6ylece sene kayb\u0131m olmayacak. G\u00fcnlerim derslerin d\u0131\u015f\u0131nda oda temizli\u011fi, yemek yapmak ve ki\u015fisel u\u011fra\u015flar\u0131mla ge\u00e7iyor. Haftada bir g\u00fcn de market al\u0131\u015fveri\u015fine gidiyorum. Et ucuz burada, bolca t\u00fcketiyorum. Vaka say\u0131s\u0131nda d\u00fc\u015f\u00fc\u015f olursa yaz\u0131n T\u00fcrkiye\u2019ye d\u00f6nece\u011fim.\n\nBuraya gelmek i\u00e7in \u00e7ok u\u011fra\u015fm\u0131\u015ft\u0131m\n\nYA\u011eMUR SAK (23), \u0130SPANYA\n\n\n\nGe\u00e7en \u015fubatta Erasmus ile Malaga \u00dcniversitesi\u2019ne geldim. Y\u0131ld\u0131z Teknik \u00dcniversitesi Matematik B\u00f6l\u00fcm\u00fc \u00fc\u00e7\u00fcnc\u00fc s\u0131n\u0131f \u00f6\u011frencisiyim. \u0130spanya, salg\u0131ndan en \u00e7ok etkilenen \u00fclkelerden biri oldu ne yaz\u0131k ki. Barselona ve Madrid\u2019deki arkada\u015flar\u0131ma nazaran \u015fansl\u0131y\u0131m. Burada vaka say\u0131s\u0131 daha az. Buraya gelmek i\u00e7in \u00e7ok u\u011fra\u015f verdim, bu y\u00fczden d\u00f6nmemeyi tercih ettim. Ama Barselona ya da Madrid\u2019de olsayd\u0131m karar\u0131m farkl\u0131 olabilirdi.\n\nCOVID-19 ge\u00e7irdim\n\nSERHAT ERDO\u011eAN (23), \u0130NG\u0130LTERE\n\n\n\nLondra\u2019ya 16 Ocak\u2019ta dil e\u011fitimi i\u00e7in geldim. Master Academy Language School\u2019a ba\u015flad\u0131m. Burada ya\u015fayan teyzem ve ailesinin yan\u0131nda kal\u0131yorum. \u0130ngiltere\u2019de COVID-19 salg\u0131n\u0131 ba\u015flang\u0131\u00e7ta pek ciddiye al\u0131nmad\u0131. Derslerimiz okulda devam etti. \u0130nsanlar i\u015flerine gidip geliyorlard\u0131. Derken vakalar artmaya ba\u015flad\u0131. Vaka say\u0131s\u0131 art\u0131nca sa\u011fl\u0131k hizmetleri \u00e7\u00f6kt\u00fc. Eni\u015ftem, kuzenim ve ben de hastal\u0131\u011fa yakaland\u0131k. 20 g\u00fcn evde karantinada kald\u0131m. Bu s\u00fcre\u00e7te T\u00fcrkiye\u2019ye d\u00f6nmek istemedim \u00e7\u00fcnk\u00fc 14 g\u00fcnl\u00fck karantina s\u00fcrecinde yeniden vir\u00fcs kapmaktan korktum.\n\nYa birlikte d\u00f6necek ya da kalacakt\u0131k\n\n\u015e\u0130R\u0130N TUNALI (20), \u0130TALYA\n\n\n\nTorino\u2019daki Istituto Europeo di Design\u2019da ileti\u015fim tasar\u0131m\u0131 \u00f6\u011frencisiyim. \u0130ki y\u0131ld\u0131r \u00f6\u011frenci arkada\u015f\u0131m Deniz ile birlikte ya\u015f\u0131yorum. \u0130talya\u2019n\u0131n \u00c7in ile ticareti olduk\u00e7a yo\u011fun ve burada \u00e7ok say\u0131da \u00c7inli \u00f6\u011frenci var. Yine de salg\u0131n\u0131n \u0130talya\u2019y\u0131 bu kadar etkisi alt\u0131na alabilece\u011fini ilk zamanlarda d\u00fc\u015f\u00fcnmemi\u015ftik. Vaka say\u0131s\u0131 y\u00fckseldi. Gitmek ya da kalmak karar\u0131 zordu. Ya birlikte d\u00f6necek ya da birlikte kalacakt\u0131k. Birbirimize destek oluruz diye d\u00fc\u015f\u00fcnd\u00fck ve kald\u0131k. Derslere yo\u011funla\u015farak g\u00fcnlerimi ge\u00e7irsem de odaklanma problemi ister istemez ya\u015f\u0131yorum. Temmuzda da T\u00fcrkiye\u2019ye d\u00f6nmeyi d\u00fc\u015f\u00fcn\u00fcyoruz.\n\nKendimi g\u00fcvende hissettim\n\nMURAT CAN Y\u00dcKSEL (28), ESTONYA\n\n\n\nTartu\u2019ya iki y\u0131l \u00f6nce y\u00fcksek lisans i\u00e7in geldim. University Of Tartu\u2019da g\u00f6stergebilim okuyorum. Ge\u00e7imimi bisikletli kuryelikle sa\u011fl\u0131yordum. \u00d6nlemler kapsam\u0131nda bu i\u015f imk\u00e2n\u0131m da ortadan kalkt\u0131. Zorlansam da tez a\u015famas\u0131nda oldu\u011fum i\u00e7in T\u00fcrkiye\u2019ye d\u00f6nmek istemedim. Estonya, yoksul bir \u00fclke ama t\u00fcm yat\u0131r\u0131m\u0131n\u0131 teknolojiye ve dijitale yapm\u0131\u015f. Tezimin \u00f6n sunumunu internet \u00fczerinden yapmak durumunda kald\u0131m ve hi\u00e7bir aksilik ya\u015famad\u0131m.\n\nDerslerimiz yeniden ba\u015fl\u0131yor\n\n\u015eEVVAL \u00d6ZTEK\u0130N (22), \u00c7EKYA\n\n\n\nErasmus ile 14 \u015eubat\u2019ta \u00c7ekya\u2019da Brno Teknoloji \u00dcniversitesi\u2019ne geldim. \u00c7ekya\u2019daki ilk vaka T\u00fcrkiye\u2019den \u00f6nce tespit edilmi\u015fti. \u0130talya\u2019ya kayak yapmaya giden bir \u00c7ek ailesiydi. \u00d6nceleri pek ciddiye al\u0131nmad\u0131 ama \u00f6l\u00fcm say\u0131s\u0131n\u0131n aniden y\u00fckselmesiyle fak\u00fcltemiz kapand\u0131 ve internet \u00fczerinden e\u011fitime ge\u00e7tik. B\u00fcy\u00fck bir kamp\u00fcs\u00fcm\u00fcz var, k\u0131sa y\u00fcr\u00fcy\u00fc\u015fler yap\u0131yorum. Hayat yava\u015f yava\u015f normale d\u00f6n\u00fcyor. Yak\u0131nda d\u00f6rt ki\u015filik s\u0131n\u0131flarda derslerimiz ba\u015flayacak.\n\nTez a\u015famas\u0131nda d\u00f6nmek istemedim\n\nU\u011eUR OZAN DEN\u0130ZG\u00dcN\u00dc (26), ALMANYA\n\n\n\n\u00dc\u00e7 y\u0131ldan beri Freiburg \u015fehrindeki University of Freiburg\u2019da \u0130ngiliz edebiyat\u0131 master\u2019\u0131 yap\u0131yorum. Son y\u0131l\u0131mda ve tez haz\u0131rl\u0131\u011f\u0131 i\u00e7inde oldu\u011fum i\u00e7in e\u011fitimime ara vermek istemedim. Almanya\u2019n\u0131n ald\u0131\u011f\u0131 etkin \u00f6nlemler ve sa\u011fl\u0131k politikalar\u0131n\u0131n g\u00fc\u00e7l\u00fc olmas\u0131 beni g\u00fcvende hissettiriyor. K\u00fct\u00fcphane hizmetlerinden internet \u00fczerinden yararlan\u0131yorum. Bu da tez s\u00fcrecimi biraz yava\u015flat\u0131yor.\n\nYurtta bir katta tek ba\u015f\u0131ma kal\u0131yorum\n\nTALHA TAHS\u0130N TANRISEVEN (24), ABD\n\n\n\nBay Atlantic University\u2019de siber g\u00fcvenlik master\u2019\u0131 i\u00e7in bir bu\u00e7uk y\u0131l \u00f6nce Washington\u2019a geldim. Burada bir\u00e7ok T\u00fcrk \u00f6\u011frenciyle birlikte yurtta kal\u0131yoruz. Y\u00fczde 80\u2019i hemen d\u00f6nd\u00fc diyebilirim. Yurtta \u00f6\u011frenci say\u0131s\u0131 azald\u0131\u011f\u0131 i\u00e7in bir katta tek ba\u015f\u0131ma kal\u0131yorum. Ailem d\u00f6nmemi istiyordu ama ben derslerimi d\u00fc\u015f\u00fcn\u00fcyordum. Tahliye ve karantina s\u00fcre\u00e7leri benim final haftama rastl\u0131yordu. D\u00f6nem kaybedemezdim.\n\nU\u00e7ak bileti pahal\u0131 geldi\n\nTU\u011e\u00c7E TOKAT (22), SLOVENYA\n\n\n\nAnkara \u00dcniversitesi Sosyal Hizmetler B\u00f6l\u00fcm\u00fc \u00f6\u011frencisiyim. Erasmus kapsam\u0131nda Univerza V Ljubljani Fakulteta Za Socialno Delo\u2019ya geldim. Salg\u0131n patlak verdi ve staj\u0131m yar\u0131da kesildi. \u00dcstelik devletin \u00f6\u011frencilere verdi\u011fi restoranlarda bedava yemek hakk\u0131 ve bir saat \u00fccretsiz bisiklet hakk\u0131 da kesildi. \u00c7\u00fcnk\u00fc restoranlar kapal\u0131. Bana verilen e\u011fitim deste\u011fi 300 Euro. 28 Nisan\u2019daki u\u00e7u\u015fun bileti 231 Euro\u2019ydu. Y\u00fcksek geldi; d\u00f6nemedim.",
    "keywords": [
        "\u00e7ok",
        "geldim",
        "t\u00fcrkiyeye",
        "\u00f6\u011frencilerin",
        "vaka",
        "t\u00fcrk",
        "i\u00e7in",
        "covid19",
        "ve",
        "bir",
        "yurtd\u0131\u015f\u0131ndaki",
        "da",
        "burada",
        "ya",
        "s\u0131nav\u0131"
    ],
    "meta_keywords": [
        "gazetehaberleri",
        "yurtd\u0131\u015f\u0131ndaki \u00f6\u011frenciler",
        "Erasmus"
    ],
    "publish_date": null,
    "summary": "Y\u0131l kayb\u0131m olmayacakMUHAMMED EFE G\u00dcVEN (22), POLONYAWyzsza Szkola Ekologii \u00dcniversitesi Mimarl\u0131k B\u00f6l\u00fcm\u00fc birinci s\u0131n\u0131f \u00f6\u011frencisiyim.\nBurada d\u00fcnyan\u0131n hemen her yerinden \u00f6\u011frenci var.\nVar\u015fova\u2019da insanlar \u00e7ok bilin\u00e7li.\nSert yasaklar yok \u00e7\u00fcnk\u00fc herkes \u00e7ok dikkatli.\n\u0130nsanlar zaten bilin\u00e7li ya\u015f\u0131yor diye T\u00fcrkiye\u2019ye d\u00f6nme ihtiyac\u0131 duymad\u0131m.\nG\u00fcnlerim derslerin d\u0131\u015f\u0131nda oda temizli\u011fi, yemek yapmak ve ki\u015fisel u\u011fra\u015flar\u0131mla ge\u00e7iyor.\nHaftada bir g\u00fcn de market al\u0131\u015fveri\u015fine gidiyorum.\nEt ucuz burada, bolca t\u00fcketiyorum.\nVaka say\u0131s\u0131nda d\u00fc\u015f\u00fc\u015f olursa yaz\u0131n T\u00fcrkiye\u2019ye d\u00f6nece\u011fim.\nBuraya gelmek i\u00e7in \u00e7ok u\u011fra\u015fm\u0131\u015ft\u0131mYA\u011eMUR SAK (23), \u0130SPANYAGe\u00e7en \u015fubatta Erasmus ile Malaga \u00dcniversitesi\u2019ne geldim.\nY\u0131ld\u0131z Teknik \u00dcniversitesi Matematik B\u00f6l\u00fcm\u00fc \u00fc\u00e7\u00fcnc\u00fc s\u0131n\u0131f \u00f6\u011frencisiyim.\n\u0130spanya, salg\u0131ndan en \u00e7ok etkilenen \u00fclkelerden biri oldu ne yaz\u0131k ki.\nBarselona ve Madrid\u2019deki arkada\u015flar\u0131ma nazaran \u015fansl\u0131y\u0131m.\nBurada vaka say\u0131s\u0131 daha az.\nBuraya gelmek i\u00e7in \u00e7ok u\u011fra\u015f verdim, bu y\u00fczden d\u00f6nmemeyi tercih ettim.\nAma Barselona ya da Madrid\u2019de olsayd\u0131m karar\u0131m farkl\u0131 olabilirdi.\nCOVID-19 ge\u00e7irdimSERHAT ERDO\u011eAN (23), \u0130NG\u0130LTERELondra\u2019ya 16 Ocak\u2019ta dil e\u011fitimi i\u00e7in geldim.\nBurada ya\u015fayan teyzem ve ailesinin yan\u0131nda kal\u0131yorum.\n\u0130ngiltere\u2019de COVID-19 salg\u0131n\u0131 ba\u015flang\u0131\u00e7ta pek ciddiye al\u0131nmad\u0131.\nVaka say\u0131s\u0131 art\u0131nca sa\u011fl\u0131k hizmetleri \u00e7\u00f6kt\u00fc.\nEni\u015ftem, kuzenim ve ben de hastal\u0131\u011fa yakaland\u0131k.\nBu s\u00fcre\u00e7te T\u00fcrkiye\u2019ye d\u00f6nmek istemedim \u00e7\u00fcnk\u00fc 14 g\u00fcnl\u00fck karantina s\u00fcrecinde yeniden vir\u00fcs kapmaktan korktum.\nYa birlikte d\u00f6necek ya da kalacakt\u0131k\u015e\u0130R\u0130N TUNALI (20), \u0130TALYATorino\u2019daki Istituto Europeo di Design\u2019da ileti\u015fim tasar\u0131m\u0131 \u00f6\u011frencisiyim.\n\u0130talya\u2019n\u0131n \u00c7in ile ticareti olduk\u00e7a yo\u011fun ve burada \u00e7ok say\u0131da \u00c7inli \u00f6\u011frenci var.\nYine de salg\u0131n\u0131n \u0130talya\u2019y\u0131 bu kadar etkisi alt\u0131na alabilece\u011fini ilk zamanlarda d\u00fc\u015f\u00fcnmemi\u015ftik.\nGitmek ya da kalmak karar\u0131 zordu.\nYa birlikte d\u00f6necek ya da birlikte kalacakt\u0131k.\nBirbirimize destek oluruz diye d\u00fc\u015f\u00fcnd\u00fck ve kald\u0131k.\nDerslere yo\u011funla\u015farak g\u00fcnlerimi ge\u00e7irsem de odaklanma problemi ister istemez ya\u015f\u0131yorum.\nTemmuzda da T\u00fcrkiye\u2019ye d\u00f6nmeyi d\u00fc\u015f\u00fcn\u00fcyoruz.\nKendimi g\u00fcvende hissettimMURAT CAN Y\u00dcKSEL (28), ESTONYATartu\u2019ya iki y\u0131l \u00f6nce y\u00fcksek lisans i\u00e7in geldim.\n\u00d6nlemler kapsam\u0131nda bu i\u015f imk\u00e2n\u0131m da ortadan kalkt\u0131.\nZorlansam da tez a\u015famas\u0131nda oldu\u011fum i\u00e7in T\u00fcrkiye\u2019ye d\u00f6nmek istemedim.\nEstonya, yoksul bir \u00fclke ama t\u00fcm yat\u0131r\u0131m\u0131n\u0131 teknolojiye ve dijitale yapm\u0131\u015f.\nTezimin \u00f6n sunumunu internet \u00fczerinden yapmak durumunda kald\u0131m ve hi\u00e7bir aksilik ya\u015famad\u0131m.\nDerslerimiz yeniden ba\u015fl\u0131yor\u015eEVVAL \u00d6ZTEK\u0130N (22), \u00c7EKYAErasmus ile 14 \u015eubat\u2019ta \u00c7ekya\u2019da Brno Teknoloji \u00dcniversitesi\u2019ne geldim.\n\u00c7ekya\u2019daki ilk vaka T\u00fcrkiye\u2019den \u00f6nce tespit edilmi\u015fti.\n\u0130talya\u2019ya kayak yapmaya giden bir \u00c7ek ailesiydi.\n\u00d6nceleri pek ciddiye al\u0131nmad\u0131 ama \u00f6l\u00fcm say\u0131s\u0131n\u0131n aniden y\u00fckselmesiyle fak\u00fcltemiz kapand\u0131 ve internet \u00fczerinden e\u011fitime ge\u00e7tik.\nTez a\u015famas\u0131nda d\u00f6nmek istemedimU\u011eUR OZAN DEN\u0130ZG\u00dcN\u00dc (26), ALMANYA\u00dc\u00e7 y\u0131ldan beri Freiburg \u015fehrindeki University of Freiburg\u2019da \u0130ngiliz edebiyat\u0131 master\u2019\u0131 yap\u0131yorum.\nSon y\u0131l\u0131mda ve tez haz\u0131rl\u0131\u011f\u0131 i\u00e7inde oldu\u011fum i\u00e7in e\u011fitimime ara vermek istemedim.\nAlmanya\u2019n\u0131n ald\u0131\u011f\u0131 etkin \u00f6nlemler ve sa\u011fl\u0131k politikalar\u0131n\u0131n g\u00fc\u00e7l\u00fc olmas\u0131 beni g\u00fcvende hissettiriyor.\nYurtta bir katta tek ba\u015f\u0131ma kal\u0131yorumTALHA TAHS\u0130N TANRISEVEN (24), ABDBay Atlantic University\u2019de siber g\u00fcvenlik master\u2019\u0131 i\u00e7in bir bu\u00e7uk y\u0131l \u00f6nce Washington\u2019a geldim.\nBurada bir\u00e7ok T\u00fcrk \u00f6\u011frenciyle birlikte yurtta kal\u0131yoruz.\nYurtta \u00f6\u011frenci say\u0131s\u0131 azald\u0131\u011f\u0131 i\u00e7in bir katta tek ba\u015f\u0131ma kal\u0131yorum.\nTahliye ve karantina s\u00fcre\u00e7leri benim final haftama rastl\u0131yordu.\nU\u00e7ak bileti pahal\u0131 geldiTU\u011e\u00c7E TOKAT (22), SLOVENYAAnkara \u00dcniversitesi Sosyal Hizmetler B\u00f6l\u00fcm\u00fc \u00f6\u011frencisiyim.\nErasmus kapsam\u0131nda Univerza V Ljubljani Fakulteta Za Socialno Delo\u2019ya geldim.\nSalg\u0131n patlak verdi ve staj\u0131m yar\u0131da kesildi.\n\u00dcstelik devletin \u00f6\u011frencilere verdi\u011fi restoranlarda bedava yemek hakk\u0131 ve bir saat \u00fccretsiz bisiklet hakk\u0131 da kesildi.",
    "article_html": "",
    "meta_description": "K\u00fcresel salg\u0131nla birlikte e\u011fitimini yurtd\u0131\u015f\u0131nda s\u00fcrd\u00fcren yakla\u015f\u0131k 50 bin \u00f6\u011frencinin bir k\u0131sm\u0131 T\u00fcrkiye\u2019ye d\u00f6nd\u00fc. Ama e\u011fitim masraflar\u0131, tez haz\u0131rl\u0131klar\u0131, u\u00e7ak fiyatlar\u0131, 14 g\u00fcnl\u00fck karantina ko\u015fullar\u0131 gibi nedenlerle olduklar\u0131 yerde kalmay\u0131 tercih edenlerin say\u0131s\u0131 da \u00e7ok. ABD, \u0130talya, \u0130spanya, \u0130ngiltere, Polonya,...",
    "meta_lang": "tr"
}