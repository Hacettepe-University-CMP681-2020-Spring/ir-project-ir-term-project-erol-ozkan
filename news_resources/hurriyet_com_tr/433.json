{
    "article_id": "4e431a3f3951cbe940d4c2b1bca03253.1590266238.5243702",
    "title": "Yulaf\u0131 Kullanman\u0131n 5 Farkl\u0131 Yolu",
    "authors": [
        "Ece Demi\u0307rcan",
        "Nisan I Evlerimizde Co\u015fkuyla Kutlad\u0131k",
        "B\u00fckre \u0130ki\u0307zer",
        "Bug\u00fcn Atat\u00fcrk Ten Bir Arma\u011fan",
        "Sema Yazici",
        "Hayat\u0131n\u0131za \u0130lham Olan Herkese",
        "Sevi\u0307l Erdo\u011fan",
        "Art\u0131k G\u00fclce",
        "K\u0131rm\u0131z\u0131 S\u0131 Var",
        "Si\u0307bel Ya\u015far \u015ei\u0307\u015fman",
        "Evlerde Nisan Co\u015fkusu",
        "Berrak Tang\u00fcl\u00fc",
        "Koronavir\u00fcs Bitti\u011finde Restoranlara Rahat\u00e7a Gidebilecek Miyiz",
        "Ebru Zeynep Altay",
        "Glutensiz Beslenme Nedir",
        "Esi\u0307n G\u00fcrani\u0307",
        "Ba\u015flayan Hikaye",
        "Misak-I Milli",
        "G\u00fcl\u00e7i\u0307n \u00c7avdarci",
        "Koronavir\u00fcs \u0130le Hayat\u0131m\u0131za Giren Terimler"
    ],
    "canonical_link": "https://www.hurriyet.com.tr/mahmure/yulafi-kullanmanin-5-farkli-yolu-35122321",
    "url": "http://hurriyet.com.tr/mahmure/yulafi-kullanmanin-5-farkli-yolu-35122321",
    "top_img": "https://i4.hurimg.com/i/hurriyet/75/0x0/5d78dccc45d2a023a0d3d7b0.jpg",
    "meta_img": "https://i4.hurimg.com/i/hurriyet/75/0x0/5d78dccc45d2a023a0d3d7b0.jpg",
    "movies": [],
    "text": "Y\u00dcZ MASKES\u0130\n\nYulaf, cilt i\u00e7in olduk\u00e7a faydal\u0131 bir besindir. Cilt lekelerini yok ediyor, cildin rengini a\u00e7\u0131yor, sivilceleri iyile\u015ftiriyor ve cildin ya\u011f dengesini koruyor.\n\n3 yemek ka\u015f\u0131\u011f\u0131 yulaf ile yar\u0131m su barda\u011f\u0131 s\u00fct\u00fc kaynat\u0131n. Kar\u0131\u015f\u0131m so\u011fuyunca i\u00e7ine bal da ilave edin. E\u011fer kuru bir cildiniz varsa yar\u0131m tatl\u0131 ka\u015f\u0131\u011f\u0131 kadar Hindistan cevizi ya\u011f\u0131 da ekleyebilirsiniz. Maskeyi temiz cildinize s\u00fcr\u00fcn ve 20 dakika bekledikten sonra y\u0131kay\u0131n.\n\nA\u011eRI KES\u0130C\u0130\n\nS\u0131rt veya boyun a\u011fr\u0131s\u0131 \u00e7ekiyorsan\u0131z yulaftan yard\u0131m alabilirsiniz. Bez bir torbaya bir miktar yulaf koyun ve a\u011fz\u0131n\u0131 s\u0131k\u0131ca kapad\u0131ktan sonra mikrodalgaya at\u0131n. Ard\u0131ndan paketi a\u011fr\u0131yan b\u00f6lgenize koyun. Bu i\u015flem, v\u00fccudunuzda yak\u0131 gibi bir etki yaratarak, a\u011fr\u0131n\u0131z\u0131 hafifletecektir.\n\nYULAF S\u00dcT\u00dc\n\nS\u0131rada veganlar i\u00e7in harika bir tarif var. E\u011fer inek s\u00fct\u00fc t\u00fcketmek istemiyorsan\u0131z, bir de yulaf s\u00fct\u00fcn\u00fc deneyin.\n\n4 bardak su, 1 bardak yulaf ezmesi ve 1 yemek ka\u015f\u0131\u011f\u0131 toz Hindistan cevizini blendardan ge\u00e7irin. \u0130yice kar\u0131\u015ft\u0131rd\u0131ktan sonra s\u00fct\u00fc s\u00fcz\u00fcn ve kalan p\u00fcr\u00fczlerinden ay\u0131r\u0131n. Yulaf s\u00fct\u00fcn\u00fcz haz\u0131r!\n\nKOKU G\u0130DER\u0130C\u0130\n\nKahvenin en iyi koku giderici oldu\u011funu d\u00fc\u015f\u00fcn\u00fcyorsan\u0131z, yan\u0131l\u0131yorsunuz. Buzdolab\u0131n\u0131zda k\u00f6t\u00fc kokular olu\u015fuyorsa bir kaseye yulaf koyun ve dolab\u0131n\u0131z\u0131n raf\u0131na yerle\u015ftirin. Ertesi g\u00fcn k\u00f6t\u00fc kokular\u0131n yok oldu\u011funu g\u00f6receksiniz.\n\nAK\u015eAM YEME\u011e\u0130\n\nYulaf\u0131 sadece kahvalt\u0131da, meyveler ve kuruyemi\u015flerle yemek zorunda de\u011filsiniz. Bu sa\u011fl\u0131kl\u0131 besin, ak\u015fam yeme\u011fi i\u00e7in de harika bir alternatif olabilir. Yulaf\u0131, salatalar\u0131n\u0131za ekleyebilir, baharatlar ve \u0131zgara sebzeler ile birle\u015ftirebilirsiniz. Veya yulaf ezmesinin Asya versiyonunu yapabilir, pi\u015fmi\u015f nohut, biraz zerde\u00e7al ve k\u00f6ri ile kar\u0131\u015ft\u0131rabilirsiniz.",
    "keywords": [
        "sonra",
        "koyun",
        "ka\u015f\u0131\u011f\u0131",
        "yulaf\u0131",
        "yemek",
        "i\u00e7in",
        "ve",
        "bir",
        "yulaf",
        "s\u00fct\u00fc",
        "farkl\u0131",
        "ile",
        "yolu",
        "kullanman\u0131n"
    ],
    "meta_keywords": [
        "yulaf ile zay\u0131flama",
        "yulaf maskesi",
        "yulaf maskesi nas\u0131l yap\u0131l\u0131r",
        "yulaf nas\u0131l t\u00fcketilir",
        "yulaf s\u00fct\u00fc",
        "yulaf s\u00fct\u00fc nas\u0131l yap\u0131l\u0131r",
        "yulaf\u0131n cilde faydalar\u0131",
        "yulaf\u0131n faydalar\u0131",
        "yulaf\u0131n sa\u011fl\u0131\u011fa faydalar\u0131"
    ],
    "publish_date": null,
    "summary": "Y\u00dcZ MASKES\u0130Yulaf, cilt i\u00e7in olduk\u00e7a faydal\u0131 bir besindir.\nCilt lekelerini yok ediyor, cildin rengini a\u00e7\u0131yor, sivilceleri iyile\u015ftiriyor ve cildin ya\u011f dengesini koruyor.\n3 yemek ka\u015f\u0131\u011f\u0131 yulaf ile yar\u0131m su barda\u011f\u0131 s\u00fct\u00fc kaynat\u0131n.\nKar\u0131\u015f\u0131m so\u011fuyunca i\u00e7ine bal da ilave edin.\nE\u011fer kuru bir cildiniz varsa yar\u0131m tatl\u0131 ka\u015f\u0131\u011f\u0131 kadar Hindistan cevizi ya\u011f\u0131 da ekleyebilirsiniz.\nMaskeyi temiz cildinize s\u00fcr\u00fcn ve 20 dakika bekledikten sonra y\u0131kay\u0131n.\nA\u011eRI KES\u0130C\u0130S\u0131rt veya boyun a\u011fr\u0131s\u0131 \u00e7ekiyorsan\u0131z yulaftan yard\u0131m alabilirsiniz.\nBez bir torbaya bir miktar yulaf koyun ve a\u011fz\u0131n\u0131 s\u0131k\u0131ca kapad\u0131ktan sonra mikrodalgaya at\u0131n.\nArd\u0131ndan paketi a\u011fr\u0131yan b\u00f6lgenize koyun.\nBu i\u015flem, v\u00fccudunuzda yak\u0131 gibi bir etki yaratarak, a\u011fr\u0131n\u0131z\u0131 hafifletecektir.\nYULAF S\u00dcT\u00dcS\u0131rada veganlar i\u00e7in harika bir tarif var.\nE\u011fer inek s\u00fct\u00fc t\u00fcketmek istemiyorsan\u0131z, bir de yulaf s\u00fct\u00fcn\u00fc deneyin.\n4 bardak su, 1 bardak yulaf ezmesi ve 1 yemek ka\u015f\u0131\u011f\u0131 toz Hindistan cevizini blendardan ge\u00e7irin.\n\u0130yice kar\u0131\u015ft\u0131rd\u0131ktan sonra s\u00fct\u00fc s\u00fcz\u00fcn ve kalan p\u00fcr\u00fczlerinden ay\u0131r\u0131n.\nYulaf s\u00fct\u00fcn\u00fcz haz\u0131r!\nKOKU G\u0130DER\u0130C\u0130Kahvenin en iyi koku giderici oldu\u011funu d\u00fc\u015f\u00fcn\u00fcyorsan\u0131z, yan\u0131l\u0131yorsunuz.\nBuzdolab\u0131n\u0131zda k\u00f6t\u00fc kokular olu\u015fuyorsa bir kaseye yulaf koyun ve dolab\u0131n\u0131z\u0131n raf\u0131na yerle\u015ftirin.\nErtesi g\u00fcn k\u00f6t\u00fc kokular\u0131n yok oldu\u011funu g\u00f6receksiniz.\nAK\u015eAM YEME\u011e\u0130Yulaf\u0131 sadece kahvalt\u0131da, meyveler ve kuruyemi\u015flerle yemek zorunda de\u011filsiniz.\nBu sa\u011fl\u0131kl\u0131 besin, ak\u015fam yeme\u011fi i\u00e7in de harika bir alternatif olabilir.\nYulaf\u0131, salatalar\u0131n\u0131za ekleyebilir, baharatlar ve \u0131zgara sebzeler ile birle\u015ftirebilirsiniz.\nVeya yulaf ezmesinin Asya versiyonunu yapabilir, pi\u015fmi\u015f nohut, biraz zerde\u00e7al ve k\u00f6ri ile kar\u0131\u015ft\u0131rabilirsiniz.",
    "article_html": "",
    "meta_description": "Bol lifli ve proteinli yap\u0131s\u0131yla diyetlerin vazge\u00e7ilmezi olan yulaf\u0131 sadece s\u00fctle kar\u0131\u015ft\u0131r\u0131p yemek zorunda de\u011filsiniz. Bu sa\u011fl\u0131k deposu besini cilt bak\u0131m\u0131ndan koku gidericiye kadar pek \u00e7ok farkl\u0131 \u015fekilde kullanabilirsiniz. Yulaf\u0131 kullanman\u0131n 5 farkl\u0131 yolu\u2026",
    "meta_lang": "tr"
}