{
    "article_id": "094fc5a6cb19aeee1ae4a0e94e3e407d.1590266250.3250089",
    "title": "Denemekten, hata yapmaktan korkmamak: Jabbar Kamp\u00fcs sahnesinde!",
    "authors": [],
    "canonical_link": "https://www.hurriyet.com.tr/kampus/denemekten-hata-yapmaktan-korkmamak-jabbar-kampus-sahnesinde-41223213",
    "url": "http://hurriyet.com.tr/kampus/denemekten-hata-yapmaktan-korkmamak-jabbar-kampus-sahnesinde-41223213",
    "top_img": "https://i4.hurimg.com/i/hurriyet/75/0x0/5ce66997c03c0e2a1ce8ac6d.jpg",
    "meta_img": "https://i4.hurimg.com/i/hurriyet/75/0x0/5ce66997c03c0e2a1ce8ac6d.jpg",
    "movies": [],
    "text": "Yak\u0131n zamanda yeni videon, Cesaretsizce Olmuyor\u2019u yay\u0131nlad\u0131n. B\u00f6ylece sondan ba\u015flam\u0131\u015f olal\u0131m. Nas\u0131l bir i\u015f oldu, s\u00fcre\u00e7 ve ilk tepkiler nas\u0131ld\u0131, nas\u0131l?\n\n\u2018Cesaretsizce olmuyor\u2019 fikir olarak ilk akl\u0131ma d\u00fc\u015ft\u00fc\u011f\u00fcnden bu yana beni \u00e7ok heyecanland\u0131ran bir \u015fark\u0131 oldu. Denemekten, hata yapmaktan korkmamay\u0131 anlatmaya \u00e7al\u0131\u015ft\u0131\u011f\u0131m bir s\u00f6z ve melodi b\u00fct\u00fcnl\u00fc\u011f\u00fc asl\u0131nda. Alb\u00fcm s\u00fcrecinde \u00e7al\u0131\u015fma f\u0131rsat\u0131 buldu\u011fum Alp Ers\u00f6nmez, Safa Hendem, Mehmet Cem \u00dcnal, Emin \u0130nal ve Memduh Akatay\u2019\u0131n da birikimlerini aktarmas\u0131yla ve buna ek olarak Emre K\u00fc\u00e7\u00fckosman\u2019\u0131n y\u00f6netti\u011fi, ge\u00e7ti\u011fimiz haftalarda yay\u0131nlanan video klibimizin de dahil olmas\u0131yla birlikte, par\u00e7alar bir b\u00fct\u00fcn\u00fc olu\u015fturmu\u015f oldu ve ula\u015f\u0131lan bu noktada ald\u0131\u011f\u0131m\u0131z geri d\u00f6n\u00fc\u015fler bizi fazlas\u0131yla mutlu ediyor diyebilirim.\n\nSeni ge\u00e7 bulduk desek yan\u0131lm\u0131\u015f olur muyuz? Bu sorudan hareketle, m\u00fczikal yolculu\u011funun hikayesini de merak etmiyor de\u011filiz. \u0130\u00e7indeki cevheri fark edi\u015finin ve pe\u015fine d\u00fc\u015fmeye karar veri\u015finin hikayesini dinlemek isteriz.\n\nHayat\u0131mda hep m\u00fczik oldu asl\u0131nda, sadece kendimi enstr\u00fcman \u00e7al\u0131p \u015fark\u0131larla ifade etmeye ba\u015flamam \u00fcniversite y\u0131llar\u0131nda m\u00fcmk\u00fcn oldu.\n\nBir\u00e7ok farkl\u0131 m\u00fczikal projede yer ald\u0131ktan sonra 2000\u2019lerin ba\u015f\u0131nda Marmaris\u2019e yerle\u015ftim ve 2016 ya kadar uzanan s\u00fcre\u00e7te orada m\u00fczik \u00fcretmeye devam ettim ve sonras\u0131nda Deeperise ile yollar kesi\u015fti ve gerisi de \u2018Raf\u2019 ile ba\u015flayan heyecan dolu bir yolculuk.\n\nElbette seninle bulu\u015fmu\u015fken Raf\u2019\u0131 konu\u015fmamak olmaz. \u0130nan\u0131lmaz bir geri d\u00f6n\u00fc\u015f ald\u0131 \u015fark\u0131. \u015eark\u0131n\u0131n bir sihri, onu \u00f6zel yapan bir X fakt\u00f6r oldu\u011fundan bahsedebilir miyiz? Neydi sence bu ba\u015far\u0131n\u0131n s\u0131rr\u0131?\n\nRaf benim i\u00e7in \u00e7ok \u00f6zel bir \u015fark\u0131. Deeperise ile ona bakt\u0131\u011f\u0131m\u0131z bu a\u00e7\u0131dan bir\u00e7ok insan bakabildi diye d\u00fc\u015f\u00fcn\u00fcyorum. Bir nevi ortak noktalar ve samimiyet buldu insanlar. Kimi bir gitar melodisini sevdi kimi introsunu kimi s\u00f6zleri kimi arkadaki ku\u015f seslerini kimi de ritmini. Hepimizin oldu.\n\nSosyal medyan\u0131n da y\u00fckseli\u015fiyle bir \u015fark\u0131 patl\u0131yor ama bazen bu \u015fark\u0131y\u0131 s\u00f6yleyenin kim oldu\u011fu ayn\u0131 \u00f6l\u00e7\u00fcde bilinmiyor. Bu anlamda d\u00fcnyadaki dijitalle\u015fmenin nas\u0131l bir etkisi var sekt\u00f6re?\n\nKesinlikle olumlu bir etkisi oldu diyebilirim. M\u00fczisyenlerin evlerinde \u00fcrettikleri eserleri internet ortam\u0131nda yay\u0131nlayabilir olmas\u0131 y\u00fckledi\u011fimiz anl\u0131k hikayelerle sevdi\u011fimiz ho\u015fumuza giden \u015fark\u0131lar\u0131 arkada\u015flar\u0131m\u0131zla payla\u015fabilmemiz, etkile\u015fim s\u00fcrecini h\u0131zland\u0131rd\u0131 diyebilirim. Dijital m\u00fczik platformlar\u0131 sayesinde bir sonraki \u015fark\u0131y\u0131 tahmin etmek g\u00fcnden g\u00fcne zorla\u015ft\u0131.\n\nBu da m\u00fczikseverler i\u00e7in asl\u0131nda ucu a\u00e7\u0131k \u015fahane bir yolculuk.\n\nKula\u011f\u0131 pop, halk m\u00fczi\u011fi vs. gibi geleneksel t\u0131n\u0131larla \u015fekillenmi\u015f bu memleket i\u00e7in yeni bir m\u00fczi\u011fin temsilcilerinden oldu\u011fun s\u00f6ylenebilir. Festivallerde s\u0131k\u00e7a gen\u00e7lerle, \u00fcniversitelilerle bir araya geliyorsun. Bu anlamda dinleyiciyi nas\u0131l buluyorsun, m\u00fczi\u011fine etkileri ve tepkileri nas\u0131l?\n\nKula\u011f\u0131ma ho\u015f gelen, i\u00e7ime sinen, yenilik arz eden sound yap\u0131lar\u0131n\u0131 ke\u015ffetmeyi seviyorum diyebilirim. Festivallerde dinleyiciyle bir araya gelmek zaten ba\u015fl\u0131 ba\u015f\u0131na b\u00fcy\u00fcleyici bir durum. Hep bir a\u011f\u0131zdan \u015fark\u0131lar s\u00f6yleyebilmenin verdi\u011fi haz ve o etkile\u015fimin verdi\u011fi g\u00fc\u00e7 inan\u0131lmaz.\n\n\n\n\n\nM\u00fczik yapmak isteyen gen\u00e7lere ne \u00f6nerirsin? Bir\u00e7ok \u00fcniversiteli bu konuda hevesli\u2026\n\nYa\u015fanan s\u00fcre\u00e7 \u00e7ok dinamik. G\u00fcn\u00fcm\u00fcz teknolojisi daha fazla ses \u00e7\u0131kmas\u0131na m\u00fcsaade ediyor ve art\u0131k herkes evinden m\u00fczikal fikirlerini kaydedip internet ortam\u0131nda yay\u0131nlayabilir seviyeye geldi. Bu da bir\u00e7ok denemeyi beraberinde getiriyor asl\u0131nda. Yeni sound aray\u0131\u015flar\u0131n\u0131n ve denemelerin, yeni nefeslerin ve yeni seslerin kendilerini duyurmas\u0131 daha da m\u00fcmk\u00fcn olabiliyor. Benim na\u00e7izane tavsiyem hata yapmaktan, denemekten korkmamalar\u0131 ve finalde ortaya \u00e7\u0131kan fikirleri herhangi bir \u015fekilde kaydetmeye \u00e7al\u0131\u015fmalar\u0131 ve fokus gruplar\u0131 olu\u015fturup bu \u00e7al\u0131\u015fmalar\u0131 payla\u015fmalar\u0131 y\u00f6n\u00fcnde olurdu.\n\nBir de senden playlistinden birka\u00e7 nadide par\u00e7a istesek\u2026\n\nKhalid \u2013 Better / Drake - Passionfruit / Beady Belle - Moderation / Phartell Williams \u2013 Runnin / Josh Rouse - Come back / Sezen Aksu - Can\u0131ms\u0131n Sen / B\u00fclent Orta\u00e7gil - Bu i\u015f \u00e7ok zor Yonca / Simge \u2013 Yank\u0131 / Hande Yener - Apayr\u0131 / Cemali - Duymak istiyorum\n\n\n\nR\u00f6portaj: Erkmen \u00d6zb\u0131\u00e7ak\u00e7\u0131",
    "keywords": [
        "korkmamak",
        "\u00e7ok",
        "oldu",
        "bu",
        "hata",
        "asl\u0131nda",
        "sahnesinde",
        "yapmaktan",
        "yeni",
        "\u015fark\u0131",
        "kamp\u00fcs",
        "ve",
        "bir",
        "jabbar",
        "denemekten",
        "da",
        "kimi"
    ],
    "meta_keywords": [
        "\u00fcniversite",
        "jabbar",
        "kamp\u00fcs",
        "m\u00fczik",
        "raf"
    ],
    "publish_date": null,
    "summary": "Yak\u0131n zamanda yeni videon, Cesaretsizce Olmuyor\u2019u yay\u0131nlad\u0131n.\nB\u00f6ylece sondan ba\u015flam\u0131\u015f olal\u0131m.\nNas\u0131l bir i\u015f oldu, s\u00fcre\u00e7 ve ilk tepkiler nas\u0131ld\u0131, nas\u0131l?\n\u2018Cesaretsizce olmuyor\u2019 fikir olarak ilk akl\u0131ma d\u00fc\u015ft\u00fc\u011f\u00fcnden bu yana beni \u00e7ok heyecanland\u0131ran bir \u015fark\u0131 oldu.\nDenemekten, hata yapmaktan korkmamay\u0131 anlatmaya \u00e7al\u0131\u015ft\u0131\u011f\u0131m bir s\u00f6z ve melodi b\u00fct\u00fcnl\u00fc\u011f\u00fc asl\u0131nda.\nAlb\u00fcm s\u00fcrecinde \u00e7al\u0131\u015fma f\u0131rsat\u0131 buldu\u011fum Alp Ers\u00f6nmez, Safa Hendem, Mehmet Cem \u00dcnal, Emin \u0130nal ve Memduh Akatay\u2019\u0131n da birikimlerini aktarmas\u0131yla ve buna ek olarak Emre K\u00fc\u00e7\u00fckosman\u2019\u0131n y\u00f6netti\u011fi, ge\u00e7ti\u011fimiz haftalarda yay\u0131nlanan video klibimizin de dahil olmas\u0131yla birlikte, par\u00e7alar bir b\u00fct\u00fcn\u00fc olu\u015fturmu\u015f oldu ve ula\u015f\u0131lan bu noktada ald\u0131\u011f\u0131m\u0131z geri d\u00f6n\u00fc\u015fler bizi fazlas\u0131yla mutlu ediyor diyebilirim.\nSeni ge\u00e7 bulduk desek yan\u0131lm\u0131\u015f olur muyuz?\nBu sorudan hareketle, m\u00fczikal yolculu\u011funun hikayesini de merak etmiyor de\u011filiz.\n\u0130\u00e7indeki cevheri fark edi\u015finin ve pe\u015fine d\u00fc\u015fmeye karar veri\u015finin hikayesini dinlemek isteriz.\nHayat\u0131mda hep m\u00fczik oldu asl\u0131nda, sadece kendimi enstr\u00fcman \u00e7al\u0131p \u015fark\u0131larla ifade etmeye ba\u015flamam \u00fcniversite y\u0131llar\u0131nda m\u00fcmk\u00fcn oldu.\nBir\u00e7ok farkl\u0131 m\u00fczikal projede yer ald\u0131ktan sonra 2000\u2019lerin ba\u015f\u0131nda Marmaris\u2019e yerle\u015ftim ve 2016 ya kadar uzanan s\u00fcre\u00e7te orada m\u00fczik \u00fcretmeye devam ettim ve sonras\u0131nda Deeperise ile yollar kesi\u015fti ve gerisi de \u2018Raf\u2019 ile ba\u015flayan heyecan dolu bir yolculuk.\nElbette seninle bulu\u015fmu\u015fken Raf\u2019\u0131 konu\u015fmamak olmaz.\n\u0130nan\u0131lmaz bir geri d\u00f6n\u00fc\u015f ald\u0131 \u015fark\u0131.\n\u015eark\u0131n\u0131n bir sihri, onu \u00f6zel yapan bir X fakt\u00f6r oldu\u011fundan bahsedebilir miyiz?\nNeydi sence bu ba\u015far\u0131n\u0131n s\u0131rr\u0131?\nRaf benim i\u00e7in \u00e7ok \u00f6zel bir \u015fark\u0131.\nDeeperise ile ona bakt\u0131\u011f\u0131m\u0131z bu a\u00e7\u0131dan bir\u00e7ok insan bakabildi diye d\u00fc\u015f\u00fcn\u00fcyorum.\nBir nevi ortak noktalar ve samimiyet buldu insanlar.\nKimi bir gitar melodisini sevdi kimi introsunu kimi s\u00f6zleri kimi arkadaki ku\u015f seslerini kimi de ritmini.\nHepimizin oldu.\nSosyal medyan\u0131n da y\u00fckseli\u015fiyle bir \u015fark\u0131 patl\u0131yor ama bazen bu \u015fark\u0131y\u0131 s\u00f6yleyenin kim oldu\u011fu ayn\u0131 \u00f6l\u00e7\u00fcde bilinmiyor.\nBu anlamda d\u00fcnyadaki dijitalle\u015fmenin nas\u0131l bir etkisi var sekt\u00f6re?\nKesinlikle olumlu bir etkisi oldu diyebilirim.\nM\u00fczisyenlerin evlerinde \u00fcrettikleri eserleri internet ortam\u0131nda yay\u0131nlayabilir olmas\u0131 y\u00fckledi\u011fimiz anl\u0131k hikayelerle sevdi\u011fimiz ho\u015fumuza giden \u015fark\u0131lar\u0131 arkada\u015flar\u0131m\u0131zla payla\u015fabilmemiz, etkile\u015fim s\u00fcrecini h\u0131zland\u0131rd\u0131 diyebilirim.\nDijital m\u00fczik platformlar\u0131 sayesinde bir sonraki \u015fark\u0131y\u0131 tahmin etmek g\u00fcnden g\u00fcne zorla\u015ft\u0131.\nBu da m\u00fczikseverler i\u00e7in asl\u0131nda ucu a\u00e7\u0131k \u015fahane bir yolculuk.\nKula\u011f\u0131 pop, halk m\u00fczi\u011fi vs. gibi geleneksel t\u0131n\u0131larla \u015fekillenmi\u015f bu memleket i\u00e7in yeni bir m\u00fczi\u011fin temsilcilerinden oldu\u011fun s\u00f6ylenebilir.\nFestivallerde s\u0131k\u00e7a gen\u00e7lerle, \u00fcniversitelilerle bir araya geliyorsun.\nBu anlamda dinleyiciyi nas\u0131l buluyorsun, m\u00fczi\u011fine etkileri ve tepkileri nas\u0131l?\nKula\u011f\u0131ma ho\u015f gelen, i\u00e7ime sinen, yenilik arz eden sound yap\u0131lar\u0131n\u0131 ke\u015ffetmeyi seviyorum diyebilirim.\nFestivallerde dinleyiciyle bir araya gelmek zaten ba\u015fl\u0131 ba\u015f\u0131na b\u00fcy\u00fcleyici bir durum.\nHep bir a\u011f\u0131zdan \u015fark\u0131lar s\u00f6yleyebilmenin verdi\u011fi haz ve o etkile\u015fimin verdi\u011fi g\u00fc\u00e7 inan\u0131lmaz.\nM\u00fczik yapmak isteyen gen\u00e7lere ne \u00f6nerirsin?\nBir\u00e7ok \u00fcniversiteli bu konuda hevesli\u2026Ya\u015fanan s\u00fcre\u00e7 \u00e7ok dinamik.\nG\u00fcn\u00fcm\u00fcz teknolojisi daha fazla ses \u00e7\u0131kmas\u0131na m\u00fcsaade ediyor ve art\u0131k herkes evinden m\u00fczikal fikirlerini kaydedip internet ortam\u0131nda yay\u0131nlayabilir seviyeye geldi.\nBu da bir\u00e7ok denemeyi beraberinde getiriyor asl\u0131nda.\nYeni sound aray\u0131\u015flar\u0131n\u0131n ve denemelerin, yeni nefeslerin ve yeni seslerin kendilerini duyurmas\u0131 daha da m\u00fcmk\u00fcn olabiliyor.\nBenim na\u00e7izane tavsiyem hata yapmaktan, denemekten korkmamalar\u0131 ve finalde ortaya \u00e7\u0131kan fikirleri herhangi bir \u015fekilde kaydetmeye \u00e7al\u0131\u015fmalar\u0131 ve fokus gruplar\u0131 olu\u015fturup bu \u00e7al\u0131\u015fmalar\u0131 payla\u015fmalar\u0131 y\u00f6n\u00fcnde olurdu.\nBir de senden playlistinden birka\u00e7 nadide par\u00e7a istesek\u2026Khalid \u2013 Better / Drake - Passionfruit / Beady Belle - Moderation / Phartell Williams \u2013 Runnin / Josh Rouse - Come back / Sezen Aksu - Can\u0131ms\u0131n Sen / B\u00fclent Orta\u00e7gil - Bu i\u015f \u00e7ok zor Yonca / Simge \u2013 Yank\u0131 / Hande Yener - Apayr\u0131 / Cemali - Duymak istiyorumR\u00f6portaj: Erkmen \u00d6zb\u0131\u00e7ak\u00e7\u0131",
    "article_html": "",
    "meta_description": "\u00dclkede \u00e7e\u015fitlenip geli\u015fen m\u00fczik \u00fcretiminin gen\u00e7li\u011fe en de\u011ferli hediyelerinden birisi Jabbar. \u00dcniversite ve gen\u00e7lik festivallerinde sahne alarak Kamp\u00fcsl\u00fclerin kula\u011f\u0131nda da \u00f6nemli bir yer a\u00e7t\u0131 kendine. Ge\u00e7ti\u011fimiz senelerde Raf ile geni\u015f kitlelere seslenme f\u0131rsat\u0131 yakalayan \u015fark\u0131c\u0131yla yeni projesi Cesaretsizce Olmuyor...",
    "meta_lang": "tr"
}