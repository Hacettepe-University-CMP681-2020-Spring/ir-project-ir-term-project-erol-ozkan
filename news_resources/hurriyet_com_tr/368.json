{
    "article_id": "afa7942b1c70915156ced9599f1c2dd3.1590266172.0093493",
    "title": "Zaman zaman \u00e7ocuklar\u0131m\u0131n gelece\u011fi i\u00e7in endi\u015feleniyorum",
    "authors": [],
    "canonical_link": "https://www.hurriyet.com.tr/kelebek/hurriyet-cumartesi/zaman-zaman-cocuklarimin-gelecegi-icin-endiseleniyorum-41512303",
    "url": "http://hurriyet.com.tr/kelebek/hurriyet-cumartesi/zaman-zaman-cocuklarimin-gelecegi-icin-endiseleniyorum-41512303",
    "top_img": "https://i4.hurimg.com/i/hurriyet/75/0x0/5eb44a130f254428c84048fa.jpg",
    "meta_img": "https://i4.hurimg.com/i/hurriyet/75/0x0/5eb44a130f254428c84048fa.jpg",
    "movies": [],
    "text": "Anne olmaya nas\u0131l karar verdiniz?\n\nKendimi bildim bileli \u00e7ocuklar\u0131 \u00e7ok severdim. Do\u011fru insan da karar\u0131mda etkili oldu...\n\nBir annenin oyuncu olmas\u0131n\u0131n \u00e7ocuklar\u0131yla ileti\u015fimi a\u00e7\u0131s\u0131ndan art\u0131lar\u0131 oluyor mu?\n\nBu \u015fekilde bir ayr\u0131m yap\u0131labilir mi bilemiyorum ama ger\u00e7ek hayatta oyuncu bir yap\u0131ya sahip olmak meslekle \u00e7ok ba\u011flant\u0131l\u0131 olmayabilir. Ben de genel olarak \u00e7ocuklar\u0131n hayal d\u00fcnyas\u0131n\u0131 yakalayabilen bir anneyim.\n\nPeki sizin i\u00e7in anne olman\u0131n zor taraflar\u0131 neler\u0131?\n\nZaman zaman \u00e7ocuklar\u0131m\u0131n gelece\u011fi i\u00e7in endi\u015feleniyorum. Bu pandemi de g\u00f6sterdi ki maalesef \u00e7ocuklar\u0131m\u0131za g\u00fczel bir d\u00fcnya b\u0131rakm\u0131yoruz. Benim i\u00e7in anneli\u011fin en zor yan\u0131 bu; gelece\u011fe dair d\u00fc\u015f\u00fcnceliyim...\n\nEn son \u2018Pinokyo\u2019yu sahnelediniz. \u00c7ocuklar\u0131n\u0131z sizi sahnede g\u00f6r\u00fcnce nas\u0131l tepki verdi?\n\nProjeyi daha \u00e7ok o\u011flum Atlas\u2019\u0131 d\u00fc\u015f\u00fcnerek kabul ettim. Benim \u00e7ocuklu\u011fum sahnede ve kulislerde babam\u0131 seyrederek ge\u00e7ti. Atlas\u2019\u0131n da bunlar\u0131 ya\u015famas\u0131n\u0131 istedim. Tam da hayal etti\u011fim gibi oldu.\n\nBu pazar Anneler G\u00fcn\u00fc\u2019nde ne yapmay\u0131 planl\u0131yorsunuz?\n\nAnnem bizimle birlikte kal\u0131yor, hep beraber g\u00fczel bir kahvalt\u0131 yap\u0131p sohbet ederiz. Bir arada olmak anneler i\u00e7in en g\u00fczel \u015fey...\n\nKarantina d\u00f6nemini \u00e7ocu\u011funuza nas\u0131l a\u00e7\u0131klad\u0131n\u0131z?\n\nAtlas her \u015feyin fark\u0131nda, haberleri biliyor ve konuya h\u00e2kim. Evde kalman\u0131n g\u00fcvenli oldu\u011funu anlad\u0131 ve ikna etmek hi\u00e7 sorun olmad\u0131. Zaten t\u00fcm aile evdeysek ondan mutlusu yok. Arya \u00e7ok k\u00fc\u00e7\u00fck. Bah\u00e7e kom\u015fumuz arkada\u015f\u0131yla birbirlerine seslenip haberle\u015fiyorlar. Ama neden birlikte oynayamad\u0131klar\u0131n\u0131 hen\u00fcz anlayam\u0131yorlar.\n\nTando\u011fan\u2019\u0131n o\u011flu Atlas (5.5) neden evlere kapan\u0131ld\u0131\u011f\u0131n\u0131 anlayacak ya\u015fta. Ama Arya (1.5) kom\u015funun \u00e7ocu\u011fuyla neden oynayamad\u0131\u011f\u0131na ak\u0131l erdiremiyor.",
    "keywords": [
        "\u00e7ok",
        "g\u00fczel",
        "endi\u015feleniyorum",
        "i\u00e7in",
        "ve",
        "bir",
        "neden",
        "\u00e7ocuklar\u0131m\u0131n",
        "zaman",
        "nas\u0131l",
        "da",
        "zor",
        "gelece\u011fi",
        "ama"
    ],
    "meta_keywords": [
        "gazetehaberleri",
        "Anneler g\u00fcn\u00fc",
        "pandemi"
    ],
    "publish_date": null,
    "summary": "Anne olmaya nas\u0131l karar verdiniz?\nKendimi bildim bileli \u00e7ocuklar\u0131 \u00e7ok severdim.\nDo\u011fru insan da karar\u0131mda etkili oldu...Bir annenin oyuncu olmas\u0131n\u0131n \u00e7ocuklar\u0131yla ileti\u015fimi a\u00e7\u0131s\u0131ndan art\u0131lar\u0131 oluyor mu?\nBu \u015fekilde bir ayr\u0131m yap\u0131labilir mi bilemiyorum ama ger\u00e7ek hayatta oyuncu bir yap\u0131ya sahip olmak meslekle \u00e7ok ba\u011flant\u0131l\u0131 olmayabilir.\nBen de genel olarak \u00e7ocuklar\u0131n hayal d\u00fcnyas\u0131n\u0131 yakalayabilen bir anneyim.\nPeki sizin i\u00e7in anne olman\u0131n zor taraflar\u0131 neler\u0131?\nZaman zaman \u00e7ocuklar\u0131m\u0131n gelece\u011fi i\u00e7in endi\u015feleniyorum.\nBu pandemi de g\u00f6sterdi ki maalesef \u00e7ocuklar\u0131m\u0131za g\u00fczel bir d\u00fcnya b\u0131rakm\u0131yoruz.\nBenim i\u00e7in anneli\u011fin en zor yan\u0131 bu; gelece\u011fe dair d\u00fc\u015f\u00fcnceliyim...En son \u2018Pinokyo\u2019yu sahnelediniz.\n\u00c7ocuklar\u0131n\u0131z sizi sahnede g\u00f6r\u00fcnce nas\u0131l tepki verdi?\nProjeyi daha \u00e7ok o\u011flum Atlas\u2019\u0131 d\u00fc\u015f\u00fcnerek kabul ettim.\nBenim \u00e7ocuklu\u011fum sahnede ve kulislerde babam\u0131 seyrederek ge\u00e7ti.\nAtlas\u2019\u0131n da bunlar\u0131 ya\u015famas\u0131n\u0131 istedim.\nTam da hayal etti\u011fim gibi oldu.\nBu pazar Anneler G\u00fcn\u00fc\u2019nde ne yapmay\u0131 planl\u0131yorsunuz?\nAnnem bizimle birlikte kal\u0131yor, hep beraber g\u00fczel bir kahvalt\u0131 yap\u0131p sohbet ederiz.\nBir arada olmak anneler i\u00e7in en g\u00fczel \u015fey...Karantina d\u00f6nemini \u00e7ocu\u011funuza nas\u0131l a\u00e7\u0131klad\u0131n\u0131z?\nAtlas her \u015feyin fark\u0131nda, haberleri biliyor ve konuya h\u00e2kim.\nEvde kalman\u0131n g\u00fcvenli oldu\u011funu anlad\u0131 ve ikna etmek hi\u00e7 sorun olmad\u0131.\nZaten t\u00fcm aile evdeysek ondan mutlusu yok.\nArya \u00e7ok k\u00fc\u00e7\u00fck.\nBah\u00e7e kom\u015fumuz arkada\u015f\u0131yla birbirlerine seslenip haberle\u015fiyorlar.\nAma neden birlikte oynayamad\u0131klar\u0131n\u0131 hen\u00fcz anlayam\u0131yorlar.\nTando\u011fan\u2019\u0131n o\u011flu Atlas (5.5) neden evlere kapan\u0131ld\u0131\u011f\u0131n\u0131 anlayacak ya\u015fta.\nAma Arya (1.5) kom\u015funun \u00e7ocu\u011fuyla neden oynayamad\u0131\u011f\u0131na ak\u0131l erdiremiyor.",
    "article_html": "",
    "meta_description": "Asl\u0131 Tando\u011fan, oyunculu\u011funun yan\u0131 s\u0131ra arp sanat\u00e7\u0131s\u0131 ve iki \u00e7ocuk annesi. Karantina sebebiyle evden \u00e7\u0131kmad\u0131\u011f\u0131 \u015fu g\u00fcnlerde \u00e7ocuklar\u0131yla birlikte \u00e7ekip yay\u0131mlad\u0131\u011f\u0131 sempatik sosyal medya payla\u015f\u0131mlar\u0131yla dikkat \u00e7ekiyor.",
    "meta_lang": "tr"
}