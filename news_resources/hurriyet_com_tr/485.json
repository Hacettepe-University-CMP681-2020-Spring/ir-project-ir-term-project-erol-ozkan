{
    "article_id": "c85c7e7f167c8d35fed985b6820347c5.1590266264.96278",
    "title": "Ramazan ay\u0131 Facebook'a damga vurdu, aktif kullan\u0131m artt\u0131",
    "authors": [],
    "canonical_link": "https://www.hurriyet.com.tr/teknoloji/ramazan-ayi-facebooka-damga-vurdu-aktif-kullanim-artti-41523775",
    "url": "http://hurriyet.com.tr/teknoloji/ramazan-ayi-facebooka-damga-vurdu-aktif-kullanim-artti-41523775",
    "top_img": "https://i4.hurimg.com/i/hurriyet/75/0x0/5ec7da95d3806c1b545867ae.jpg",
    "meta_img": "https://i4.hurimg.com/i/hurriyet/75/0x0/5ec7da95d3806c1b545867ae.jpg",
    "movies": [],
    "text": "B\u00f6lgede ve d\u00fcnya genelinde etkilerini s\u00fcrd\u00fcren Kovid-19 pandemisi ve sosyal mesafe \u00f6nlemleri nedeniyle, insanlar bu y\u0131l kutsal Ramazan ay\u0131n\u0131 sevdikleriyle Facebook \u00fczerinden kutlad\u0131. \u015eirket, Ramazan\u2019\u0131n ba\u015flang\u0131c\u0131ndan beri 5 milyonu T\u00fcrkiye, Orta Do\u011fu ve Afrika\u2019y\u0131 kapsayan b\u00f6lgede ya\u015fayan 19 milyondan fazla insan\u0131n birbirine \u201cHay\u0131rl\u0131 Ramazanlar\u201d dile\u011finde bulundu\u011funu ve b\u00f6lgedeki 6,5 milyon insan\u0131n Ramazan\u2019la ilgili Facebook gruplar\u0131na \u00fcye oldu\u011funu a\u00e7\u0131klad\u0131.\n\nFacebook\u2019un \u00f6zellikle bu Ramazan\u2019da insanlara ve topluluklara bir araya gelerek yeni deneyimler yaratabilecekleri bir alan sunmaya verdi\u011fi \u00f6nemin alt\u0131n\u0131 \u00e7izen Facebook Orta Do\u011fu, Afrika ve T\u00fcrkiye B\u00f6lge Ba\u015fkan Yard\u0131mc\u0131s\u0131 Derya Matra\u015f, \u015f\u00f6yle konu\u015ftu: \u201cT\u00fcrkiye\u2019de ve d\u00fcnyan\u0131n d\u00f6rt bir yan\u0131nda devam eden k\u00fcresel pandemi ve karantina uygulamalar\u0131 sebebiyle bu y\u0131l Ramazan ay\u0131n\u0131n ge\u00e7mi\u015f y\u0131llara g\u00f6re olduk\u00e7a farkl\u0131 ge\u00e7ti\u011finin fark\u0131nday\u0131z. Biz de bu nedenle ailelerin, arkada\u015flar\u0131n ve topluluklar\u0131n platformlar\u0131m\u0131z \u00fczerinden bir araya gelerek yarat\u0131c\u0131 yollarla Ramazan ruhunu hayatta tutabildikleri sanal iftar sofralar\u0131 kurmalar\u0131n\u0131 istedik. Bu Ramazan ay\u0131nda binlerce insana \u2018bir arada olma\u2019 hissini ya\u015fatabildi\u011fimiz i\u00e7in b\u00fcy\u00fck mutluluk duyuyor ve herkese iyi bayramlar diliyoruz.\u201d\n\nFacebook, bu Ramazan ay\u0131n\u0131n ba\u015f\u0131nda Karag\u00f6z ve Hacivat g\u00f6lge oyununun yer ald\u0131\u011f\u0131 ve Facebook Watch i\u00e7erik \u00fcreticileri Nefis Yemek Tarifleri, Kafalar ve \u015eahangiller\u2019in katk\u0131da bulundu\u011fu bir video yay\u0131nlayarak T\u00fcrkiye\u2019deki toplulu\u011funa \u201cHepimizin evde kald\u0131\u011f\u0131 bu Ramazan ay\u0131nda gelin hep birlikte Facebook gruplar\u0131nda bulu\u015farak daha \u00f6nce hi\u00e7 olmad\u0131\u011f\u0131 kadar kalabal\u0131k iftar sofralar\u0131 kural\u0131m\u201d mesaj\u0131n\u0131 vermi\u015fti.",
    "keywords": [
        "t\u00fcrkiye",
        "damga",
        "bu",
        "artt\u0131",
        "facebook",
        "aktif",
        "orta",
        "vurdu",
        "facebooka",
        "ay\u0131",
        "\u00fczerinden",
        "y\u0131l",
        "ve",
        "bir",
        "ramazan",
        "sofralar\u0131",
        "kullan\u0131m"
    ],
    "meta_keywords": [
        "facebook",
        "sosyal medya",
        "ramazan",
        "ramazan bayram\u0131",
        "SeoHaber"
    ],
    "publish_date": null,
    "summary": "B\u00f6lgede ve d\u00fcnya genelinde etkilerini s\u00fcrd\u00fcren Kovid-19 pandemisi ve sosyal mesafe \u00f6nlemleri nedeniyle, insanlar bu y\u0131l kutsal Ramazan ay\u0131n\u0131 sevdikleriyle Facebook \u00fczerinden kutlad\u0131.\n\u015eirket, Ramazan\u2019\u0131n ba\u015flang\u0131c\u0131ndan beri 5 milyonu T\u00fcrkiye, Orta Do\u011fu ve Afrika\u2019y\u0131 kapsayan b\u00f6lgede ya\u015fayan 19 milyondan fazla insan\u0131n birbirine \u201cHay\u0131rl\u0131 Ramazanlar\u201d dile\u011finde bulundu\u011funu ve b\u00f6lgedeki 6,5 milyon insan\u0131n Ramazan\u2019la ilgili Facebook gruplar\u0131na \u00fcye oldu\u011funu a\u00e7\u0131klad\u0131.\nFacebook\u2019un \u00f6zellikle bu Ramazan\u2019da insanlara ve topluluklara bir araya gelerek yeni deneyimler yaratabilecekleri bir alan sunmaya verdi\u011fi \u00f6nemin alt\u0131n\u0131 \u00e7izen Facebook Orta Do\u011fu, Afrika ve T\u00fcrkiye B\u00f6lge Ba\u015fkan Yard\u0131mc\u0131s\u0131 Derya Matra\u015f, \u015f\u00f6yle konu\u015ftu: \u201cT\u00fcrkiye\u2019de ve d\u00fcnyan\u0131n d\u00f6rt bir yan\u0131nda devam eden k\u00fcresel pandemi ve karantina uygulamalar\u0131 sebebiyle bu y\u0131l Ramazan ay\u0131n\u0131n ge\u00e7mi\u015f y\u0131llara g\u00f6re olduk\u00e7a farkl\u0131 ge\u00e7ti\u011finin fark\u0131nday\u0131z.\nBiz de bu nedenle ailelerin, arkada\u015flar\u0131n ve topluluklar\u0131n platformlar\u0131m\u0131z \u00fczerinden bir araya gelerek yarat\u0131c\u0131 yollarla Ramazan ruhunu hayatta tutabildikleri sanal iftar sofralar\u0131 kurmalar\u0131n\u0131 istedik.\nBu Ramazan ay\u0131nda binlerce insana \u2018bir arada olma\u2019 hissini ya\u015fatabildi\u011fimiz i\u00e7in b\u00fcy\u00fck mutluluk duyuyor ve herkese iyi bayramlar diliyoruz.\u201dFacebook, bu Ramazan ay\u0131n\u0131n ba\u015f\u0131nda Karag\u00f6z ve Hacivat g\u00f6lge oyununun yer ald\u0131\u011f\u0131 ve Facebook Watch i\u00e7erik \u00fcreticileri Nefis Yemek Tarifleri, Kafalar ve \u015eahangiller\u2019in katk\u0131da bulundu\u011fu bir video yay\u0131nlayarak T\u00fcrkiye\u2019deki toplulu\u011funa \u201cHepimizin evde kald\u0131\u011f\u0131 bu Ramazan ay\u0131nda gelin hep birlikte Facebook gruplar\u0131nda bulu\u015farak daha \u00f6nce hi\u00e7 olmad\u0131\u011f\u0131 kadar kalabal\u0131k iftar sofralar\u0131 kural\u0131m\u201d mesaj\u0131n\u0131 vermi\u015fti.",
    "article_html": "",
    "meta_description": "M\u00fcsl\u00fcman toplulu\u011funun Ramazan bayram\u0131n\u0131 kutlayan Facebook, T\u00fcrkiye\u2019deki insanlar\u0131n bu ay boyunca Facebook \u00fczerinde ne kadar aktif olduklar\u0131n\u0131 ortaya koyan yeni veriler payla\u015ft\u0131. Facebook\u2019un payla\u015ft\u0131\u011f\u0131 verilere g\u00f6re T\u00fcrkiye, Facebook\u2019ta Ramazan\u2019\u0131 kutlayan \u00fclkeler aras\u0131nda b\u00f6lgede en \u00e7ok etkile\u015fim kuran ve aktif olan...",
    "meta_lang": "tr"
}