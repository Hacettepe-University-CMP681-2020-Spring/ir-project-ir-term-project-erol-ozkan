{
    "article_id": "918cfbb7c83c214f5c7b2ff630e71100.1590266013.384709",
    "title": "Galatasaray, Diagne i\u00e7in FIFA'ya ba\u015fvuracak",
    "authors": [],
    "canonical_link": "https://www.hurriyet.com.tr/sporarena/galatasaray-diagne-icin-fifaya-basvuracak-41440499",
    "url": "http://hurriyet.com.tr/sporarena/galatasaray-diagne-icin-fifaya-basvuracak-41440499",
    "top_img": "https://i4.hurimg.com/i/hurriyet/75/0x0/5e3bb3017152d8113cefb0b9.jpg",
    "meta_img": "https://i4.hurimg.com/i/hurriyet/75/0x0/5e3bb3017152d8113cefb0b9.jpg",
    "movies": [],
    "text": "Senegalli y\u0131ld\u0131z Bel\u00e7ika ekibine 3 milyon 350 bin euroya kiralanm\u0131\u015f, s\u00f6zle\u015fmesine de 13 milyon euro sat\u0131n alma opsiyonu konmu\u015ftu. Brugge'un disiplinsiz tav\u0131rlar\u0131 y\u00fcz\u00fcnden kadro d\u0131\u015f\u0131 b\u0131rakt\u0131\u011f\u0131 y\u0131ld\u0131z oyuncu giderek de\u011fer kayb\u0131 ya\u015f\u0131yor. \u00c7\u00fcnk\u00fc 28 ya\u015f\u0131ndaki oyuncu tak\u0131m\u0131n tesislerinde idmana bile \u00e7\u0131kam\u0131yor. Mecburi izin verilen Diagne ise \u00e7al\u0131\u015fmalar\u0131na bireysel olarak \u00fclkesi Senegal'de devam ediyor.\n\nSar\u0131-k\u0131rm\u0131z\u0131l\u0131lar Bel\u00e7ika ekibine \"3 milyon 350 bin euroyu \u00f6deyin, s\u00f6zle\u015fmesini feshedelim, oyuncuyu geri alal\u0131m\" teklifinde bulunmu\u015f ancak bu talep Brugge taraf\u0131ndan kabul edilmemi\u015fti.\n\nALTI AYDA \u00dc\u00c7 M\u0130LYON ER\u0130D\u0130\n\nBunun \u00fczerine Galatasaray Ba\u015fkan'\u0131 Mustafa Cengiz, Bel\u00e7ikal\u0131larla bir g\u00f6r\u00fc\u015fme daha yaparak Diagne'nin \u00e7al\u0131\u015fmalar\u0131na \u0130stanbul'da devam etmesini istediklerini iletti. Ancak bu teklif de kabul g\u00f6rmedi. Piyasa de\u011feri sadece birka\u00e7 ay i\u00e7inde 9 milyon eurodan 6 milyon euroya kadar d\u00fc\u015fen Diagne i\u00e7in sar\u0131-k\u0131rm\u0131z\u0131l\u0131lar son \u00e7are olarak FIFA'ya ba\u015fvurmaya haz\u0131rlan\u0131yor.\n\nGalatasaray y\u00f6netimi Diagne'nin tesislerde \u00e7al\u0131\u015fmas\u0131na bile izin verilmedi\u011fini belirtip, oyuncunun ya\u015fad\u0131\u011f\u0131 de\u011fer kayb\u0131ndan dolay\u0131 kul\u00fcb\u00fcn zarara u\u011frad\u0131\u011f\u0131n\u0131 vurgulayacak.\n\nGalatasaray, bu problemin \u00e7\u00f6z\u00fclmesi ad\u0131na oyuncunun Brugge'a kiralan\u0131rken s\u00f6zle\u015fmede belirtilen 13 milyon euroluk sat\u0131n alma opsiyonunun kullan\u0131lmas\u0131n\u0131 talep edecek.\n\nMUSTAFA CENG\u0130Z DIAGNE \u0130\u00c7\u0130N NE DED\u0130?\n\n\"Diagne'nin maa\u015f\u0131n\u0131 hala biz \u00f6d\u00fcyoruz; fakat Brugge kul\u00fcb\u00fcnden 2 milyon Euro alaca\u011f\u0131m\u0131z var. Gecikmi\u015f 1 milyon Euro kadar \u00fccreti \u00f6demediler. Bununla ilgili kendileriyle olan taleplerimizin d\u0131\u015f\u0131nda konu FIFA'l\u0131k hale gelecek\"\n\n\"Diagne \u00e7ok istendi. Taraftar\u0131m\u0131z da \u00e7ok istedi. Biz mali konuda \u00e7ok zorluk \u00e7ekerek onu ald\u0131k. Tutmad\u0131, olmad\u0131. Anderlecht ile Brugge kul\u00fcpleri onu almak i\u00e7in ciddi anlamda yar\u0131\u015ft\u0131lar. Futbolcu Brugge'\u00fc tercih etti. Brugge, Diagne'yi kendi tak\u0131m antrenman\u0131na alm\u0131yor. Futbolcuyu neredeyse \u00f6l\u00fcme mahkum ediyor. Biz yaz\u0131y\u0131 bug\u00fcn yazd\u0131k ve g\u00f6nderdik. Brugge kul\u00fcb\u00fc, sen benim en de\u011ferli yat\u0131r\u0131mlar\u0131ndan birini b\u00f6yle \u00e7\u00f6pe atamazs\u0131n. Buna hakk\u0131n yok. Hem paras\u0131n\u0131 \u00f6demiyorsun hem de futbolcuyu oldu\u011fu gibi b\u0131rak\u0131yorsun. Bu nedenle bize 15 k\u00fcs\u00fcr milyon Euro'ya yak\u0131n bedeli \u00f6demek durumundas\u0131n. Bununla ilgili gereken t\u00fcm legal tedbirleri alaca\u011f\u0131z. Bu yak\u0131\u015fmaz hi\u00e7bir kul\u00fcbe.\" (T\u00fcrkiye Gazetesi)\n\n\n\n\n\nKaybeden t\u00fcm iddaa kuponlar\u0131na %3'e varan iade sadece Misli.com'da, kat\u0131lmak i\u00e7in buraya t\u0131klay\u0131n!",
    "keywords": [
        "\u00e7ok",
        "diagne",
        "bu",
        "euro",
        "fifaya",
        "\u00e7al\u0131\u015fmalar\u0131na",
        "brugge",
        "milyon",
        "i\u00e7in",
        "euroya",
        "ba\u015fvuracak",
        "galatasaray",
        "biz"
    ],
    "meta_keywords": [
        "Mbaye Diagne",
        "Galatasaray",
        "Brugge",
        "FIFA"
    ],
    "publish_date": null,
    "summary": "Senegalli y\u0131ld\u0131z Bel\u00e7ika ekibine 3 milyon 350 bin euroya kiralanm\u0131\u015f, s\u00f6zle\u015fmesine de 13 milyon euro sat\u0131n alma opsiyonu konmu\u015ftu.\nBrugge'un disiplinsiz tav\u0131rlar\u0131 y\u00fcz\u00fcnden kadro d\u0131\u015f\u0131 b\u0131rakt\u0131\u011f\u0131 y\u0131ld\u0131z oyuncu giderek de\u011fer kayb\u0131 ya\u015f\u0131yor.\n\u00c7\u00fcnk\u00fc 28 ya\u015f\u0131ndaki oyuncu tak\u0131m\u0131n tesislerinde idmana bile \u00e7\u0131kam\u0131yor.\nMecburi izin verilen Diagne ise \u00e7al\u0131\u015fmalar\u0131na bireysel olarak \u00fclkesi Senegal'de devam ediyor.\nSar\u0131-k\u0131rm\u0131z\u0131l\u0131lar Bel\u00e7ika ekibine \"3 milyon 350 bin euroyu \u00f6deyin, s\u00f6zle\u015fmesini feshedelim, oyuncuyu geri alal\u0131m\" teklifinde bulunmu\u015f ancak bu talep Brugge taraf\u0131ndan kabul edilmemi\u015fti.\nALTI AYDA \u00dc\u00c7 M\u0130LYON ER\u0130D\u0130Bunun \u00fczerine Galatasaray Ba\u015fkan'\u0131 Mustafa Cengiz, Bel\u00e7ikal\u0131larla bir g\u00f6r\u00fc\u015fme daha yaparak Diagne'nin \u00e7al\u0131\u015fmalar\u0131na \u0130stanbul'da devam etmesini istediklerini iletti.\nAncak bu teklif de kabul g\u00f6rmedi.\nPiyasa de\u011feri sadece birka\u00e7 ay i\u00e7inde 9 milyon eurodan 6 milyon euroya kadar d\u00fc\u015fen Diagne i\u00e7in sar\u0131-k\u0131rm\u0131z\u0131l\u0131lar son \u00e7are olarak FIFA'ya ba\u015fvurmaya haz\u0131rlan\u0131yor.\nGalatasaray y\u00f6netimi Diagne'nin tesislerde \u00e7al\u0131\u015fmas\u0131na bile izin verilmedi\u011fini belirtip, oyuncunun ya\u015fad\u0131\u011f\u0131 de\u011fer kayb\u0131ndan dolay\u0131 kul\u00fcb\u00fcn zarara u\u011frad\u0131\u011f\u0131n\u0131 vurgulayacak.\nGalatasaray, bu problemin \u00e7\u00f6z\u00fclmesi ad\u0131na oyuncunun Brugge'a kiralan\u0131rken s\u00f6zle\u015fmede belirtilen 13 milyon euroluk sat\u0131n alma opsiyonunun kullan\u0131lmas\u0131n\u0131 talep edecek.\nMUSTAFA CENG\u0130Z DIAGNE \u0130\u00c7\u0130N NE DED\u0130?\n\"Diagne'nin maa\u015f\u0131n\u0131 hala biz \u00f6d\u00fcyoruz; fakat Brugge kul\u00fcb\u00fcnden 2 milyon Euro alaca\u011f\u0131m\u0131z var.\nGecikmi\u015f 1 milyon Euro kadar \u00fccreti \u00f6demediler.\nBununla ilgili kendileriyle olan taleplerimizin d\u0131\u015f\u0131nda konu FIFA'l\u0131k hale gelecek\"\"Diagne \u00e7ok istendi.\nTaraftar\u0131m\u0131z da \u00e7ok istedi.\nBiz mali konuda \u00e7ok zorluk \u00e7ekerek onu ald\u0131k.\nTutmad\u0131, olmad\u0131.\nAnderlecht ile Brugge kul\u00fcpleri onu almak i\u00e7in ciddi anlamda yar\u0131\u015ft\u0131lar.\nFutbolcu Brugge'\u00fc tercih etti.\nBrugge, Diagne'yi kendi tak\u0131m antrenman\u0131na alm\u0131yor.\nFutbolcuyu neredeyse \u00f6l\u00fcme mahkum ediyor.\nBiz yaz\u0131y\u0131 bug\u00fcn yazd\u0131k ve g\u00f6nderdik.\nBrugge kul\u00fcb\u00fc, sen benim en de\u011ferli yat\u0131r\u0131mlar\u0131ndan birini b\u00f6yle \u00e7\u00f6pe atamazs\u0131n.\nBuna hakk\u0131n yok.\nHem paras\u0131n\u0131 \u00f6demiyorsun hem de futbolcuyu oldu\u011fu gibi b\u0131rak\u0131yorsun.\nBu nedenle bize 15 k\u00fcs\u00fcr milyon Euro'ya yak\u0131n bedeli \u00f6demek durumundas\u0131n.\nBununla ilgili gereken t\u00fcm legal tedbirleri alaca\u011f\u0131z.\nBu yak\u0131\u015fmaz hi\u00e7bir kul\u00fcbe.\"\n(T\u00fcrkiye Gazetesi)Kaybeden t\u00fcm iddaa kuponlar\u0131na %3'e varan iade sadece Misli.com'da, kat\u0131lmak i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - Galatasaray'\u0131n bonuslar hari\u00e7 10 milyon euro \u00f6deyerek Kas\u0131mpa\u015fa'dan al\u0131p Brugge'a kiralad\u0131\u011f\u0131 Diagne'de i\u015fler kar\u0131\u015ft\u0131.",
    "meta_lang": "tr"
}