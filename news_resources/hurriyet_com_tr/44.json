{
    "article_id": "74954e149162ba54a2301663b86b414f.1590265638.248453",
    "title": "ASUS'tan yeni anakart serisi: AMD B550",
    "authors": [],
    "canonical_link": "https://www.hurriyet.com.tr/teknoloji/asustan-yeni-anakart-serisi-amd-b550-41523191",
    "url": "http://hurriyet.com.tr/teknoloji/asustan-yeni-anakart-serisi-amd-b550-41523191",
    "top_img": "https://i4.hurimg.com/i/hurriyet/75/0x0/5ec7510e2269a204d4df9a7d.jpg",
    "meta_img": "https://i4.hurimg.com/i/hurriyet/75/0x0/5ec7510e2269a204d4df9a7d.jpg",
    "movies": [],
    "text": "ASUS ayr\u0131ca B550 serisi anakart modellerini Wi-Fi 6, 2.5 Gbps Ethernet, sa\u011flam g\u00fc\u00e7 da\u011f\u0131t\u0131m\u0131, y\u00fcksek DRAM h\u0131z\u0131, BIOS Flashback ve yapay zeka destekli, g\u00fcr\u00fclt\u00fc engelleyici mikrofon gibi \u00f6zelliklerle dikkat \u00e7ekiyor. Yeni yapay zeka destekli g\u00fcr\u00fclt\u00fc engelleme teknolojisi arka plandaki sesleri ortadan kald\u0131rmak i\u00e7in geli\u015fmi\u015f filtrelerden yararlan\u0131yor. B550 yongas\u0131ndaki yerle\u015fik veri yollar\u0131 i\u00e7in de PCIe 3.0 g\u00fcncellemesi geliyor. Bu yenilikler sayesinde B550, orta seviye sistem toplamak isteyenler i\u00e7in harika bir platform haline geliyor.\n\nASUS m\u00fchendisleri ve tasar\u0131mc\u0131lar\u0131 \u00fc\u00e7 \u00fcr\u00fcn ailesi i\u00e7in toplam 11 adet B550 anakart geli\u015ftirdi. \u00dcst seviye ROG Strix modelleri verimli ve serin \u00e7al\u0131\u015fan VRM\u2019ler, geli\u015fmi\u015f ses teknolojisi ve Intel kontrolc\u00fcleriyle 2.5 Gbps Ethernet ve Wi-Fi 6 ba\u011flant\u0131 se\u00e7enekleri gibi \u00f6zelliklerle dolu. TUF Gaming modelleri \u00fcst d\u00fczey \u00f6zellikler ile sa\u011flaml\u0131\u011f\u0131 daha uygun maliyetli bir paket halinde sunuyor. Prime serisi ise genel ama\u00e7l\u0131 sistemler i\u00e7in gereken t\u00fcm \u00f6zellikleri b\u00fcnyesinde topluyor.\n\nROG Strix B550-E Gaming\n\nASUS, AMD\u2019nin y\u00fcksek performansl\u0131 i\u015flemcileri ve iki veya \u00fc\u00e7 adet geni\u015fletme kart\u0131 kullan\u0131lan sistemler i\u00e7in ROG Strix B550-E Gaming modelini haz\u0131rlad\u0131. AM4 soketini saran 14+2 g\u00fc\u00e7 a\u015famal\u0131 VRM, s\u00fcrekli y\u00fck alt\u0131ndayken \u00e7ok \u00e7ekirdekli i\u015flemcilerden performans almay\u0131 sa\u011fl\u0131yor. Sa\u011flamla\u015ft\u0131r\u0131lan PCIe x16 SafeSlot\u2019lar ise oyuncular ve i\u00e7erik \u00fcreticiler i\u00e7in ikili SLI veya \u00fc\u00e7l\u00fc CrossFireX deste\u011fiyle birden fazla GPU kullanmaya olanak veriyor.\n\nStrix B550-E Gaming\u2019teki alt\u0131 adet fan ba\u015fl\u0131\u011f\u0131 ile AiO ve pompa ba\u015fl\u0131klar\u0131 ihtiyaca g\u00f6re basit veya kapsaml\u0131 sistemler kurma f\u0131rsat\u0131 sunuyor. Q-Fan yaz\u0131l\u0131m\u0131n\u0131n sundu\u011fu otomatik fan h\u0131z\u0131 tespiti ve \u00e7ok say\u0131da \u00f6n ayarla s\u0131cakl\u0131\u011f\u0131 ve g\u00fcr\u00fclt\u00fc seviyesini d\u00fc\u015f\u00fcrmek kolayla\u015f\u0131yor. 110 mm uzunlu\u011fa kadar SSD\u2019lerin s\u0131\u011fabildi\u011fi \u00e7ift M.2 yuvas\u0131, yo\u011fun giri\u015f \u00e7\u0131k\u0131\u015f y\u00fck\u00fc alt\u0131ndayken s\u0131cakl\u0131\u011f\u0131n artmamas\u0131 i\u00e7in so\u011futma bloklar\u0131yla kapl\u0131. Strix B550-E Gaming\u2019te ayr\u0131ca Intel destekli 2.5 Gbps Ethernet ve Wi-Fi 6 kontrolc\u00fcleri yer al\u0131yor. Kablosuz kulakl\u0131klar, telefonlar ve tabletler i\u00e7in de Bluetooth 5.1 deste\u011fi sunuluyor.\n\nStrix B550-E\u2019de USB ba\u011flant\u0131 se\u00e7enekleri de olduk\u00e7a zengin. \u00dc\u00e7 adet USB 3.2 Gen 2 ba\u011flant\u0131s\u0131n\u0131n (bir adet Type-C ve iki adet Type-A) yan\u0131 s\u0131ra bir dizi USB 3.2 Gen 1 ve USB 2.0 giri\u015fi yer al\u0131yor. ASUS ayr\u0131ca bu modele, en yeni bilgisayar kasalar\u0131 i\u00e7in bir adet de USB 3.2 Gen 2 \u00f6n panel ba\u011flant\u0131s\u0131 ekledi.\n\n\u00dcst seviye SupremeFX S1220A ses yongas\u0131, cihazlar\u0131n sinyal t\u00fcr\u00fcn\u00fc otomatik olarak tespit edebilen bir USB-C Ses giri\u015fiyle birlikte geliyor. Bu giri\u015fi hem Type-C ses cihazlar\u0131yla hem de ihtiya\u00e7 halinde standart USB olarak kullanmak m\u00fcmk\u00fcn. Modelde toplam d\u00f6rt adet RGB ba\u015fl\u0131\u011f\u0131 bulunuyor. Bunlar\u0131n ikisi standart ba\u015fl\u0131k. Gen 2 adreslenebilir ba\u015fl\u0131k olan di\u011fer ikisi ise her LED\u2019i ayr\u0131 kontrol etme imkan\u0131 vermesinin yan\u0131 s\u0131ra d\u00fc\u015f\u00fck gecikme ve otomatik yap\u0131land\u0131rma \u00f6zelliklerine de sahip. Anakarta daha gizemli bir g\u00f6r\u00fcnt\u00fc vermek isteyenler t\u00fcm bu diyotlar\u0131 tek t\u0131kla kapatabiliyor. Modelde ayr\u0131ca, CPU olmadan da ayg\u0131t yaz\u0131l\u0131m\u0131n\u0131 g\u00fcncelleme imkan\u0131 veren BIOS FlashBack teknolojisi ve reset d\u00fc\u011fmesine farkl\u0131 g\u00f6revler atama f\u0131rsat\u0131 sunan FlexKey gibi \u00f6zellikler bulunuyor.\n\nROG Strix B550-F Gaming (Wi-Fi)\n\nROG Strix B550-F Gaming (Wi-Fi), performans odakl\u0131 fakat birka\u00e7 l\u00fcks \u00f6zelli\u011fe de sahip bir anakart arayan sistem toplay\u0131c\u0131lar\u0131na hitap ediyor. 12+2 g\u00fc\u00e7 a\u015famal\u0131 VRM en \u00fcst seviye Ryzen i\u015flemcilerine uygun ortam sa\u011flarken, sa\u011flam 8+4 pimli ProCool yedek g\u00fc\u00e7 ba\u011flant\u0131lar\u0131 da bu g\u00fc\u00e7 a\u015famalar\u0131na kesintisiz g\u00fc\u00e7 aktar\u0131yor.\n\nBu modelde Intel I255-V 2.5 Gbps Ethernet ba\u011flant\u0131s\u0131 ve Intel AX200 adapt\u00f6r\u00fcyle Wi-Fi 6 deste\u011fi sunuluyor. \u00dcst seviye SupremeFX S1220A codec ise benzersiz ses deneyimleri olu\u015fturma imkan\u0131 veriyor. Strix B550-F Gaming (Wi-Fi), RPG Strix ailesinin ay\u0131rt edici g\u00f6r\u00fcnt\u00fcs\u00fcn\u00fc ta\u015f\u0131yor. G\u00f6z al\u0131c\u0131 ROG g\u00f6z logosu, siber metin deseni ve entegre giri\u015f \u00e7\u0131k\u0131\u015f korumas\u0131yla \u015f\u0131k bir g\u00f6r\u00fcn\u00fcm sunuyor. Kullan\u0131c\u0131lar anakart\u0131n g\u00f6r\u00fcn\u00fcm\u00fcn\u00fc kendilerine g\u00f6re de\u011fi\u015ftirmek i\u00e7in standart ve Gen 2 adreslenebilir ba\u015fl\u0131klara \u00e7ok say\u0131da RGB LED \u015feridi ekleyebiliyor. Bunlar\u0131n t\u00fcm\u00fc Aura Sync ile kolayca yap\u0131land\u0131r\u0131labiliyor.\n\nROG Strix B550-I Gaming\n\nROG Strix B550-I Gaming iddial\u0131 k\u00fc\u00e7\u00fck sistemler i\u00e7in tasarland\u0131. Tasar\u0131m olarak Mini-ITX bi\u00e7iminde bir adet PCIe 4.0 x16 yuvas\u0131na yer bulunuyor fakat bu k\u00fc\u00e7\u00fck boyutun ba\u015fka avantajlar\u0131 var. Strix B550-I Gaming, bellek yuvalar\u0131 ve CPU aras\u0131ndaki iletken hatlar\u0131n\u0131n daha k\u0131sa olmas\u0131ndan yararlanarak uyumlu DIMM\u2019leri 5100 MHz ve \u00f6tesinde \u00e7al\u0131\u015ft\u0131rabiliyor. 8+2 g\u00fc\u00e7 a\u015famal\u0131 VRM, 3. nesil Ryzen i\u015flemciler i\u00e7in gayet uygun. VRM i\u00e7in aktif so\u011futma ve ProCool II tasar\u0131m\u0131m\u0131z\u0131 ta\u015f\u0131yan sekiz pimli ba\u011flant\u0131, Mini-ITX kasalar\u0131n dar ortam\u0131nda kesintisiz g\u00fc\u00e7 sa\u011fl\u0131yor.\n\n\u00d6nceden eklenen giri\u015f \u00e7\u0131k\u0131\u015f korumas\u0131n\u0131n \u00fczerinde USB 3.2 Gen 2 Type-C ve Type-A giri\u015fleri, Intel I225-V 2.5 Gbps Ethernet ba\u011flant\u0131s\u0131 bulunuyor. Anakartta ayr\u0131ca Intel AX200 Wi-Fi 6 ve Bluetooth 5.1 adapt\u00f6r\u00fc yer al\u0131yor. K\u00fc\u00e7\u00fck boyutlu sistemlerde h\u0131zl\u0131 harici depolama cihazlar\u0131 s\u0131k kullan\u0131ld\u0131\u011f\u0131ndan, ASUS m\u00fchendisleri en yeni bilgisayar kasalar\u0131 i\u00e7in \u00f6n panele bir adet USB 3.2 Gen 2 ba\u011flant\u0131s\u0131 ekledi. 3.5 mm ba\u011flant\u0131lar\u0131n t\u00fcm\u00fc hoparl\u00f6r, kulakl\u0131k veya mikrofon takarken kolayl\u0131k sa\u011flamak i\u00e7in farkl\u0131 renklerde LED\u2019lerle ayd\u0131nlat\u0131l\u0131yor. Bunlar\u0131n d\u0131\u015f\u0131nda, mikrofonlar ve kulakl\u0131klar i\u00e7in g\u00fcr\u00fclt\u00fc filtreli bir USB-C Ses giri\u015fi de bulunuyor.\n\nASUS TUF Gaming B550-Plus\n\nASUS TUF Gaming B550-Plus\u2019ta 8+2 DrMOS voltaj reg\u00fclat\u00f6r mod\u00fcl\u00fc bulunuyor. Anakartta VRM, yonga seti ve M.2 yuvalar\u0131n\u0131n y\u00fck alt\u0131ndayken serin kalmas\u0131 i\u00e7in de \u00e7ok say\u0131da b\u00fcy\u00fck so\u011futma blo\u011funa yer veriliyor. Ana PCIe 4.0 x16 yuvas\u0131 \u00e7ok b\u00fcy\u00fck ekran kartlar\u0131 kullan\u0131rken destek sa\u011flayan SafeSlot \u00f6zelli\u011fine sahip. Sa\u011flam pimlere sahip ProCool yedek ba\u011flant\u0131lar, y\u00fcksek g\u00fc\u00e7 t\u00fcketimi yapan i\u015flemcileri g\u00f6n\u00fcl rahatl\u0131\u011f\u0131yla kullanma imkan\u0131 veriyor.\n\nAnakarttaki her iki M.2 yuvas\u0131 da 110 mm uzunlu\u011fa kadar cihazlara uygun. \u0130ki PCIe yuvas\u0131 ise CroosFireX deste\u011fi veriyor. Arka panelde t\u00fcm modern USB giri\u015fi t\u00fcrleri bulunuyor. Dahili ba\u015fl\u0131k sayesinde bunlara Thunderbolt 3 ba\u011flant\u0131 se\u00e7ene\u011fini eklemek de m\u00fcmk\u00fcn. Giri\u015flerin yan\u0131ndaki BIOS Flashback d\u00fc\u011fmesi, CPU olmadan da UEFI g\u00fcncellemesi yapma f\u0131rsat\u0131 veriyor.\n\nTUF Gaming B550-Plus, 2.5 Gbps Ethernet ba\u011flant\u0131s\u0131yla geliyor. Wi-Fi 6 ve Bluetooth 5.1 ba\u011flant\u0131s\u0131 elde etmek i\u00e7in bir de M.2 E-key yuvas\u0131 bulunuyor. Bu modeldeki Realtek S1200A ses codec\u2019i, kulakl\u0131klarda sanal 3D \u00e7evresel ses etkisi i\u00e7in DTS Custom \u00f6zelli\u011fiyle destekleniyor. Bu \u00f6zellik sayesinde filmlerde ve uyumlu oyunlarda sesin konumunu alg\u0131lamak m\u00fcmk\u00fcn oluyor.\n\nGri ve siyah renklerdeki TUF Gaming tasar\u0131m\u0131 ve g\u00f6z al\u0131c\u0131 sar\u0131 hatlar, ek ayd\u0131nlatma i\u00e7in harika bir arka plan sunuyor. Bir adet Gen 2 adreslenebilir RGB LED ba\u015fl\u0131\u011f\u0131 ve iki adet standart ba\u015fl\u0131k, ek \u015feritlerle g\u00f6r\u00fcn\u00fcm\u00fc kolayca de\u011fi\u015ftirme imkan\u0131 veriyor.\n\nTUF Gaming B550M-Plus (Wi-Fi)\n\nASUS TUF Gaming B550M-Plus (Wi-Fi) modeli, TUF Gaming B550-Plus\u2019taki \u00f6zelliklerin \u00e7o\u011funu al\u0131p microATX bi\u00e7imine s\u0131\u011fd\u0131r\u0131yor. Bu anakart, ATX boyutlu karde\u015fiyle ayn\u0131 say\u0131da PCIe x16 ve M.2 yuvas\u0131na sahip. Aradaki temel fark, M.2 yuvalar\u0131ndan birinin 110 mm yerine standart 80 mm cihazlar\u0131 desteklemesi. Bunun kar\u015f\u0131l\u0131\u011f\u0131nda, bu model k\u00fc\u00e7\u00fck boyutlar\u0131yla daha uygun bir fiyata sahip.\n\nTUF Gaming B550M-Plus iki farkl\u0131 s\u00fcr\u00fcmle geliyor. Bunlardan birinde Intel AX200 Wi-Fi 6 ve Bluetooth 5.1 kontrolc\u00fcs\u00fc ve antenleri varken di\u011ferinde bu \u00f6zellikler bulunmuyor. Her iki s\u00fcr\u00fcmde de 2.5 Gbps Ethernet ba\u011flant\u0131s\u0131, DTS Custom destekli Realtek S1200A ses ve Gen 2 adreslenebilir \u015ferit ba\u011flant\u0131lar\u0131na sahip RGB LED ba\u015fl\u0131klar\u0131 yer al\u0131yor.\n\nTUF Gaming B550M-Plus (Wi-Fi)\n\nASUS TUF Gaming B550M-Plus (Wi-Fi) modeli, TUF Gaming B550-Plus\u2019taki \u00f6zelliklerin \u00e7o\u011funu al\u0131p microATX bi\u00e7imine s\u0131\u011fd\u0131r\u0131yor. Bu anakart, ATX boyutlu karde\u015fiyle ayn\u0131 say\u0131da PCIe x16 ve M.2 yuvas\u0131na sahip. Aradaki temel fark, M.2 yuvalar\u0131ndan birinin 110 mm yerine standart 80 mm cihazlar\u0131 desteklemesi. Bunun kar\u015f\u0131l\u0131\u011f\u0131nda, bu model k\u00fc\u00e7\u00fck boyutlar\u0131yla daha uygun bir fiyata sahip.\n\nTUF Gaming B550M-Plus iki farkl\u0131 s\u00fcr\u00fcmle geliyor. Bunlardan birinde Intel AX200 Wi-Fi 6 ve Bluetooth 5.1 kontrolc\u00fcs\u00fc ve antenleri varken di\u011ferinde bu \u00f6zellikler bulunmuyor. Her iki s\u00fcr\u00fcmde de 2.5 Gbps Ethernet ba\u011flant\u0131s\u0131, DTS Custom destekli Realtek S1200A ses ve Gen 2 adreslenebilir \u015ferit ba\u011flant\u0131lar\u0131na sahip RGB LED ba\u015fl\u0131klar\u0131 yer al\u0131yor.\n\nASUS Prime B550-Plus\n\nKendi serisinin en \u00fcst modeli olan ASUS Prime B550-Plus, orta seviye bir oyun sistemine g\u00fc\u00e7 vermeye veya g\u00fcnl\u00fck i\u015flerde kullan\u0131lacak AMD destekli bir sistemin temelini olu\u015fturmaya haz\u0131r. Orta seviye Ryzen i\u015flemciler i\u00e7in son derece uygun olan bu model, VRM ve yonga seti \u00fczerindeki so\u011futma bloklar\u0131yla stabil \u015fekilde \u00e7al\u0131\u015f\u0131yor.\n\n\u00c7ift GPU\u2019l\u0131 bir sistem isteyen kullan\u0131c\u0131lar CrossFire X destekli iki adet PCIe x16 yuvas\u0131yla buna kavu\u015fabiliyor. \u0130ki adet M.2 yuvas\u0131na ise 110 mm uzunlu\u011funda s\u00fcr\u00fcc\u00fcler tak\u0131labiliyor. Arkadaki USB 3.2 Gen 2 giri\u015fleri yeterli gelmedi\u011fi takdirde, tercihe ba\u011fl\u0131 al\u0131nan ASUS ThunderboltEX 3 kart\u0131n\u0131 ilgili ba\u015fl\u0131\u011fa yerle\u015ftirerek \u00e7evre birimleri i\u00e7in daha fazla bant geni\u015fli\u011fi elde edilebiliyor. Prime B550-Plus\u2019\u0131n sade tasar\u0131m\u0131 her sisteme uyum sa\u011flarken ayn\u0131 zamanda kasa ayd\u0131nlatmas\u0131 i\u00e7in de \u015f\u0131k bir arka plan sunuyor.\n\nASUS Prime B550M-A (Wi-Fi)\n\nOfislerde ve yatak odalar\u0131nda bo\u015f alan bulmak kolay olmad\u0131\u011f\u0131ndan, ASUS Prime B550M-A (Wi-Fi) modeli ATX sistemlerin giremedi\u011fi yerler i\u00e7in daha iyi bir se\u00e7enek haline geliyor. Bu model, Prime B550-Plus ile neredeyse ayn\u0131 \u00f6zellikleri daha k\u00fc\u00e7\u00fck microATX bi\u00e7iminde sunuyor.\n\nWi-Fi 6 standard\u0131 sayesinde bu anakart, kullan\u0131c\u0131lar\u0131n daha \u00f6nce kabloya ihtiya\u00e7 duydu\u011fu yerlerde kablosuz ba\u011flant\u0131 imkan\u0131 veriyor. Bu nedenle ASUS, Prime B550M-A\u2019y\u0131 yaln\u0131zca Gigabit Ethernet\u2019e sahip bir s\u00fcr\u00fcm veya Intel AX200 Wi-Fi 6 ve Bluetooth 5.1 adapt\u00f6r\u00fcne sahip bir s\u00fcr\u00fcm olarak iki farkl\u0131 \u015fekilde piyasaya s\u00fcr\u00fcyor.\n\nASUS Prime B550M-K\n\nK\u00fc\u00e7\u00fck boyutlu microATX bi\u00e7imi, sistem toplayanlar\u0131n geni\u015fleme olanaklar\u0131ndan \u00f6d\u00fcn vermeden alandan tasarruf etmesine imkan veriyor. \u0130\u015flemciye en son nesil PCIe 4.0 ile ba\u011flanan ana PCIe x16 yuvas\u0131 ve M.2 yuvas\u0131 yeni nesil cihazlarla maksimum bant geni\u015fli\u011fi sunuyor.\n\nAnakarttaki iki M.2 yuvas\u0131ndan birine 110 mm uzunlu\u011funda cihazlar yerle\u015ftirilebiliyor. Arka taraftaki giri\u015f \u00e7\u0131k\u0131\u015f panelinde iki adet USB 3.2 Gen 2 giri\u015finin yan\u0131 s\u0131ra USB 3.2 Gen 1 ba\u011flant\u0131lar\u0131 da bulunuyor. B\u00f6ylece anakarta tak\u0131lan t\u00fcm cihazlar\u0131n y\u00fcksek bant geni\u015fli\u011finden yararlanmas\u0131 sa\u011flan\u0131yor. Prime B550M-K\u2019daki HDMI, DVI-D ve D-sub ba\u011flant\u0131 noktalar\u0131 ise entegre grafi\u011fe sahip i\u015flemciler i\u00e7in \u00e7ok y\u00f6nl\u00fc se\u00e7enekler sunuyor.",
    "keywords": [
        "usb",
        "asustan",
        "b550",
        "serisi",
        "gaming",
        "bu",
        "adet",
        "amd",
        "anakart",
        "yeni",
        "i\u00e7in",
        "ve",
        "bir",
        "iki",
        "wifi",
        "gen"
    ],
    "meta_keywords": [
        "asus",
        "anakart",
        "teknoloji",
        "SeoHaber"
    ],
    "publish_date": null,
    "summary": "ASUS ayr\u0131ca B550 serisi anakart modellerini Wi-Fi 6, 2.5 Gbps Ethernet, sa\u011flam g\u00fc\u00e7 da\u011f\u0131t\u0131m\u0131, y\u00fcksek DRAM h\u0131z\u0131, BIOS Flashback ve yapay zeka destekli, g\u00fcr\u00fclt\u00fc engelleyici mikrofon gibi \u00f6zelliklerle dikkat \u00e7ekiyor.\nYeni yapay zeka destekli g\u00fcr\u00fclt\u00fc engelleme teknolojisi arka plandaki sesleri ortadan kald\u0131rmak i\u00e7in geli\u015fmi\u015f filtrelerden yararlan\u0131yor.\nB550 yongas\u0131ndaki yerle\u015fik veri yollar\u0131 i\u00e7in de PCIe 3.0 g\u00fcncellemesi geliyor.\nBu yenilikler sayesinde B550, orta seviye sistem toplamak isteyenler i\u00e7in harika bir platform haline geliyor.\nASUS m\u00fchendisleri ve tasar\u0131mc\u0131lar\u0131 \u00fc\u00e7 \u00fcr\u00fcn ailesi i\u00e7in toplam 11 adet B550 anakart geli\u015ftirdi.\n\u00dcst seviye ROG Strix modelleri verimli ve serin \u00e7al\u0131\u015fan VRM\u2019ler, geli\u015fmi\u015f ses teknolojisi ve Intel kontrolc\u00fcleriyle 2.5 Gbps Ethernet ve Wi-Fi 6 ba\u011flant\u0131 se\u00e7enekleri gibi \u00f6zelliklerle dolu.\nTUF Gaming modelleri \u00fcst d\u00fczey \u00f6zellikler ile sa\u011flaml\u0131\u011f\u0131 daha uygun maliyetli bir paket halinde sunuyor.\nPrime serisi ise genel ama\u00e7l\u0131 sistemler i\u00e7in gereken t\u00fcm \u00f6zellikleri b\u00fcnyesinde topluyor.\nROG Strix B550-E GamingASUS, AMD\u2019nin y\u00fcksek performansl\u0131 i\u015flemcileri ve iki veya \u00fc\u00e7 adet geni\u015fletme kart\u0131 kullan\u0131lan sistemler i\u00e7in ROG Strix B550-E Gaming modelini haz\u0131rlad\u0131.\nSa\u011flamla\u015ft\u0131r\u0131lan PCIe x16 SafeSlot\u2019lar ise oyuncular ve i\u00e7erik \u00fcreticiler i\u00e7in ikili SLI veya \u00fc\u00e7l\u00fc CrossFireX deste\u011fiyle birden fazla GPU kullanmaya olanak veriyor.\nStrix B550-E Gaming\u2019teki alt\u0131 adet fan ba\u015fl\u0131\u011f\u0131 ile AiO ve pompa ba\u015fl\u0131klar\u0131 ihtiyaca g\u00f6re basit veya kapsaml\u0131 sistemler kurma f\u0131rsat\u0131 sunuyor.\nQ-Fan yaz\u0131l\u0131m\u0131n\u0131n sundu\u011fu otomatik fan h\u0131z\u0131 tespiti ve \u00e7ok say\u0131da \u00f6n ayarla s\u0131cakl\u0131\u011f\u0131 ve g\u00fcr\u00fclt\u00fc seviyesini d\u00fc\u015f\u00fcrmek kolayla\u015f\u0131yor.\n110 mm uzunlu\u011fa kadar SSD\u2019lerin s\u0131\u011fabildi\u011fi \u00e7ift M.2 yuvas\u0131, yo\u011fun giri\u015f \u00e7\u0131k\u0131\u015f y\u00fck\u00fc alt\u0131ndayken s\u0131cakl\u0131\u011f\u0131n artmamas\u0131 i\u00e7in so\u011futma bloklar\u0131yla kapl\u0131.\nStrix B550-E Gaming\u2019te ayr\u0131ca Intel destekli 2.5 Gbps Ethernet ve Wi-Fi 6 kontrolc\u00fcleri yer al\u0131yor.\nKablosuz kulakl\u0131klar, telefonlar ve tabletler i\u00e7in de Bluetooth 5.1 deste\u011fi sunuluyor.\n\u00dc\u00e7 adet USB 3.2 Gen 2 ba\u011flant\u0131s\u0131n\u0131n (bir adet Type-C ve iki adet Type-A) yan\u0131 s\u0131ra bir dizi USB 3.2 Gen 1 ve USB 2.0 giri\u015fi yer al\u0131yor.\nASUS ayr\u0131ca bu modele, en yeni bilgisayar kasalar\u0131 i\u00e7in bir adet de USB 3.2 Gen 2 \u00f6n panel ba\u011flant\u0131s\u0131 ekledi.\n\u00dcst seviye SupremeFX S1220A ses yongas\u0131, cihazlar\u0131n sinyal t\u00fcr\u00fcn\u00fc otomatik olarak tespit edebilen bir USB-C Ses giri\u015fiyle birlikte geliyor.\nROG Strix B550-F Gaming (Wi-Fi)ROG Strix B550-F Gaming (Wi-Fi), performans odakl\u0131 fakat birka\u00e7 l\u00fcks \u00f6zelli\u011fe de sahip bir anakart arayan sistem toplay\u0131c\u0131lar\u0131na hitap ediyor.\nBu modelde Intel I255-V 2.5 Gbps Ethernet ba\u011flant\u0131s\u0131 ve Intel AX200 adapt\u00f6r\u00fcyle Wi-Fi 6 deste\u011fi sunuluyor.\nStrix B550-F Gaming (Wi-Fi), RPG Strix ailesinin ay\u0131rt edici g\u00f6r\u00fcnt\u00fcs\u00fcn\u00fc ta\u015f\u0131yor.\nG\u00f6z al\u0131c\u0131 ROG g\u00f6z logosu, siber metin deseni ve entegre giri\u015f \u00e7\u0131k\u0131\u015f korumas\u0131yla \u015f\u0131k bir g\u00f6r\u00fcn\u00fcm sunuyor.\nKullan\u0131c\u0131lar anakart\u0131n g\u00f6r\u00fcn\u00fcm\u00fcn\u00fc kendilerine g\u00f6re de\u011fi\u015ftirmek i\u00e7in standart ve Gen 2 adreslenebilir ba\u015fl\u0131klara \u00e7ok say\u0131da RGB LED \u015feridi ekleyebiliyor.\nTasar\u0131m olarak Mini-ITX bi\u00e7iminde bir adet PCIe 4.0 x16 yuvas\u0131na yer bulunuyor fakat bu k\u00fc\u00e7\u00fck boyutun ba\u015fka avantajlar\u0131 var.\nStrix B550-I Gaming, bellek yuvalar\u0131 ve CPU aras\u0131ndaki iletken hatlar\u0131n\u0131n daha k\u0131sa olmas\u0131ndan yararlanarak uyumlu DIMM\u2019leri 5100 MHz ve \u00f6tesinde \u00e7al\u0131\u015ft\u0131rabiliyor.\nVRM i\u00e7in aktif so\u011futma ve ProCool II tasar\u0131m\u0131m\u0131z\u0131 ta\u015f\u0131yan sekiz pimli ba\u011flant\u0131, Mini-ITX kasalar\u0131n dar ortam\u0131nda kesintisiz g\u00fc\u00e7 sa\u011fl\u0131yor.\n\u00d6nceden eklenen giri\u015f \u00e7\u0131k\u0131\u015f korumas\u0131n\u0131n \u00fczerinde USB 3.2 Gen 2 Type-C ve Type-A giri\u015fleri, Intel I225-V 2.5 Gbps Ethernet ba\u011flant\u0131s\u0131 bulunuyor.\nAnakartta ayr\u0131ca Intel AX200 Wi-Fi 6 ve Bluetooth 5.1 adapt\u00f6r\u00fc yer al\u0131yor.\nK\u00fc\u00e7\u00fck boyutlu sistemlerde h\u0131zl\u0131 harici depolama cihazlar\u0131 s\u0131k kullan\u0131ld\u0131\u011f\u0131ndan, ASUS m\u00fchendisleri en yeni bilgisayar kasalar\u0131 i\u00e7in \u00f6n panele bir adet USB 3.2 Gen 2 ba\u011flant\u0131s\u0131 ekledi.\nBunlar\u0131n d\u0131\u015f\u0131nda, mikrofonlar ve kulakl\u0131klar i\u00e7in g\u00fcr\u00fclt\u00fc filtreli bir USB-C Ses giri\u015fi de bulunuyor.\nASUS TUF Gaming B550-PlusASUS TUF Gaming B550-Plus\u2019ta 8+2 DrMOS voltaj reg\u00fclat\u00f6r mod\u00fcl\u00fc bulunuyor.\nAnakartta VRM, yonga seti ve M.2 yuvalar\u0131n\u0131n y\u00fck alt\u0131ndayken serin kalmas\u0131 i\u00e7in de \u00e7ok say\u0131da b\u00fcy\u00fck so\u011futma blo\u011funa yer veriliyor.\nWi-Fi 6 ve Bluetooth 5.1 ba\u011flant\u0131s\u0131 elde etmek i\u00e7in bir de M.2 E-key yuvas\u0131 bulunuyor.\nGri ve siyah renklerdeki TUF Gaming tasar\u0131m\u0131 ve g\u00f6z al\u0131c\u0131 sar\u0131 hatlar, ek ayd\u0131nlatma i\u00e7in harika bir arka plan sunuyor.\nBir adet Gen 2 adreslenebilir RGB LED ba\u015fl\u0131\u011f\u0131 ve iki adet standart ba\u015fl\u0131k, ek \u015feritlerle g\u00f6r\u00fcn\u00fcm\u00fc kolayca de\u011fi\u015ftirme imkan\u0131 veriyor.\nTUF Gaming B550M-Plus (Wi-Fi)ASUS TUF Gaming B550M-Plus (Wi-Fi) modeli, TUF Gaming B550-Plus\u2019taki \u00f6zelliklerin \u00e7o\u011funu al\u0131p microATX bi\u00e7imine s\u0131\u011fd\u0131r\u0131yor.\nBu anakart, ATX boyutlu karde\u015fiyle ayn\u0131 say\u0131da PCIe x16 ve M.2 yuvas\u0131na sahip.\nBunlardan birinde Intel AX200 Wi-Fi 6 ve Bluetooth 5.1 kontrolc\u00fcs\u00fc ve antenleri varken di\u011ferinde bu \u00f6zellikler bulunmuyor.\nHer iki s\u00fcr\u00fcmde de 2.5 Gbps Ethernet ba\u011flant\u0131s\u0131, DTS Custom destekli Realtek S1200A ses ve Gen 2 adreslenebilir \u015ferit ba\u011flant\u0131lar\u0131na sahip RGB LED ba\u015fl\u0131klar\u0131 yer al\u0131yor.\nTUF Gaming B550M-Plus (Wi-Fi)ASUS TUF Gaming B550M-Plus (Wi-Fi) modeli, TUF Gaming B550-Plus\u2019taki \u00f6zelliklerin \u00e7o\u011funu al\u0131p microATX bi\u00e7imine s\u0131\u011fd\u0131r\u0131yor.\nBu anakart, ATX boyutlu karde\u015fiyle ayn\u0131 say\u0131da PCIe x16 ve M.2 yuvas\u0131na sahip.\nBunlardan birinde Intel AX200 Wi-Fi 6 ve Bluetooth 5.1 kontrolc\u00fcs\u00fc ve antenleri varken di\u011ferinde bu \u00f6zellikler bulunmuyor.\nHer iki s\u00fcr\u00fcmde de 2.5 Gbps Ethernet ba\u011flant\u0131s\u0131, DTS Custom destekli Realtek S1200A ses ve Gen 2 adreslenebilir \u015ferit ba\u011flant\u0131lar\u0131na sahip RGB LED ba\u015fl\u0131klar\u0131 yer al\u0131yor.\nOrta seviye Ryzen i\u015flemciler i\u00e7in son derece uygun olan bu model, VRM ve yonga seti \u00fczerindeki so\u011futma bloklar\u0131yla stabil \u015fekilde \u00e7al\u0131\u015f\u0131yor.\n\u00c7ift GPU\u2019l\u0131 bir sistem isteyen kullan\u0131c\u0131lar CrossFire X destekli iki adet PCIe x16 yuvas\u0131yla buna kavu\u015fabiliyor.\nPrime B550-Plus\u2019\u0131n sade tasar\u0131m\u0131 her sisteme uyum sa\u011flarken ayn\u0131 zamanda kasa ayd\u0131nlatmas\u0131 i\u00e7in de \u015f\u0131k bir arka plan sunuyor.\nWi-Fi 6 standard\u0131 sayesinde bu anakart, kullan\u0131c\u0131lar\u0131n daha \u00f6nce kabloya ihtiya\u00e7 duydu\u011fu yerlerde kablosuz ba\u011flant\u0131 imkan\u0131 veriyor.\n\u0130\u015flemciye en son nesil PCIe 4.0 ile ba\u011flanan ana PCIe x16 yuvas\u0131 ve M.2 yuvas\u0131 yeni nesil cihazlarla maksimum bant geni\u015fli\u011fi sunuyor.\nArka taraftaki giri\u015f \u00e7\u0131k\u0131\u015f panelinde iki adet USB 3.2 Gen 2 giri\u015finin yan\u0131 s\u0131ra USB 3.2 Gen 1 ba\u011flant\u0131lar\u0131 da bulunuyor.\nPrime B550M-K\u2019daki HDMI, DVI-D ve D-sub ba\u011flant\u0131 noktalar\u0131 ise entegre grafi\u011fe sahip i\u015flemciler i\u00e7in \u00e7ok y\u00f6nl\u00fc se\u00e7enekler sunuyor.",
    "article_html": "",
    "meta_description": "ASUS, PCI Express 4.0 teknolojisini orta seviye sistemlere getiren AMD B550 yonga setiyle donat\u0131lm\u0131\u015f yeni anakartlar\u0131n\u0131 duyurdu. AMD B550 anakartlar, 3. Nesil AMD Ryzen masa\u00fcst\u00fc i\u015flemcilerle genel ama\u00e7l\u0131 20 adet PCIe 4.0 veri yolu kullanmaya olanak veriyor. T\u00fcm yeni ASUS B550 anakartlarda, ana PCIe yuvas\u0131 16 veri...",
    "meta_lang": "tr"
}