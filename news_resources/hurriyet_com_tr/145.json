{
    "article_id": "2f0f8da0590557919652f09079e5a9f2.1590265831.4070613",
    "title": "Robotik cerrahiyle el de\u011fmeden yapay mesane",
    "authors": [],
    "canonical_link": "https://www.hurriyet.com.tr/kelebek/saglik/robotik-cerrahiyle-el-degmeden-yapay-mesane-40875394",
    "url": "http://hurriyet.com.tr/kelebek/saglik/robotik-cerrahiyle-el-degmeden-yapay-mesane-40875394",
    "top_img": "https://i4.hurimg.com/i/hurriyet/75/0x0/5b361cd2537a0019202db708.jpg",
    "meta_img": "https://i4.hurimg.com/i/hurriyet/75/0x0/5b361cd2537a0019202db708.jpg",
    "movies": [],
    "text": "HASTALIKTAN KURTULMA ORANI HER GE\u00c7EN G\u00dcN ARTIYOR!\n\nRobotik cerrahide alan\u0131nda ilklere imza atan hekimin a\u00e7\u0131klamalar\u0131na g\u00f6re robotik cerrahi, mesane kanseri hastalar\u0131 i\u00e7in b\u00fcy\u00fck bir \u00fcmit \u0131\u015f\u0131\u011f\u0131 oldu. Kanserden kurtulma \u015fans\u0131n\u0131 art\u0131ran bu bulu\u015fun, hem hasta hem de hekim a\u00e7\u0131s\u0131ndan \u00e7e\u015fitli avantajlar\u0131 mevcut. Cerrahi teknolojinin 15 kat b\u00fcy\u00fctmeli g\u00f6r\u00fcnt\u00fc sa\u011flamas\u0131, operasyonun daha ba\u015far\u0131l\u0131 bir \u015fekilde ger\u00e7ekle\u015fmesine ve k\u0131sa s\u00fcrede tamamlanmas\u0131na katk\u0131da bulunuyor. Minyat\u00fcr \u015feklindeki cerrahi kollar, el titremesine izin vermeyen 3 boyutlu g\u00f6r\u00fcnt\u00fc ise cerraha avantaj sa\u011flayan fakt\u00f6rlerden birka\u00e7\u0131. Orgazm hissinin s\u00fcrd\u00fcr\u00fclebilmesi, idrar bo\u015faltma, idrar tutma, depolama ve cinsel fonksiyonlar\u0131n devam\u0131 ise tedavinin hastalara sa\u011flad\u0131\u011f\u0131 avantajlar aras\u0131nda.\n\nS\u0130N\u0130RLER\u0130N HASAR G\u00d6RMEMES\u0130, C\u0130NSEL FONKS\u0130YONLARIN DEVAM ETMES\u0130 A\u00c7ISINDAN \u00d6NEML\u0130!\n\nYapay mesane uygulamas\u0131n\u0131n hastalara sa\u011flad\u0131\u011f\u0131 en \u00f6nemli avantajlardan biri cinsel fonksiyonlar\u0131n devaml\u0131l\u0131\u011f\u0131d\u0131r. Hastan\u0131n sa\u011fl\u0131kl\u0131 bir \u015fekilde cinsel ili\u015fkiye girebilmesi, ba\u015fta sinir sistemi olmak \u00fczere doku ve organlar\u0131n hasar g\u00f6rmemesi robotik cerrahi ile sa\u011flanabilmektedir.\n\nAMEL\u0130YATTA KANAMA VE AMEL\u0130YAT SONRASI BA\u011eIRSAK TIKANIKLIKLARI G\u0130B\u0130 \u0130STENMEYEN DURUMLAR M\u0130N\u0130MAL!\n\nMesane kanserinde robotik cerrahinin en \u00f6nemli avantaj\u0131 ise ameliyat s\u0131ras\u0131nda kanama miktar\u0131n\u0131n az olmas\u0131 ve ba\u011f\u0131rsaklara hi\u00e7 el de\u011fmemesinden dolay\u0131 ameliyat sonras\u0131 g\u00f6r\u00fclen ba\u011f\u0131rsak t\u0131kan\u0131kl\u0131\u011f\u0131 durumlar\u0131n\u0131n neredeyse g\u00f6r\u00fclmemesidir. Operasyon esnas\u0131nda mesane ile birlikte prostat, idrar yollar\u0131n\u0131n belirli bir k\u0131sm\u0131, meni keseleri ve lenf dokular\u0131 \u00e7\u0131kart\u0131l\u0131r. Yap\u0131lan cerrahi m\u00fcdahale sonucunda ne kadar \u00e7ok lenf d\u00fc\u011f\u00fcmleri \u00e7\u0131kart\u0131l\u0131rsa hastan\u0131n ya\u015fam s\u00fcresi de o denli uzar. Lenf d\u00fc\u011f\u00fcmleri ve mesane \u00e7\u0131kart\u0131ld\u0131ktan sonra ince ba\u011f\u0131rsa\u011f\u0131n 40-60 santimetrelik k\u0131sm\u0131 al\u0131n\u0131r. Ard\u0131ndan ba\u011f\u0131rsak, otomatik diki\u015f atma makinesi ile idrar kesesi haline getirilir. En son a\u015famada ise yeni idrar kesesinin ana idrar yollar\u0131na ve \u00fcreterlere ba\u011flant\u0131s\u0131 ger\u00e7ekle\u015ftirilir ve i\u015flem tamamlan\u0131r.\n\nDiki\u015flerin kaynamas\u0131 i\u00e7in ameliyattan sonra 10-15 g\u00fcn sonda kullan\u0131lmas\u0131 gerekir. Sonda \u00e7\u0131kart\u0131ld\u0131ktan sonra hastaya yeni yapay mesane ile idrar yapma e\u011fitimi verilir. Hasta, 4-5 g\u00fcn sonra yeni mesane ile idrar yapmay\u0131 \u00f6\u011frenecek ve idrar\u0131n\u0131 rahatl\u0131kla bo\u015faltabilir hale gelecektir.\n\nCerrahi uygulama sonras\u0131 hastan\u0131n sosyal ya\u015fant\u0131s\u0131nda hi\u00e7bir de\u011fi\u015fiklik olmaz. Konforlu ya\u015fant\u0131s\u0131na ayn\u0131 \u015fekilde devam edebilir ve rahatl\u0131kla idrar\u0131n\u0131 yapabilir.\n\nMESANE KANSER\u0130 TEDAV\u0130S\u0130NDE ROBOT\u0130K CERRAH\u0130N\u0130N FAYDALARI\n\n-- El de\u011fmeden tamamen robotik olarak yap\u0131lan konforlu bir operasyon\n\n-- Ameliyat an\u0131nda ve sonras\u0131nda kanama olmamas\u0131\n\n-- 3 boyutlu 15 kat b\u00fcy\u00fct\u00fclm\u00fc\u015f cerrahi imkan\u0131yla t\u00fcm\u00f6r\u00fcn kolay temizlenmesi\n\n-- Ameliyat sonras\u0131 \u00e7ok h\u0131zl\u0131 bir \u015fekilde normal hayata d\u00f6n\u00fc\u015f\n\n-- Ameliyat sonras\u0131 barsak t\u0131kan\u0131kl\u0131\u011f\u0131 gibi istenmeyen etkilerin minimal olmas\u0131\n\n-- Ameliyat sonras\u0131 cinsel fonksiyonlar\u0131n y\u00fcksek oranda korunmas\u0131\n\narpanetmedya.com'a katk\u0131lar\u0131 i\u00e7in te\u015fekk\u00fcrler.",
    "keywords": [
        "cerrahi",
        "sonra",
        "yapay",
        "cerrahiyle",
        "robotik",
        "sonras\u0131",
        "el",
        "mesane",
        "ve",
        "bir",
        "idrar",
        "ameliyat",
        "de\u011fmeden",
        "ile",
        "\u015fekilde"
    ],
    "meta_keywords": [
        "volkan tu\u011fcu",
        "mesane kanseri",
        "robotik cerrahi",
        "yapay mesane"
    ],
    "publish_date": null,
    "summary": "HASTALIKTAN KURTULMA ORANI HER GE\u00c7EN G\u00dcN ARTIYOR!\nRobotik cerrahide alan\u0131nda ilklere imza atan hekimin a\u00e7\u0131klamalar\u0131na g\u00f6re robotik cerrahi, mesane kanseri hastalar\u0131 i\u00e7in b\u00fcy\u00fck bir \u00fcmit \u0131\u015f\u0131\u011f\u0131 oldu.\nKanserden kurtulma \u015fans\u0131n\u0131 art\u0131ran bu bulu\u015fun, hem hasta hem de hekim a\u00e7\u0131s\u0131ndan \u00e7e\u015fitli avantajlar\u0131 mevcut.\nCerrahi teknolojinin 15 kat b\u00fcy\u00fctmeli g\u00f6r\u00fcnt\u00fc sa\u011flamas\u0131, operasyonun daha ba\u015far\u0131l\u0131 bir \u015fekilde ger\u00e7ekle\u015fmesine ve k\u0131sa s\u00fcrede tamamlanmas\u0131na katk\u0131da bulunuyor.\nMinyat\u00fcr \u015feklindeki cerrahi kollar, el titremesine izin vermeyen 3 boyutlu g\u00f6r\u00fcnt\u00fc ise cerraha avantaj sa\u011flayan fakt\u00f6rlerden birka\u00e7\u0131.\nOrgazm hissinin s\u00fcrd\u00fcr\u00fclebilmesi, idrar bo\u015faltma, idrar tutma, depolama ve cinsel fonksiyonlar\u0131n devam\u0131 ise tedavinin hastalara sa\u011flad\u0131\u011f\u0131 avantajlar aras\u0131nda.\nS\u0130N\u0130RLER\u0130N HASAR G\u00d6RMEMES\u0130, C\u0130NSEL FONKS\u0130YONLARIN DEVAM ETMES\u0130 A\u00c7ISINDAN \u00d6NEML\u0130!\nYapay mesane uygulamas\u0131n\u0131n hastalara sa\u011flad\u0131\u011f\u0131 en \u00f6nemli avantajlardan biri cinsel fonksiyonlar\u0131n devaml\u0131l\u0131\u011f\u0131d\u0131r.\nHastan\u0131n sa\u011fl\u0131kl\u0131 bir \u015fekilde cinsel ili\u015fkiye girebilmesi, ba\u015fta sinir sistemi olmak \u00fczere doku ve organlar\u0131n hasar g\u00f6rmemesi robotik cerrahi ile sa\u011flanabilmektedir.\nAMEL\u0130YATTA KANAMA VE AMEL\u0130YAT SONRASI BA\u011eIRSAK TIKANIKLIKLARI G\u0130B\u0130 \u0130STENMEYEN DURUMLAR M\u0130N\u0130MAL!\nMesane kanserinde robotik cerrahinin en \u00f6nemli avantaj\u0131 ise ameliyat s\u0131ras\u0131nda kanama miktar\u0131n\u0131n az olmas\u0131 ve ba\u011f\u0131rsaklara hi\u00e7 el de\u011fmemesinden dolay\u0131 ameliyat sonras\u0131 g\u00f6r\u00fclen ba\u011f\u0131rsak t\u0131kan\u0131kl\u0131\u011f\u0131 durumlar\u0131n\u0131n neredeyse g\u00f6r\u00fclmemesidir.\nOperasyon esnas\u0131nda mesane ile birlikte prostat, idrar yollar\u0131n\u0131n belirli bir k\u0131sm\u0131, meni keseleri ve lenf dokular\u0131 \u00e7\u0131kart\u0131l\u0131r.\nYap\u0131lan cerrahi m\u00fcdahale sonucunda ne kadar \u00e7ok lenf d\u00fc\u011f\u00fcmleri \u00e7\u0131kart\u0131l\u0131rsa hastan\u0131n ya\u015fam s\u00fcresi de o denli uzar.\nLenf d\u00fc\u011f\u00fcmleri ve mesane \u00e7\u0131kart\u0131ld\u0131ktan sonra ince ba\u011f\u0131rsa\u011f\u0131n 40-60 santimetrelik k\u0131sm\u0131 al\u0131n\u0131r.\nArd\u0131ndan ba\u011f\u0131rsak, otomatik diki\u015f atma makinesi ile idrar kesesi haline getirilir.\nEn son a\u015famada ise yeni idrar kesesinin ana idrar yollar\u0131na ve \u00fcreterlere ba\u011flant\u0131s\u0131 ger\u00e7ekle\u015ftirilir ve i\u015flem tamamlan\u0131r.\nDiki\u015flerin kaynamas\u0131 i\u00e7in ameliyattan sonra 10-15 g\u00fcn sonda kullan\u0131lmas\u0131 gerekir.\nSonda \u00e7\u0131kart\u0131ld\u0131ktan sonra hastaya yeni yapay mesane ile idrar yapma e\u011fitimi verilir.\nHasta, 4-5 g\u00fcn sonra yeni mesane ile idrar yapmay\u0131 \u00f6\u011frenecek ve idrar\u0131n\u0131 rahatl\u0131kla bo\u015faltabilir hale gelecektir.\nCerrahi uygulama sonras\u0131 hastan\u0131n sosyal ya\u015fant\u0131s\u0131nda hi\u00e7bir de\u011fi\u015fiklik olmaz.\nKonforlu ya\u015fant\u0131s\u0131na ayn\u0131 \u015fekilde devam edebilir ve rahatl\u0131kla idrar\u0131n\u0131 yapabilir.\nMESANE KANSER\u0130 TEDAV\u0130S\u0130NDE ROBOT\u0130K CERRAH\u0130N\u0130N FAYDALARI-- El de\u011fmeden tamamen robotik olarak yap\u0131lan konforlu bir operasyon-- Ameliyat an\u0131nda ve sonras\u0131nda kanama olmamas\u0131-- 3 boyutlu 15 kat b\u00fcy\u00fct\u00fclm\u00fc\u015f cerrahi imkan\u0131yla t\u00fcm\u00f6r\u00fcn kolay temizlenmesi-- Ameliyat sonras\u0131 \u00e7ok h\u0131zl\u0131 bir \u015fekilde normal hayata d\u00f6n\u00fc\u015f-- Ameliyat sonras\u0131 barsak t\u0131kan\u0131kl\u0131\u011f\u0131 gibi istenmeyen etkilerin minimal olmas\u0131-- Ameliyat sonras\u0131 cinsel fonksiyonlar\u0131n y\u00fcksek oranda korunmas\u0131arpanetmedya.com'a katk\u0131lar\u0131 i\u00e7in te\u015fekk\u00fcrler.",
    "article_html": "",
    "meta_description": "Mesane duvar\u0131ndaki dokularda olu\u015fan k\u00f6t\u00fc huylu t\u00fcm\u00f6r olarak nitelendirilen mesane kanseri, idrar yollar\u0131nda yanma hissi, a\u011fr\u0131s\u0131z kanama ve p\u0131ht\u0131 at\u0131m\u0131 gibi belirtilerle kendini g\u00f6sterir. Sigara i\u00e7imi ve kimyasal maddelere maruz kalma gibi nedenlerin yan\u0131 s\u0131ra genetik etkenlerden dolay\u0131 da ortaya \u00e7\u0131kabilen mesane...",
    "meta_lang": "tr"
}