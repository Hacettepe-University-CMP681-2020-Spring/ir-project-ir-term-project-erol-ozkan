{
    "article_id": "9ce082827d4864e88a4c5ec2b462775e.1590265698.8138585",
    "title": "Can Kantar: T\u00fcketicinin fiyat\u0131 ve \u015firketini se\u00e7me hakk\u0131 elinden al\u0131nmamal\u0131",
    "authors": [],
    "canonical_link": "https://www.hurriyet.com.tr/ekonomi/sigorta/can-kantar-tuketicinin-fiyati-ve-sirketini-secme-hakki-elinden-alinmamali-41513077",
    "url": "http://hurriyet.com.tr/ekonomi/sigorta/can-kantar-tuketicinin-fiyati-ve-sirketini-secme-hakki-elinden-alinmamali-41513077",
    "top_img": "https://i4.hurimg.com/i/hurriyet/75/0x0/5eb56bf2d3806c26e84d13d0.jpg",
    "meta_img": "https://i4.hurimg.com/i/hurriyet/75/0x0/5eb56bf2d3806c26e84d13d0.jpg",
    "movies": [],
    "text": "Zorunlu Trafik Sigortas\u0131 isminden de belli oldu\u011fu gibi 'Zorunlu' bir sigorta. Teminatlar\u0131 Devlet belirliyor. Bu sigorta ile ara\u00e7lar\u0131n di\u011fer araca verece\u011fi zararlar kar\u015f\u0131lan\u0131yor. Bu sigortan\u0131n sat\u0131\u015f\u0131n\u0131 ise sigorta \u015firketleri yap\u0131yor. Ge\u00e7mi\u015f d\u00f6nemde serbest piyasa ko\u015fullar\u0131 tam uyguland\u0131\u011f\u0131nda \u00e7e\u015fitli sorunlar ya\u015fand\u0131. Bu nedenle Tavan fiyat uygulamas\u0131 getirildi. Bu seferde her yapt\u0131\u011f\u0131 poli\u00e7eden daha poli\u00e7eyi yapt\u0131\u011f\u0131 anda y\u00fczde 10-15 zarar edece\u011fini bilen sigorta \u015firketleri poli\u00e7e kesmemek i\u00e7in ayak s\u00fcr\u00fcd\u00fc. Bu defa da sigorta yapt\u0131r\u0131lamaz oldu. Sonra Devlet taraf\u0131 dedi ki; \u201cBiz bu riskli, yani s\u00fcrekli kaza yapan sigortal\u0131lar\u0131 bir Havuzda toplayal\u0131m ve bu riski sigorta \u015firketleri aras\u0131nda payla\u015ft\u0131ral\u0131m. Ama Havuz d\u0131\u015f\u0131nda bir tavan fiyat olsun, eski u\u00e7uk fiyatlar sigorta \u015firketleri taraf\u0131ndan istenmesin.\u201d\n\n\n\nDevletimiz t\u00fcm bu d\u00fczenlemeleri KAMU YARARI'n\u0131 g\u00f6zeterek yapt\u0131. Yani sigortal\u0131lar 'y\u00fcksek fiyatlara Trafik Sigortas\u0131 almas\u0131n' diye buna bir TAVAN fiyat getirdi. Ve \"TABAN\" da serbest b\u0131rakt\u0131 ki vatanda\u015f daha ucuza sigorta alabilsin. Bu arada baz\u0131 \u015firketler Devletimizin izin verdi\u011fi Tavan fiyat \u00fczerinden Trafik Sigortas\u0131 kesmeye devam etti. Fakat bu arada ge\u00e7mi\u015ften Trafik Sigortas\u0131'nda mali y\u00fck\u00fcml\u00fcl\u00fckleri olmayan baz\u0131 sigorta \u015firketleri TAVAN Fiyat\u0131n alt\u0131nda Trafik Sigortas\u0131 satmaya ba\u015flad\u0131lar. T\u00fcketicilerin bir k\u0131sm\u0131 bu \u015firketleri tercih etti. B\u00fcy\u00fck bir \u00e7o\u011funlu\u011fu da 100-200 TL farka bakmaks\u0131z\u0131n, bildikleri eski \u015firketlerinden sat\u0131n almaya devam ettiler. Baz\u0131 t\u00fcketiciler ise en uygun fiyat\u0131 bulabilmek i\u00e7in acentelerden fiyat ara\u015ft\u0131rmas\u0131 yapmas\u0131n\u0131 istediler. Bu acenteler i\u00e7in olduk\u00e7a yorucu bir i\u015f. Hatta fiyat ara\u015ft\u0131racak eleman bile istihdam etmeye ba\u015flad\u0131lar.\n\n\n\nT\u00dcKET\u0130C\u0130Y\u0130 \u00d6YLE DE\u011e\u0130L B\u00d6YLE MA\u011eDUR EDEL\u0130M!\n\nSonra ne oldu dersiniz? Acente temsilcilerinin en \u00fcst kurumunu temsilen TOBB SA\u0130K Ba\u015fkan\u0131, Say\u0131n Bakanlara yaz\u0131 yazd\u0131 ve dedi ki: \"Efendim sigorta \u015firketlerinin baz\u0131lar\u0131 tavan fiyat\u0131n alt\u0131nda fiyatla Zorunlu Trafik Sigortas\u0131 sat\u0131yor! Bu \u015firketler finansal ihtiya\u00e7lar\u0131 i\u00e7in bunu yap\u0131yorlar. Allah Korusun batabilirler. T\u00fcketiciler ma\u011fdur olabilir.\" Yani Say\u0131n Ba\u015fkan\u0131n s\u00f6ylemek istediklerinin mealini ben size s\u00f6yleyeyim. \"Ucuza satan sigorta \u015firketleri batabilir ve t\u00fcketiciler ma\u011fdur olabilir. Biz Trafik Sigortalar\u0131n\u0131 sigorta \u015firketlerinin ucuz satmamas\u0131 i\u00e7in Sabit fiyata ge\u00e7elim. (Ucuza sat\u0131lamayacak bir sistem yani) Sigortal\u0131lar\u0131 \u00f6yle olmasa da b\u00f6yle biran evvel pahal\u0131 sigorta satarak MA\u011eDUR EDEL\u0130M.\" Bana g\u00f6re s\u00f6ylediklerinin meali bu.\n\nTam burada \u015funu eklemekte de fayda var. Sigorta sisteminde \u2018G\u00fcvence Hesab\u0131\u2019 diye bir kurum var. Sigorta \u015firketleri her kestikleri poli\u00e7eden bir k\u0131sm\u0131n\u0131 burada fon olu\u015fturarak ileride t\u00fcketicilerin ma\u011fdur olmamas\u0131 i\u00e7in \u00f6nlem al\u0131yor. Nitekim yak\u0131n ge\u00e7mi\u015fte iki \u015firkete el konulmu\u015f, t\u00fcm sigortal\u0131lar\u0131n tazminatlar\u0131 \u00f6denmi\u015fti. Bu sayede hi\u00e7 bir t\u00fcketici de ma\u011fduriyet ya\u015famam\u0131\u015ft\u0131. Burada ma\u011fdur olan fonlar\u0131 yaratan, i\u015flerini do\u011fru yapan sigorta \u015firketleri ve i\u00e7eride komisyonlar\u0131 kalan acentelerdir. Bu iki \u015firket Hazine'nin denetimi alt\u0131nda olmas\u0131na ra\u011fmen g\u00f6zlerimizin \u00f6n\u00fcnde batm\u0131\u015ft\u0131r. \u015eimdi b\u00f6yle bir ihtimal kar\u015f\u0131l\u0131\u011f\u0131nda SAB\u0130T F\u0130YAT'a ge\u00e7ilmesi isteniyor. Ben de diyorum ki bug\u00fcn ucuza sigorta yapan \u015firketler zaten Hazine taraf\u0131ndan Online finansal verileri izleniyor. O yeterli g\u00f6r\u00fclm\u00fcyorsa bir Denetim eleman\u0131 g\u00f6ndererek fiziki denetim de yapt\u0131r\u0131labilir. \u015eirketin sermaye yeterlili\u011finde bir eksiklik g\u00f6r\u00fcl\u00fcrse \u015firketten sermaye koymas\u0131 istenebilir. Koyam\u0131yorsa batmadan \u015firkete el koyarak, y\u00fczd\u00fcr\u00fclebilir. Taahh\u00fctleri bitti\u011finde de iflas\u0131 ger\u00e7ekle\u015ftirilebilir. \u015eayet hesaplar\u0131nda bir a\u00e7\u0131k yoksa, tazminatlar\u0131n\u0131 da \u00f6deyebiliyorsa \u015firkete neden m\u00fcdahale edesiniz ki? Bunun i\u00e7in sigortac\u0131l\u0131kta sistem de\u011fi\u015ftirilir mi? \"Hazine'de Denetim elemanlar\u0131 ne i\u015f yapar?\" Denilmez mi? Elbet yap\u0131l\u0131yordur da. O ayr\u0131 bir konu.\n\n\n\nS\u0130GORTA \u015e\u0130RKETLER\u0130 SERBEST F\u0130YATTAN YANA\n\nDevletimiz bu gibi basit \u00e7\u00f6z\u00fcm\u00fc uygulamayarak acentelerimiz \u00e7ok yoruluyor diye \u2018SAB\u0130T F\u0130YAT\u2019a ge\u00e7ip t\u00fcketicinin b\u00f6yle bir zamanda Trafik sigortas\u0131n\u0131 daha pahal\u0131 sat\u0131n almas\u0131na izin verece\u011fini zannetmiyorum. T\u00fcketicinin sigorta poli\u00e7esini ve \u015firketi se\u00e7me hakk\u0131 elinden al\u0131nmamal\u0131. SAB\u0130T F\u0130YAT oldu\u011funda \u015fu andaki Tavan fiyat\u0131n alt\u0131na bir SAB\u0130T F\u0130YAT ile sat\u0131lmas\u0131 d\u00fc\u015f\u00fcn\u00fcl\u00fcyorsa o zaman t\u00fcm \u015firketlerin finansallar\u0131n\u0131n etkilenmesi sonucunu do\u011furur ki o da piyasa tekrar sigorta poli\u00e7esinin bulunamamas\u0131 demektir.\n\n\n\nSigorta \u015firketlerinin neredeyse tamam\u0131na yak\u0131n\u0131 SERBEST F\u0130YAT olmas\u0131ndan yana, yani t\u00fcketicinin sigorta \u015firketini se\u00e7me ve ucuza sat\u0131n almas\u0131 taraf\u0131nda g\u00f6r\u00fc\u015f bildirdi\u011fini biliyorum. Sigorta Brokerleri de serbest fiyattan yana\u2026 Bu arada www.sigortamedya.com.tr sitesinde sekt\u00f6r i\u00e7erisinde yap\u0131lan ankette 3000'e yak\u0131n oy kullan\u0131ld\u0131. Anketteki \u2018Acenteler bundan nas\u0131l etkilenir?\u201d sorusuna verilen cevaplar\u0131n y\u00fczde 62\u2019si \u2018Olumsuz etkilenir\u2019, y\u00fczde 34\u2019\u00fc \u2018Olumlu etkilenir\u2019, y\u00fczde 5\u2019i ise \u2018fark etmez\u2019 oldu. SAB\u0130T F\u0130YAT olsun diyen ise TOBB Sigorta Acenteleri \u0130cra Komitesi (SA\u0130K)'e ra\u011fmen acentelerin aras\u0131nda dahi bu konuda ciddi bir mutabakat olmad\u0131\u011f\u0131 gibi \u2018olumsuz etkilenir\u2019 diyenlerin oylar\u0131 di\u011fer g\u00f6r\u00fc\u015fleri ikiye katlam\u0131\u015f durumda.\n\nBu kararlar al\u0131n\u0131rken Hazine ve Maliye Bakan\u0131 Say\u0131n Berat Albayrak ve konuyu takip etti\u011fini duydu\u011fum Hazine ve Maliye Bakan Yard\u0131mc\u0131s\u0131 Say\u0131n B\u00fclent Aksu'nun ve Hazine ve Maliye Bakan Yard\u0131mc\u0131s\u0131 Dr. Nureddin Nebati\u2019nin de daha hassasiyetle yakla\u015facaklar\u0131n\u0131 umuyorum. Bu konudaki geli\u015fmeleri takip eden T\u00fcketici derneklerinin de daha duyarl\u0131 olmas\u0131n\u0131 bekliyorum. \u2018SAB\u0130T F\u0130YAT, KAMU YARARINA DE\u011e\u0130LD\u0130R. SAB\u0130T F\u0130YAT T\u00dcKET\u0130C\u0130 TRAF\u0130K S\u0130GORTASINI DAHA PAHALIYA SATIN ALACAK\u2019 DEMEKT\u0130R! \u0130land\u0131r...",
    "keywords": [
        "t\u00fcketicinin",
        "tavan",
        "bu",
        "elinden",
        "se\u00e7me",
        "fiyat\u0131",
        "kantar",
        "al\u0131nmamal\u0131",
        "\u015firketleri",
        "sigorta",
        "i\u00e7in",
        "ve",
        "bir",
        "sabi\u0307t",
        "trafik",
        "\u015firketini",
        "da",
        "hakk\u0131"
    ],
    "meta_keywords": [
        "Can Kantar",
        "trafik sigortas\u0131",
        "fiyat"
    ],
    "publish_date": null,
    "summary": "Zorunlu Trafik Sigortas\u0131 isminden de belli oldu\u011fu gibi 'Zorunlu' bir sigorta.\nBu sigorta ile ara\u00e7lar\u0131n di\u011fer araca verece\u011fi zararlar kar\u015f\u0131lan\u0131yor.\nBu sigortan\u0131n sat\u0131\u015f\u0131n\u0131 ise sigorta \u015firketleri yap\u0131yor.\nGe\u00e7mi\u015f d\u00f6nemde serbest piyasa ko\u015fullar\u0131 tam uyguland\u0131\u011f\u0131nda \u00e7e\u015fitli sorunlar ya\u015fand\u0131.\nBu nedenle Tavan fiyat uygulamas\u0131 getirildi.\nBu seferde her yapt\u0131\u011f\u0131 poli\u00e7eden daha poli\u00e7eyi yapt\u0131\u011f\u0131 anda y\u00fczde 10-15 zarar edece\u011fini bilen sigorta \u015firketleri poli\u00e7e kesmemek i\u00e7in ayak s\u00fcr\u00fcd\u00fc.\nBu defa da sigorta yapt\u0131r\u0131lamaz oldu.\nSonra Devlet taraf\u0131 dedi ki; \u201cBiz bu riskli, yani s\u00fcrekli kaza yapan sigortal\u0131lar\u0131 bir Havuzda toplayal\u0131m ve bu riski sigorta \u015firketleri aras\u0131nda payla\u015ft\u0131ral\u0131m.\nAma Havuz d\u0131\u015f\u0131nda bir tavan fiyat olsun, eski u\u00e7uk fiyatlar sigorta \u015firketleri taraf\u0131ndan istenmesin.\u201dDevletimiz t\u00fcm bu d\u00fczenlemeleri KAMU YARARI'n\u0131 g\u00f6zeterek yapt\u0131.\nYani sigortal\u0131lar 'y\u00fcksek fiyatlara Trafik Sigortas\u0131 almas\u0131n' diye buna bir TAVAN fiyat getirdi.\nVe \"TABAN\" da serbest b\u0131rakt\u0131 ki vatanda\u015f daha ucuza sigorta alabilsin.\nBu arada baz\u0131 \u015firketler Devletimizin izin verdi\u011fi Tavan fiyat \u00fczerinden Trafik Sigortas\u0131 kesmeye devam etti.\nFakat bu arada ge\u00e7mi\u015ften Trafik Sigortas\u0131'nda mali y\u00fck\u00fcml\u00fcl\u00fckleri olmayan baz\u0131 sigorta \u015firketleri TAVAN Fiyat\u0131n alt\u0131nda Trafik Sigortas\u0131 satmaya ba\u015flad\u0131lar.\nT\u00fcketicilerin bir k\u0131sm\u0131 bu \u015firketleri tercih etti.\nB\u00fcy\u00fck bir \u00e7o\u011funlu\u011fu da 100-200 TL farka bakmaks\u0131z\u0131n, bildikleri eski \u015firketlerinden sat\u0131n almaya devam ettiler.\nBaz\u0131 t\u00fcketiciler ise en uygun fiyat\u0131 bulabilmek i\u00e7in acentelerden fiyat ara\u015ft\u0131rmas\u0131 yapmas\u0131n\u0131 istediler.\nBu acenteler i\u00e7in olduk\u00e7a yorucu bir i\u015f.\nHatta fiyat ara\u015ft\u0131racak eleman bile istihdam etmeye ba\u015flad\u0131lar.\nAcente temsilcilerinin en \u00fcst kurumunu temsilen TOBB SA\u0130K Ba\u015fkan\u0131, Say\u0131n Bakanlara yaz\u0131 yazd\u0131 ve dedi ki: \"Efendim sigorta \u015firketlerinin baz\u0131lar\u0131 tavan fiyat\u0131n alt\u0131nda fiyatla Zorunlu Trafik Sigortas\u0131 sat\u0131yor!\nBu \u015firketler finansal ihtiya\u00e7lar\u0131 i\u00e7in bunu yap\u0131yorlar.\nYani Say\u0131n Ba\u015fkan\u0131n s\u00f6ylemek istediklerinin mealini ben size s\u00f6yleyeyim.\n\"Ucuza satan sigorta \u015firketleri batabilir ve t\u00fcketiciler ma\u011fdur olabilir.\nBiz Trafik Sigortalar\u0131n\u0131 sigorta \u015firketlerinin ucuz satmamas\u0131 i\u00e7in Sabit fiyata ge\u00e7elim.\n(Ucuza sat\u0131lamayacak bir sistem yani) Sigortal\u0131lar\u0131 \u00f6yle olmasa da b\u00f6yle biran evvel pahal\u0131 sigorta satarak MA\u011eDUR EDEL\u0130M.\"\nBana g\u00f6re s\u00f6ylediklerinin meali bu.\nSigorta sisteminde \u2018G\u00fcvence Hesab\u0131\u2019 diye bir kurum var.\nSigorta \u015firketleri her kestikleri poli\u00e7eden bir k\u0131sm\u0131n\u0131 burada fon olu\u015fturarak ileride t\u00fcketicilerin ma\u011fdur olmamas\u0131 i\u00e7in \u00f6nlem al\u0131yor.\nNitekim yak\u0131n ge\u00e7mi\u015fte iki \u015firkete el konulmu\u015f, t\u00fcm sigortal\u0131lar\u0131n tazminatlar\u0131 \u00f6denmi\u015fti.\nBu sayede hi\u00e7 bir t\u00fcketici de ma\u011fduriyet ya\u015famam\u0131\u015ft\u0131.\nBurada ma\u011fdur olan fonlar\u0131 yaratan, i\u015flerini do\u011fru yapan sigorta \u015firketleri ve i\u00e7eride komisyonlar\u0131 kalan acentelerdir.\nBu iki \u015firket Hazine'nin denetimi alt\u0131nda olmas\u0131na ra\u011fmen g\u00f6zlerimizin \u00f6n\u00fcnde batm\u0131\u015ft\u0131r.\n\u015eimdi b\u00f6yle bir ihtimal kar\u015f\u0131l\u0131\u011f\u0131nda SAB\u0130T F\u0130YAT'a ge\u00e7ilmesi isteniyor.\nBen de diyorum ki bug\u00fcn ucuza sigorta yapan \u015firketler zaten Hazine taraf\u0131ndan Online finansal verileri izleniyor.\nO yeterli g\u00f6r\u00fclm\u00fcyorsa bir Denetim eleman\u0131 g\u00f6ndererek fiziki denetim de yapt\u0131r\u0131labilir.\n\u015eirketin sermaye yeterlili\u011finde bir eksiklik g\u00f6r\u00fcl\u00fcrse \u015firketten sermaye koymas\u0131 istenebilir.\n\u015eayet hesaplar\u0131nda bir a\u00e7\u0131k yoksa, tazminatlar\u0131n\u0131 da \u00f6deyebiliyorsa \u015firkete neden m\u00fcdahale edesiniz ki?\nBunun i\u00e7in sigortac\u0131l\u0131kta sistem de\u011fi\u015ftirilir mi?\nElbet yap\u0131l\u0131yordur da.\nO ayr\u0131 bir konu.\nS\u0130GORTA \u015e\u0130RKETLER\u0130 SERBEST F\u0130YATTAN YANADevletimiz bu gibi basit \u00e7\u00f6z\u00fcm\u00fc uygulamayarak acentelerimiz \u00e7ok yoruluyor diye \u2018SAB\u0130T F\u0130YAT\u2019a ge\u00e7ip t\u00fcketicinin b\u00f6yle bir zamanda Trafik sigortas\u0131n\u0131 daha pahal\u0131 sat\u0131n almas\u0131na izin verece\u011fini zannetmiyorum.\nT\u00fcketicinin sigorta poli\u00e7esini ve \u015firketi se\u00e7me hakk\u0131 elinden al\u0131nmamal\u0131.\nSAB\u0130T F\u0130YAT oldu\u011funda \u015fu andaki Tavan fiyat\u0131n alt\u0131na bir SAB\u0130T F\u0130YAT ile sat\u0131lmas\u0131 d\u00fc\u015f\u00fcn\u00fcl\u00fcyorsa o zaman t\u00fcm \u015firketlerin finansallar\u0131n\u0131n etkilenmesi sonucunu do\u011furur ki o da piyasa tekrar sigorta poli\u00e7esinin bulunamamas\u0131 demektir.\nSigorta \u015firketlerinin neredeyse tamam\u0131na yak\u0131n\u0131 SERBEST F\u0130YAT olmas\u0131ndan yana, yani t\u00fcketicinin sigorta \u015firketini se\u00e7me ve ucuza sat\u0131n almas\u0131 taraf\u0131nda g\u00f6r\u00fc\u015f bildirdi\u011fini biliyorum.\nSigorta Brokerleri de serbest fiyattan yana\u2026 Bu arada www.sigortamedya.com.tr sitesinde sekt\u00f6r i\u00e7erisinde yap\u0131lan ankette 3000'e yak\u0131n oy kullan\u0131ld\u0131.\nAnketteki \u2018Acenteler bundan nas\u0131l etkilenir?\u201d sorusuna verilen cevaplar\u0131n y\u00fczde 62\u2019si \u2018Olumsuz etkilenir\u2019, y\u00fczde 34\u2019\u00fc \u2018Olumlu etkilenir\u2019, y\u00fczde 5\u2019i ise \u2018fark etmez\u2019 oldu.\nSAB\u0130T F\u0130YAT olsun diyen ise TOBB Sigorta Acenteleri \u0130cra Komitesi (SA\u0130K)'e ra\u011fmen acentelerin aras\u0131nda dahi bu konuda ciddi bir mutabakat olmad\u0131\u011f\u0131 gibi \u2018olumsuz etkilenir\u2019 diyenlerin oylar\u0131 di\u011fer g\u00f6r\u00fc\u015fleri ikiye katlam\u0131\u015f durumda.\nBu kararlar al\u0131n\u0131rken Hazine ve Maliye Bakan\u0131 Say\u0131n Berat Albayrak ve konuyu takip etti\u011fini duydu\u011fum Hazine ve Maliye Bakan Yard\u0131mc\u0131s\u0131 Say\u0131n B\u00fclent Aksu'nun ve Hazine ve Maliye Bakan Yard\u0131mc\u0131s\u0131 Dr. Nureddin Nebati\u2019nin de daha hassasiyetle yakla\u015facaklar\u0131n\u0131 umuyorum.\nBu konudaki geli\u015fmeleri takip eden T\u00fcketici derneklerinin de daha duyarl\u0131 olmas\u0131n\u0131 bekliyorum.\n\u2018SAB\u0130T F\u0130YAT, KAMU YARARINA DE\u011e\u0130LD\u0130R.\nSAB\u0130T F\u0130YAT T\u00dcKET\u0130C\u0130 TRAF\u0130K S\u0130GORTASINI DAHA PAHALIYA SATIN ALACAK\u2019 DEMEKT\u0130R!",
    "article_html": "",
    "meta_description": "Zorunlu Trafik Sigortas\u0131\u2019na getirilmek istenen \u2018sabit fiyat\u2019 son g\u00fcnlerde en \u00e7ok tart\u0131\u015f\u0131lan konulardan birisi. Kamu yarar\u0131n\u0131 g\u00f6zeten hi\u00e7 kimsenin Zorunlu Trafik Sigortas\u0131'na zam yap\u0131lmas\u0131n\u0131 isteyece\u011fini zannetmiyorum. \u00dcstelik COV\u0130D 19 nedeniyle s\u0131k\u0131nt\u0131 ya\u015fad\u0131\u011f\u0131m\u0131z \u015fu g\u00fcnlerde. \u00d6ncelikle \u015funu belirtmeliyim.",
    "meta_lang": "tr"
}