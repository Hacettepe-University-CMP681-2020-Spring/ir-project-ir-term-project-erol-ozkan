{
    "article_id": "dfcaba3aeb4d9de3885c2a7f94378fcc.1590266075.1973898",
    "title": "Oyuncu Metin Akd\u00fclger\u2019den onu \u00e7ok be\u011fenen hayranlar\u0131na: Esta\u011ffurullah, o sizin kendi seksili\u011finiz...",
    "authors": [
        "Hakan Gence"
    ],
    "canonical_link": "https://www.hurriyet.com.tr/kelebek/hurriyet-pazar/oyuncu-metin-akdulgerden-onu-cok-begenen-hayranlarina-estagfurullah-o-sizin-kendi-seksiliginiz-41503232",
    "url": "http://hurriyet.com.tr/kelebek/hurriyet-pazar/oyuncu-metin-akdulgerden-onu-cok-begenen-hayranlarina-estagfurullah-o-sizin-kendi-seksiliginiz-41503232",
    "top_img": "https://i4.hurimg.com/i/hurriyet/75/0x0/5ea418450f254428ac99a457.jpg",
    "meta_img": "https://i4.hurimg.com/i/hurriyet/75/0x0/5ea418450f254428ac99a457.jpg",
    "movies": [],
    "text": "Ko\u00e7 \u00dcniversitesi\u2019nde Uluslararas\u0131 \u0130li\u015fkiler okurken Shakespeare \u00fczerine bir ders veren Y\u0131ld\u0131z Kenter\u2019le tan\u0131\u015ft\u0131. Tan\u0131\u015fmakla kalmad\u0131, usta oyuncunun asistan\u0131 da oldu ve b\u00f6ylelikle hayat\u0131 de\u011fi\u015fti. Se\u00e7ti\u011fi oyunculuk yolculu\u011funda kendini dizilerle k\u0131s\u0131tlamad\u0131. Tiyatro sahnesinde olmay\u0131 da, senaryo yazmay\u0131 da, m\u00fczik yapmay\u0131 da sevdi\u011fini fark etti. Bu alanlarda \u00fcretmeye hi\u00e7 ara vermedi. Bu aralar \u00f6ne \u00e7\u0131kan m\u00fczik... Journers isimli grubuyla yeni \u00e7\u0131kard\u0131\u011f\u0131 \u015fark\u0131s\u0131 \u2018B\u0131rak Aks\u0131n\u2019a mutlaka kulak verin.\n\n* Ek\u015fi S\u00f6zl\u00fck\u2019te hakk\u0131n\u0131zdaki yorumlara bakt\u0131m. Bir\u00e7ok ki\u015fi sizi \u00e7ok be\u011fendi\u011finden bahsetmi\u015f. Bu kadar arzulanan bir erkek olmak nas\u0131l bir \u015fey?\n\nTe\u015fekk\u00fcr ederim, \u201cEsta\u011ffurullah, o sizin kendi seksili\u011finiz\u201d demek istiyorum.\n\n* \u2018Yak\u0131\u015f\u0131kl\u0131 oyuncu\u2019 olarak an\u0131lmak ne kadar umurunuzda?\n\nHi\u00e7 de\u011fil desem de inanmayacaks\u0131n. Kendime iyi bakmam\u0131 sa\u011flayacak kadar umrumda diyeyim. Ben oyuncu olmadan \u00f6nce de kendimi hi\u00e7 yak\u0131\u015f\u0131kl\u0131 olarak g\u00f6rmedim. \u00c7ok sosyal bir insan olmad\u0131\u011f\u0131mdan benim i\u00e7in \u00e7ok \u00f6nemli bir durum da de\u011fildi.\n\n* Son d\u00f6nemde bir\u00e7ok oyuncu m\u00fczik yap\u0131yor. Siz de \u2018Journers\u2019 isimli bir m\u00fczik grubu kurarak \u2018oyuncu-\u015fark\u0131c\u0131lar\u2019 kervan\u0131na m\u0131 kat\u0131ld\u0131n\u0131z?\n\n\u015eu g\u00fcnlerde pek bir \u015feyin kervan\u0131 kalmad\u0131 ama olsa da zaten t\u00fcccarl\u0131ktan pek anlamam, beni kervanda doland\u0131r\u0131rlar. \u015eaka bir yana, lise grubumuzun bas gitaristiydim. Y\u0131llar i\u00e7inde hepimiz farkl\u0131 yollar se\u00e7tik. Ben spor kazalar\u0131 sonucu elimi birka\u00e7 kez k\u0131r\u0131nca bas gitarla arama mesafe girdi. Zamanla \u015fark\u0131lara vokalist olarak kat\u0131lmaya ba\u015flad\u0131m.\n\n* Bu grubunuz nas\u0131l do\u011fdu?\n\nBurak Ye\u015fildurak -biz kendisine \u2018Ye\u015fil\u2019 deriz- m\u00fczi\u011fe ruhundan ba\u011fl\u0131 insanlardan. Uzun s\u00fcredir bulu\u015fup \u015fark\u0131lar yap\u0131yorduk. \u0130\u00e7imize sinenleri payla\u015fmaya karar verdik.\n\n* \u2018Journers\u2019\u0131n anlam\u0131 ne?\n\n\u2018Yolda\u015flar\u2019\u0131n bir versiyonu. \u015eimdilik \u00fc\u00e7 \u2018journer\u2019dan olu\u015fuyor grubumuz; Ye\u015fil, ben ve Mehmet Can Erdek.\n\n* \u0130lk \u015fark\u0131n\u0131z \u2018D\u00f6ng\u00fcm\u2019, ard\u0131ndan \u2018B\u0131rak Aks\u0131n\u2019 geldi. Nedir bu \u015fark\u0131lar\u0131n hik\u00e2yeleri?\n\n\u2018D\u00f6ng\u00fcm\u2019, Ye\u015fil\u2019le hayat\u0131m\u0131zdaki belirli zorluklara kar\u015f\u0131 \u00e7aresiz kald\u0131\u011f\u0131m\u0131z zamanlarda bize nefes olan bir \u015fark\u0131. Bir araya gelip s\u00fcrekli \u2018D\u00f6ng\u00fcm\u2019 \u00fczerine \u00e7al\u0131\u015f\u0131p sabaha kadar dertlerimizi unutuyorduk. \u2018B\u0131rak Aks\u0131n\u2019sa asl\u0131nda \u2018Ye\u015fil\u2019in solo \u00e7al\u0131\u015fmas\u0131, ben daha \u00e7ok yorumlar\u0131mla uzaktan katk\u0131 verebildim.\n\n* Devam\u0131 gelecek mi?\n\nMay\u0131s ba\u015f\u0131nda bir 45\u2019likle Spotify\u2019da olaca\u011f\u0131z.\n\n* T\u00fcrkiye Omurilik Fel\u00e7lileri Derne\u011fi\u2019yle \u00e7al\u0131\u015f\u0131yorsunuz. Son olarak dernek i\u00e7in \u2018Ah\u015fap Kul\u00fcbe\u2019 isimli metni seslendirdiniz. Neden bu eser?\n\nBenim i\u00e7in bu derne\u011fin ayr\u0131 bir \u00f6nemi var. \u0130lk uzun metraj filmim i\u00e7in ara\u015ft\u0131rma s\u00fcrecinde onlarla \u00e7al\u0131\u015ft\u0131m. Bana hayat\u0131n i\u00e7e do\u011fru nas\u0131l geni\u015fledi\u011fini g\u00f6sterdiler. Abd\u00fcssamed Delen muazzam bir hik\u00e2yeci, umar\u0131m daha \u00e7ok \u00fcretir. Spoiler vermeyeyim ama \u2018Ah\u015fap Kul\u00fcbe\u2019nin sonu sizi \u00e7ok \u015fa\u015f\u0131rtacak.\n\nSalg\u0131nla de\u011ferler de\u011fi\u015fmeye ba\u015flad\u0131\n\n* Salg\u0131n g\u00fcnleriniz nas\u0131l ge\u00e7iyor?\n\nSalg\u0131nla birlikte de\u011ferlerimiz de\u011fi\u015fmeye ba\u015flad\u0131. Ger\u00e7ek olaca\u011f\u0131na inanamad\u0131\u011f\u0131m\u0131z \u015feyleri normal g\u00f6rmeye ba\u015flad\u0131k. A\u00e7\u0131k\u00e7as\u0131, olanlar\u0131 midemde bir yanmayla izliyorum. Heyecan m\u0131, a\u00e7l\u0131k m\u0131, korku mu tam emin olamad\u0131\u011f\u0131m bir t\u00fcr yanma...\n\n* Evde neler yap\u0131yorsunuz?\n\nBu derecede temizlik yapabildi\u011fimi bilmiyordum, yemek pi\u015firme konusunda epey ilerledim.\n\n* Herkes ki\u015fisel bir hesapla\u015fma bu i\u00e7e d\u00f6nd\u00fc\u011f\u00fcm\u00fcz g\u00fcnlerde. Siz neler d\u00fc\u015f\u00fcnd\u00fcn\u00fcz?\n\nBu d\u00f6nemde sorumlu olmak ve had bilmek gibi temel \u015feyler \u00fczerine epey d\u00fc\u015f\u00fcnd\u00fcm. \u0130nsan kendini yeniden tan\u0131mlamak zorunda kalacak olursa ne kadar sorumlu veya haddini bilen bir canl\u0131 olarak tan\u0131mlar? Haddi kadar sorumlu mudur? Sorumlulu\u011fu haddini a\u015far m\u0131? Bunlar\u0131 d\u00fc\u015f\u00fcnmeye \u00e7al\u0131\u015f\u0131yorum.\n\n\n\nMetin Akd\u00fclger\u2019in grubu Journers iki \u015fark\u0131 yay\u0131mlad\u0131: \u2018D\u00f6ng\u00fcm\u2019 ve \u2018B\u0131rak Aks\u0131n\u2019. S\u0131rada \u2018\u0130stiyorum Elbet\u2019 var.\n\n\u00c7aresizlik b\u00fcy\u00fckse yard\u0131m isterim\n\n* Vicdan\u0131n\u0131z\u0131 en rahats\u0131z eden \u015fey nedir?\n\nT\u00fcketim. T\u00fckettik\u00e7e var olmak fikri beni bazen hayattan koparabiliyor. Su\u00e7lu ve vicdans\u0131z hissediyorum bunu d\u00fc\u015f\u00fcnd\u00fc\u011f\u00fcmde.\n\n* Size kendinizi ne \u00e7aresiz hissettirir?\n\nKapasitemi a\u015fan hemen her \u015fey. Bunun i\u00e7in kapasitemi akl\u0131ma gelen her konuda artt\u0131rmaya \u00e7al\u0131\u015f\u0131yorum. \u00c7aresizlik yenemeyece\u011fim kadar b\u00fcy\u00fckse de yard\u0131m isterim. Yard\u0131m da k\u00e2r etmiyorsa kabul etmeye \u00e7al\u0131\u015f\u0131r\u0131m. \u015eu g\u00fcnler hepimiz benzer durumday\u0131z san\u0131r\u0131m.\n\n* Bug\u00fcne kadar ald\u0131\u011f\u0131n\u0131z en cesur karar...\n\n\u00d6fkeme yenik d\u00fc\u015fmeyip affetmeyi se\u00e7meye \u00e7al\u0131\u015fmak.\n\n\u0130nsana olan hayranl\u0131\u011f\u0131m\u0131 rafa kald\u0131rd\u0131m\n\n* Bir r\u00f6portaj\u0131n\u0131zda, \u201cKad\u0131n cinsiyetine hayran\u0131m\u201d demi\u015fsiniz... Nedir hayranl\u0131k duydu\u011funuz \u015feyler?\n\nSadece kad\u0131na ya da erke\u011fe de\u011fil, insana olan hayranl\u0131\u011f\u0131m\u0131 bir s\u00fcreli\u011fine rafa kald\u0131rd\u0131m.\n\n\n\n* Neden?\n\nHayran oldu\u011fumuz \u015feyleri daha \u00e7ok tan\u0131mam\u0131z gerek. Son y\u0131llarda h\u0131zla de\u011fi\u015fen ve kutupla\u015fan, cinsiyetler \u00fczerinden yap\u0131lan bir\u00e7ok s\u00f6ylemin problematik ve pop\u00fclist oldu\u011funu d\u00fc\u015f\u00fcn\u00fcyorum.\n\n\n\n* A\u015fk\u0131n sizdeki tan\u0131m\u0131 ne?\n\nA\u015fk kelimesini fonetik olarak sevmem. Bu kelimeyle ba\u011f kuram\u0131yorum, bendeki tan\u0131m\u0131 daha farkl\u0131. A\u015fkla anlat\u0131lmak istenen \u015feye dair bir fikrim var ama burada birka\u00e7 c\u00fcmleyle a\u00e7\u0131klamam m\u00fcmk\u00fcn de\u011fil. Belki m\u00fczikle yapar\u0131m veya sahnede temsil etmeye \u00e7al\u0131\u015f\u0131r\u0131m.\n\nTelevizyonla birbirimizi pek sevmedik\n\n* Evinizde televizyon yokmu\u015f. Oyuncu olarak nas\u0131l takip ediyorsunuz di\u011fer projeleri?\n\nGerekti\u011finde projeksiyon cihaz\u0131mla bilgisayar\u0131m\u0131 yans\u0131t\u0131yorum. Be\u015f y\u0131ld\u0131r televizyona i\u015f yapmad\u0131m. San\u0131r\u0131m birbirimizi pek sevemedik.\n\n\n\n* Neden?\n\nEmek sermayeli i\u015flerin hak ve \u015fartlar\u0131n\u0131n denetlenmesinin m\u00fcmk\u00fcn k\u0131l\u0131namad\u0131\u011f\u0131 bir ortamda, uzun s\u00fcre \u00e7al\u0131\u015fmak i\u00e7in gereken dayanma g\u00fcc\u00fcm\u00fcn olmad\u0131\u011f\u0131n\u0131 fark ettim.",
    "keywords": [
        "\u00e7ok",
        "kadar",
        "hayranlar\u0131na",
        "bu",
        "seksili\u011finiz",
        "sizin",
        "metin",
        "onu",
        "kendi",
        "olarak",
        "i\u00e7in",
        "ve",
        "oyuncu",
        "be\u011fenen",
        "bir",
        "da",
        "nas\u0131l",
        "pek",
        "esta\u011ffurullah"
    ],
    "meta_keywords": [
        "Metin Akd\u00fclger",
        "Metin Akd\u00fclger kimdir",
        "Metin Akd\u00fclger foto\u011fraflar\u0131"
    ],
    "publish_date": null,
    "summary": "Ko\u00e7 \u00dcniversitesi\u2019nde Uluslararas\u0131 \u0130li\u015fkiler okurken Shakespeare \u00fczerine bir ders veren Y\u0131ld\u0131z Kenter\u2019le tan\u0131\u015ft\u0131.\nTan\u0131\u015fmakla kalmad\u0131, usta oyuncunun asistan\u0131 da oldu ve b\u00f6ylelikle hayat\u0131 de\u011fi\u015fti.\nTiyatro sahnesinde olmay\u0131 da, senaryo yazmay\u0131 da, m\u00fczik yapmay\u0131 da sevdi\u011fini fark etti.\nBu alanlarda \u00fcretmeye hi\u00e7 ara vermedi.\nBu aralar \u00f6ne \u00e7\u0131kan m\u00fczik... Journers isimli grubuyla yeni \u00e7\u0131kard\u0131\u011f\u0131 \u015fark\u0131s\u0131 \u2018B\u0131rak Aks\u0131n\u2019a mutlaka kulak verin.\nBir\u00e7ok ki\u015fi sizi \u00e7ok be\u011fendi\u011finden bahsetmi\u015f.\nBu kadar arzulanan bir erkek olmak nas\u0131l bir \u015fey?\nTe\u015fekk\u00fcr ederim, \u201cEsta\u011ffurullah, o sizin kendi seksili\u011finiz\u201d demek istiyorum.\n* \u2018Yak\u0131\u015f\u0131kl\u0131 oyuncu\u2019 olarak an\u0131lmak ne kadar umurunuzda?\nKendime iyi bakmam\u0131 sa\u011flayacak kadar umrumda diyeyim.\nBen oyuncu olmadan \u00f6nce de kendimi hi\u00e7 yak\u0131\u015f\u0131kl\u0131 olarak g\u00f6rmedim.\n\u00c7ok sosyal bir insan olmad\u0131\u011f\u0131mdan benim i\u00e7in \u00e7ok \u00f6nemli bir durum da de\u011fildi.\n* Son d\u00f6nemde bir\u00e7ok oyuncu m\u00fczik yap\u0131yor.\nSiz de \u2018Journers\u2019 isimli bir m\u00fczik grubu kurarak \u2018oyuncu-\u015fark\u0131c\u0131lar\u2019 kervan\u0131na m\u0131 kat\u0131ld\u0131n\u0131z?\n\u015eu g\u00fcnlerde pek bir \u015feyin kervan\u0131 kalmad\u0131 ama olsa da zaten t\u00fcccarl\u0131ktan pek anlamam, beni kervanda doland\u0131r\u0131rlar.\n\u015eaka bir yana, lise grubumuzun bas gitaristiydim.\nBen spor kazalar\u0131 sonucu elimi birka\u00e7 kez k\u0131r\u0131nca bas gitarla arama mesafe girdi.\nZamanla \u015fark\u0131lara vokalist olarak kat\u0131lmaya ba\u015flad\u0131m.\n* Bu grubunuz nas\u0131l do\u011fdu?\nBurak Ye\u015fildurak -biz kendisine \u2018Ye\u015fil\u2019 deriz- m\u00fczi\u011fe ruhundan ba\u011fl\u0131 insanlardan.\n\u2018Yolda\u015flar\u2019\u0131n bir versiyonu.\n\u015eimdilik \u00fc\u00e7 \u2018journer\u2019dan olu\u015fuyor grubumuz; Ye\u015fil, ben ve Mehmet Can Erdek.\n\u2018D\u00f6ng\u00fcm\u2019, Ye\u015fil\u2019le hayat\u0131m\u0131zdaki belirli zorluklara kar\u015f\u0131 \u00e7aresiz kald\u0131\u011f\u0131m\u0131z zamanlarda bize nefes olan bir \u015fark\u0131.\nBir araya gelip s\u00fcrekli \u2018D\u00f6ng\u00fcm\u2019 \u00fczerine \u00e7al\u0131\u015f\u0131p sabaha kadar dertlerimizi unutuyorduk.\n\u2018B\u0131rak Aks\u0131n\u2019sa asl\u0131nda \u2018Ye\u015fil\u2019in solo \u00e7al\u0131\u015fmas\u0131, ben daha \u00e7ok yorumlar\u0131mla uzaktan katk\u0131 verebildim.\nSon olarak dernek i\u00e7in \u2018Ah\u015fap Kul\u00fcbe\u2019 isimli metni seslendirdiniz.\nBenim i\u00e7in bu derne\u011fin ayr\u0131 bir \u00f6nemi var.\n\u0130lk uzun metraj filmim i\u00e7in ara\u015ft\u0131rma s\u00fcrecinde onlarla \u00e7al\u0131\u015ft\u0131m.\nAbd\u00fcssamed Delen muazzam bir hik\u00e2yeci, umar\u0131m daha \u00e7ok \u00fcretir.\nSpoiler vermeyeyim ama \u2018Ah\u015fap Kul\u00fcbe\u2019nin sonu sizi \u00e7ok \u015fa\u015f\u0131rtacak.\nSalg\u0131nla de\u011ferler de\u011fi\u015fmeye ba\u015flad\u0131* Salg\u0131n g\u00fcnleriniz nas\u0131l ge\u00e7iyor?\nHeyecan m\u0131, a\u00e7l\u0131k m\u0131, korku mu tam emin olamad\u0131\u011f\u0131m bir t\u00fcr yanma...* Evde neler yap\u0131yorsunuz?\nBu derecede temizlik yapabildi\u011fimi bilmiyordum, yemek pi\u015firme konusunda epey ilerledim.\n* Herkes ki\u015fisel bir hesapla\u015fma bu i\u00e7e d\u00f6nd\u00fc\u011f\u00fcm\u00fcz g\u00fcnlerde.\nBu d\u00f6nemde sorumlu olmak ve had bilmek gibi temel \u015feyler \u00fczerine epey d\u00fc\u015f\u00fcnd\u00fcm.\n\u0130nsan kendini yeniden tan\u0131mlamak zorunda kalacak olursa ne kadar sorumlu veya haddini bilen bir canl\u0131 olarak tan\u0131mlar?\nMetin Akd\u00fclger\u2019in grubu Journers iki \u015fark\u0131 yay\u0131mlad\u0131: \u2018D\u00f6ng\u00fcm\u2019 ve \u2018B\u0131rak Aks\u0131n\u2019.\nBunun i\u00e7in kapasitemi akl\u0131ma gelen her konuda artt\u0131rmaya \u00e7al\u0131\u015f\u0131yorum.\n* Bug\u00fcne kadar ald\u0131\u011f\u0131n\u0131z en cesur karar...\u00d6fkeme yenik d\u00fc\u015fmeyip affetmeyi se\u00e7meye \u00e7al\u0131\u015fmak.\n\u0130nsana olan hayranl\u0131\u011f\u0131m\u0131 rafa kald\u0131rd\u0131m* Bir r\u00f6portaj\u0131n\u0131zda, \u201cKad\u0131n cinsiyetine hayran\u0131m\u201d demi\u015fsiniz... Nedir hayranl\u0131k duydu\u011funuz \u015feyler?\nSadece kad\u0131na ya da erke\u011fe de\u011fil, insana olan hayranl\u0131\u011f\u0131m\u0131 bir s\u00fcreli\u011fine rafa kald\u0131rd\u0131m.\nHayran oldu\u011fumuz \u015feyleri daha \u00e7ok tan\u0131mam\u0131z gerek.\nSon y\u0131llarda h\u0131zla de\u011fi\u015fen ve kutupla\u015fan, cinsiyetler \u00fczerinden yap\u0131lan bir\u00e7ok s\u00f6ylemin problematik ve pop\u00fclist oldu\u011funu d\u00fc\u015f\u00fcn\u00fcyorum.\nBu kelimeyle ba\u011f kuram\u0131yorum, bendeki tan\u0131m\u0131 daha farkl\u0131.\nA\u015fkla anlat\u0131lmak istenen \u015feye dair bir fikrim var ama burada birka\u00e7 c\u00fcmleyle a\u00e7\u0131klamam m\u00fcmk\u00fcn de\u011fil.\nBelki m\u00fczikle yapar\u0131m veya sahnede temsil etmeye \u00e7al\u0131\u015f\u0131r\u0131m.\nTelevizyonla birbirimizi pek sevmedik* Evinizde televizyon yokmu\u015f.\nOyuncu olarak nas\u0131l takip ediyorsunuz di\u011fer projeleri?\nSan\u0131r\u0131m birbirimizi pek sevemedik.\nEmek sermayeli i\u015flerin hak ve \u015fartlar\u0131n\u0131n denetlenmesinin m\u00fcmk\u00fcn k\u0131l\u0131namad\u0131\u011f\u0131 bir ortamda, uzun s\u00fcre \u00e7al\u0131\u015fmak i\u00e7in gereken dayanma g\u00fcc\u00fcm\u00fcn olmad\u0131\u011f\u0131n\u0131 fark ettim.",
    "article_html": "",
    "meta_description": "Ekrana \u00e7\u0131kar \u00e7\u0131kmaz keskin y\u00fcz hatlar\u0131, ba\u015far\u0131l\u0131 oyunculu\u011fuyla dikkat \u00e7ekti ve di\u011fer gen\u00e7 oyuncular\u0131n aras\u0131ndan s\u0131yr\u0131ld\u0131. O da bu ilginin kar\u015f\u0131l\u0131\u011f\u0131n\u0131 verdi ve birbiri ard\u0131na \u00e7ok sevilen yap\u0131mlarda rol ald\u0131. Bir yandan da lisede ba\u015flayan m\u00fczik yolculu\u011funu Journers isimli grubuyla s\u00fcrd\u00fcrd\u00fc. Metin Akd\u00fclger\u2019le bu kez...",
    "meta_lang": "tr"
}