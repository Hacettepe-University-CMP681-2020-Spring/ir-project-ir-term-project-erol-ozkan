{
    "article_id": "7f294e7b4691da1839f5842b39f2a2b9.1590265601.0353866",
    "title": "K\u0131zlar\u0131ma da, karde\u015fime de sar\u0131lam\u0131yorum, bak g\u00f6zlerim doluyor... Yapma bana b\u00f6yle!",
    "authors": [
        "Hakan Gence"
    ],
    "canonical_link": "https://www.hurriyet.com.tr/kelebek/hurriyet-cumartesi/kizlarima-da-kardesime-de-sarilamiyorum-bak-gozlerim-doluyor-yapma-bana-boyle-41523870",
    "url": "http://hurriyet.com.tr/kelebek/hurriyet-cumartesi/kizlarima-da-kardesime-de-sarilamiyorum-bak-gozlerim-doluyor-yapma-bana-boyle-41523870",
    "top_img": "https://i4.hurimg.com/i/hurriyet/75/0x0/5ec8a87218c77316b4d566ac.jpg",
    "meta_img": "https://i4.hurimg.com/i/hurriyet/75/0x0/5ec8a87218c77316b4d566ac.jpg",
    "movies": [],
    "text": "G\u00f6r\u00fcnt\u00fcl\u00fc sohbet i\u00e7in bilgisayarlar\u0131n kar\u015f\u0131s\u0131na ge\u00e7iyoruz. Ozan Do\u011fulu bronz bir tenle selam veriyor. Bodrum\u2019un g\u00fcne\u015fini anlat\u0131yor sonra. Vaktini, m\u00fczi\u011fin d\u0131\u015f\u0131nda kick boks yaparak, pinpon oynayarak ge\u00e7irdi\u011fini s\u00f6yl\u00fcyor. O, aileden m\u00fczisyen. D\u00f6rt ya\u015f\u0131nda konservatuvara girdi, alt\u0131 ya\u015f\u0131nda sahnedeydi.\n\nH\u00e2l\u00e2 hitler \u00fcretiyor. Sevgilisi Hera\u2019yla a\u015fk\u0131n\u0131 da doludizgin ya\u015f\u0131yor: \u201cKarantinada neden bu kadar mutluyuz san\u0131yorsun. \u00c7\u00fcnk\u00fc etrafta di\u015fi sinek bile yok!\u201d\n\nKarantina nas\u0131l gidiyor?\n\nSa\u011fl\u0131kl\u0131 oldu\u011fumuz i\u00e7in kendimizi \u015fansl\u0131 ve iyi hissediyoruz. \u0130ki aydan uzun s\u00fcredir Bodrum\u2019day\u0131z.\n\nVaktinizi nas\u0131l de\u011ferlendiriyorsunuz bu s\u00fcre\u00e7te?\n\nYiyip i\u00e7ip yat\u0131yorum! Hayat\u0131mda ilk kez yapmak zorunda oldu\u011fum bir g\u00f6revim yok. Uzayda bir bo\u015flukta gibiyim. Bu sebeple s\u00fcrekli \u00fcretim halindeyim. Evde bir st\u00fcdyom var. Yeni \u015fark\u0131lar yap\u0131yorum. Hatta yak\u0131nda kom\u015fulara, sokaktaki kedilere bile \u015fark\u0131 yapaca\u011f\u0131m!\n\nM\u00fczi\u011finize nas\u0131l yans\u0131d\u0131?\n\n\u0130smini koyamad\u0131\u011f\u0131m, ne oldu\u011funu bilmedi\u011fim, \u00e7ok de\u011fi\u015fik \u015feyler ortaya \u00e7\u0131k\u0131yor.\n\nBestelerimi Rihanna s\u00f6ylese nas\u0131l olur?\n\nNas\u0131l yani?\n\nAl\u0131\u015f\u0131k oldu\u011fumuz, ticari ya da piyasada \u00e7al\u0131nan \u015fark\u0131lardan, hatta benden beklenen \u015fark\u0131lardan farkl\u0131. T\u00fcr\u00fc biraz elektro-deep house. Enstr\u00fcmantal. M\u00fczisyen arkada\u015flar\u0131mla da konu\u015fuyorum. San\u0131r\u0131m bu korkun\u00e7 durum bir \u015feyler yaratmam\u0131za imk\u00e2n sa\u011flad\u0131. Bunlar\u0131 yaparken kendime yeni bir isim bile buldum.\n\nNedir?\n\nOzwork!\n\nO ne demek?\n\nOzan\u2019\u0131n \u00e7al\u0131\u015fmalar\u0131 gibi d\u00fc\u015f\u00fcn. Bu tip \u015fark\u0131lar\u0131, bu isim alt\u0131nda toplay\u0131p yay\u0131mlayaca\u011f\u0131m. Evimdeki st\u00fcdyoda bir \u015feyler yap\u0131p yay\u0131mlamak benim \u00e7ocukluk hayalim. Tabii bu bestelerin \u00fczerine Rihanna s\u00f6ylese nas\u0131l olurdu diye de d\u00fc\u015f\u00fcnm\u00fcyor de\u011filim!\n\nE\u011flendirmek daha m\u0131 zor daha m\u0131 kolay olacak art\u0131k?\n\nDaha kolay olabilir ama asl\u0131nda son bir-iki senedir m\u00fczik d\u00fcnyas\u0131nda zaten benim ho\u015fuma gitmeyen bir gidi\u015fat vard\u0131.\n\nNe gibi?\n\nK\u0131s\u0131rla\u015fmak ve s\u0131k\u0131\u015fmak... \u0130nsanlar\u0131n ayn\u0131 \u015feyleri istemesi, bizim de bu sebeple ayn\u0131 \u015feyleri sunmam\u0131z. Dinleyici bilin\u00e7li bir bilin\u00e7sizlik ya\u015f\u0131yordu. Son y\u0131llarda g\u00f6rd\u00fcklerim ho\u015fuma gitmiyordu.\n\nHer bayram Kenan benim elimi \u00f6per\n\nKalabal\u0131k bir aileniz var. Bayramlar\u0131n sizdeki hissi nedir?\n\nBayramlarda b\u00fct\u00fcn akrabalar\u0131m\u0131zla bulu\u015furuz. K\u00fc\u00e7\u00fckten b\u00fcy\u00fc\u011fe diziliriz. En k\u00fc\u00e7\u00fck, en ba\u015ftan el \u00f6pmeye ba\u015flar. Tabii benim k\u00fc\u00e7\u00fc\u011f\u00fcm Kenan. Her bayram Kenan benim elimi \u00f6per. \u00c7ok e\u011flenceli anlar ya\u015fan\u0131yordu... Ama bu bayram bulu\u015famayaca\u011f\u0131z. O y\u00fczden herkese sab\u0131r diliyorum. Ba\u015fta annem olmak \u00fczere b\u00fcy\u00fcklerimin ellerinden, k\u00fc\u00e7\u00fcklerin g\u00f6zlerinden \u00f6p\u00fcyorum. Anne-babas\u0131 Serpil ve Yurdaer Do\u011fulu (solda) ile.\n\nUnutmad\u0131\u011f\u0131n\u0131z bayram an\u0131n\u0131z var m\u0131?\n\nBayram, hafta sonu, y\u0131lba\u015f\u0131 insanlarla bulu\u015ftu\u011fumuz, \u015fark\u0131lar\u0131m\u0131z\u0131 dinletti\u011fimiz g\u00fcnler. Bu y\u00fczden bir yerden sonra bayramlar bizim i\u00e7in i\u015f olmaya ba\u015flad\u0131. Ne yaz\u0131k ki!\n\nSizin Kenan Do\u011fulu\u2019yla karde\u015ften \u00f6te bir ili\u015fkiniz var...\n\n\u00c7ok \u00f6zledim karde\u015fimi. Karde\u015fim benim favori insan\u0131m, benim i\u00e7in d\u00fcnyan\u0131n en iyi insan\u0131! En g\u00fcvendi\u011fim, sevdi\u011fim arkada\u015f\u0131m. Ona da sar\u0131lam\u0131yorum, bak g\u00f6zlerim doluyor. Yapma bana b\u00f6yle!\n\n\n\nDo\u011fulu karde\u015fler tatilde. Antalya.\n\nKahkahalar\u0131m\u0131z anneannemden miras bize\n\nHavay\u0131 de\u011fi\u015ftireyim, sizin ortal\u0131\u011f\u0131 inleten me\u015fhur kahkahalar\u0131n\u0131za gelelim... Nedir bunun kayna\u011f\u0131?\n\nAnneannemden geliyor. Dedem emekli albayd\u0131. Lojmanda ya\u015f\u0131yorlarm\u0131\u015f. Anneannem \u00f6yle bir g\u00fcl\u00fcyormu\u015f ki \u015fik\u00e2yete gelmi\u015fler. Dedem \u201cBu kad\u0131n\u0131n kahkahas\u0131n\u0131 bir g\u00fcn duymazsam hepinizi \u00f6ld\u00fcr\u00fcr\u00fcm\u201d demi\u015f. Bize de oradan ge\u00e7mi\u015f herhalde.\n\nKahkahan\u0131z\u0131n ba\u015f\u0131n\u0131za i\u015f a\u00e7t\u0131\u011f\u0131 oldu mu?\n\nNormal apartmanda ya\u015fayan bir arkada\u015f\u0131m\u0131z\u0131n evinde oturam\u0131yoruz. Mesela u\u00e7akta asla g\u00fclemiyoruz. D\u00fc\u015f\u00fcnsene Kenan\u2019la g\u00fcld\u00fc\u011f\u00fcm\u00fcz\u00fc...\n\nNeden?\n\nMesela gen\u00e7lerin telefon al\u0131\u015fkanl\u0131klar\u0131... An\u0131 ya\u015fam\u0131yorlar. Konsere gelip iki saat neyi \u00e7ekiyorlar anlam\u0131yorum. Eve gidip onu mu izleyeceksiniz? YouTube\u2019da zaten var\u0131m.\n\nBenden faydaland\u0131lar Hakan!\n\nBir d\u00f6nemin anl\u0131 \u015fanl\u0131 \u00e7apk\u0131nlar\u0131 aras\u0131ndayd\u0131n\u0131z... Bu durum de\u011fi\u015fti mi?\n\nAd\u0131m \u00e7apk\u0131na \u00e7\u0131kt\u0131 ama ben hi\u00e7bir zaman \u00e7apk\u0131n oldu\u011fumu d\u00fc\u015f\u00fcnmedim. Her zaman kand\u0131r\u0131lan taraf oldum. Hep benden faydaland\u0131lar Hakan!\n\nNas\u0131l yani?\n\n\u0130yi niyetimin kurban\u0131 oldum.\n\nDJ kabini denen yer bir g\u00fc\u00e7 alan\u0131. Yak\u0131\u015f\u0131kl\u0131s\u0131n\u0131z, yeteneklisiniz. Ahlaks\u0131z tekliflerle kar\u015f\u0131la\u015ft\u0131n\u0131z m\u0131? Mesela pe\u00e7eteyle \u015fark\u0131 istemek yerine numaralar\u0131n\u0131 g\u00f6nderenler...\n\nOoo deli misin? Onlar\u0131 konu\u015fmuyoruz bile. Hatta bir g\u00fcn kabine gelip telefon numaras\u0131n\u0131 veren k\u0131z\u0131n verdi\u011fi k\u00e2\u011f\u0131d\u0131 annem gelip elimden ald\u0131. \u201cAnne neden al\u0131yorsun, k\u0131z g\u00fczeldi\u201d demi\u015ftim (g\u00fcl\u00fcyor).\n\n\u0130ddial\u0131y\u0131m, kral\u0131 gelsin!\n\n* Egosu y\u00fcksek biri de\u011filim. Ke\u015fke daha fazla olsayd\u0131. Ama m\u00fczik konusunda iddial\u0131y\u0131m. Kral\u0131 gelsin... DJ\u2019ler haydi bana \u2018do\u2019nun yerini g\u00f6stersin.\n\n* Romantik ruhluyum. Ama romantizm bile bana \u2018ciddi\u2019 gibi geliyor. \u00d6yle konulardan ya g\u00fclerek ya m\u00fczik yaparak ka\u00e7\u0131yorum. Kenan romantiktir, duygusald\u0131r... Ben bunlar\u0131 bast\u0131r\u0131yorum san\u0131r\u0131m.\n\n* Bilgisayarlar bana \u2018eski sevgilin gibi davranan \u015fu anki sevgilin\u2019 gibi geliyor. \u00c7ok kar\u0131\u015f\u0131k bir ili\u015fkimiz var. Ge\u00e7en g\u00fcn \u00e7ok g\u00fczel bir \u015fark\u0131 yapt\u0131m. Kaydettim. Hatta Hera\u2019ya dinlettim. Hayal g\u00f6rme ihtimalim yok. Sabah kalkt\u0131m, yok! Hayat\u0131m boyunca 20-30 \u015fark\u0131y\u0131 bu \u015fekilde kaybettim.\n\nHERA ASLAN: Ozan telefonumda \u2018Ozeus\u2019 olarak kay\u0131tl\u0131\n\n\n\nKarantinada sevgilinizle kald\u0131n\u0131z. Hera\u2019ya soray\u0131m, Ozan Do\u011fulu gibi bir m\u00fczisyenle karantina nas\u0131l bir konfor?\n\nHERA ASLAN: Gurur verici! Ozan\u2019\u0131n b\u00fcy\u00fck hayran\u0131y\u0131m. Onun yan\u0131nda m\u00fczi\u011fe dair yeni \u015feyler \u00f6\u011freniyorum. Heyecan verici.\n\n24 saat birlikte olmak bir noktada b\u0131kk\u0131nl\u0131k vermiyor mu?\n\nOZAN DO\u011eULU: Birka\u00e7 ay daha b\u00f6yle idare ederiz.\n\nHERA ASLAN: \u00d6ld\u00fcr\u00fcr\u00fcm seni (g\u00fcl\u00fcyor). Bana b\u0131kk\u0131nl\u0131k gelmedi. Ozan\u2019a da gelmemi\u015ftir.\n\nOZAN DO\u011eULU: Neden?\n\nHERA ASLAN: E bir elin ya\u011fda, di\u011feri balda. Can\u0131n ne \u00e7ekerse mutfa\u011fa girip yap\u0131yorum. Mesela son d\u00f6nem olay\u0131m\u0131z kelle pa\u00e7a. Ozan da mangal yaparak katk\u0131da bulunuyor. Birlikte pinpon oynuyoruz. Kick boks yap\u0131yoruz.\n\nBirbirinize dair ke\u015fifleriniz oluyor mu?\n\nHERA ASLAN: Bilmiyorum ama Ozan bana \u201cKarantinay\u0131 en iyi ge\u00e7irece\u011fim insanlay\u0131m\u201d dedi.\n\nOZAN DO\u011eULU: Asl\u0131nda bu bir iltifatt\u0131. \u00d6yle bir s\u00f6yledin ki, sanki \u201cKarantinada senden daha iyisini nereden bulaca\u011f\u0131m\u201d demi\u015fim... \u0130\u015fin \u015fakas\u0131, biz iyiyiz. Benim tek derdim k\u0131zlar\u0131ma olan \u00f6zlemim. Her g\u00fcn g\u00f6r\u00fcnt\u00fcl\u00fc konu\u015fuyoruz ama onlara sar\u0131lmak istiyorum.\n\nMutluyuz \u00e7\u00fcnk\u00fc etrafta di\u015fi sinek bile yok!\n\nBirbirinize takt\u0131\u011f\u0131n\u0131z lakaplar var m\u0131?\n\nHERA ASLAN: Onun bana takt\u0131\u011f\u0131 lakaplar s\u00fcrekli de\u011fi\u015fiyor. Ama benim telefonumda Ozan, \u2018Ozeus\u2019 olarak kay\u0131tl\u0131.\n\nAnlam\u0131 ne?\n\nHERA ASLAN: Benim ad\u0131m Yunan tanr\u0131\u00e7as\u0131 Hera\u2019dan geliyor. Onu da Zeus yapt\u0131m. \u0130sminin ba\u015f\u0131na \u2018O\u2019 ekledim sadece.\n\nOZAN DO\u011eULU: Asl\u0131nda olay \u015fu, Hera mitolojide \u00e7ok k\u0131skan\u00e7 bir kad\u0131n. Zeus da \u00e7ok \u00e7apk\u0131n bir adam. Hera, Zeus\u2019un etraf\u0131ndaki kad\u0131nlar\u0131 zehirletiyormu\u015f.\n\nO kadar k\u0131skan\u00e7 m\u0131s\u0131n\u0131z?\n\nOZAN DO\u011eULU: Karantinada neden bu kadar mutluyuz san\u0131yorsun! \u00c7\u00fcnk\u00fc etrafta di\u015fi sinek bile yok!",
    "keywords": [
        "\u00e7ok",
        "g\u00f6zlerim",
        "bana",
        "yapma",
        "bu",
        "do\u011fulu",
        "karde\u015fime",
        "k\u0131zlar\u0131ma",
        "bile",
        "doluyor",
        "b\u00f6yle",
        "benim",
        "bir",
        "sar\u0131lam\u0131yorum",
        "aslan",
        "da",
        "bak",
        "ama"
    ],
    "meta_keywords": [
        "gazetehaberleri",
        "Ozan Do\u011fulu",
        "Hera"
    ],
    "publish_date": null,
    "summary": "Ozan Do\u011fulu bronz bir tenle selam veriyor.\nSevgilisi Hera\u2019yla a\u015fk\u0131n\u0131 da doludizgin ya\u015f\u0131yor: \u201cKarantinada neden bu kadar mutluyuz san\u0131yorsun.\n\u00c7\u00fcnk\u00fc etrafta di\u015fi sinek bile yok!\u201dKarantina nas\u0131l gidiyor?\nHayat\u0131mda ilk kez yapmak zorunda oldu\u011fum bir g\u00f6revim yok.\nUzayda bir bo\u015flukta gibiyim.\nBu sebeple s\u00fcrekli \u00fcretim halindeyim.\nEvde bir st\u00fcdyom var.\nHatta yak\u0131nda kom\u015fulara, sokaktaki kedilere bile \u015fark\u0131 yapaca\u011f\u0131m!\n\u0130smini koyamad\u0131\u011f\u0131m, ne oldu\u011funu bilmedi\u011fim, \u00e7ok de\u011fi\u015fik \u015feyler ortaya \u00e7\u0131k\u0131yor.\nAl\u0131\u015f\u0131k oldu\u011fumuz, ticari ya da piyasada \u00e7al\u0131nan \u015fark\u0131lardan, hatta benden beklenen \u015fark\u0131lardan farkl\u0131.\nM\u00fczisyen arkada\u015flar\u0131mla da konu\u015fuyorum.\nSan\u0131r\u0131m bu korkun\u00e7 durum bir \u015feyler yaratmam\u0131za imk\u00e2n sa\u011flad\u0131.\nBunlar\u0131 yaparken kendime yeni bir isim bile buldum.\nBu tip \u015fark\u0131lar\u0131, bu isim alt\u0131nda toplay\u0131p yay\u0131mlayaca\u011f\u0131m.\nEvimdeki st\u00fcdyoda bir \u015feyler yap\u0131p yay\u0131mlamak benim \u00e7ocukluk hayalim.\nTabii bu bestelerin \u00fczerine Rihanna s\u00f6ylese nas\u0131l olurdu diye de d\u00fc\u015f\u00fcnm\u00fcyor de\u011filim!\nDaha kolay olabilir ama asl\u0131nda son bir-iki senedir m\u00fczik d\u00fcnyas\u0131nda zaten benim ho\u015fuma gitmeyen bir gidi\u015fat vard\u0131.\nK\u0131s\u0131rla\u015fmak ve s\u0131k\u0131\u015fmak... \u0130nsanlar\u0131n ayn\u0131 \u015feyleri istemesi, bizim de bu sebeple ayn\u0131 \u015feyleri sunmam\u0131z.\nHer bayram Kenan benim elimi \u00f6perKalabal\u0131k bir aileniz var.\n\u00c7ok e\u011flenceli anlar ya\u015fan\u0131yordu... Ama bu bayram bulu\u015famayaca\u011f\u0131z.\nBu y\u00fczden bir yerden sonra bayramlar bizim i\u00e7in i\u015f olmaya ba\u015flad\u0131.\nSizin Kenan Do\u011fulu\u2019yla karde\u015ften \u00f6te bir ili\u015fkiniz var...\u00c7ok \u00f6zledim karde\u015fimi.\nKarde\u015fim benim favori insan\u0131m, benim i\u00e7in d\u00fcnyan\u0131n en iyi insan\u0131!\nOna da sar\u0131lam\u0131yorum, bak g\u00f6zlerim doluyor.\nYapma bana b\u00f6yle!\nKahkahalar\u0131m\u0131z anneannemden miras bizeHavay\u0131 de\u011fi\u015ftireyim, sizin ortal\u0131\u011f\u0131 inleten me\u015fhur kahkahalar\u0131n\u0131za gelelim... Nedir bunun kayna\u011f\u0131?\nDedem \u201cBu kad\u0131n\u0131n kahkahas\u0131n\u0131 bir g\u00fcn duymazsam hepinizi \u00f6ld\u00fcr\u00fcr\u00fcm\u201d demi\u015f.\nBir d\u00f6nemin anl\u0131 \u015fanl\u0131 \u00e7apk\u0131nlar\u0131 aras\u0131ndayd\u0131n\u0131z... Bu durum de\u011fi\u015fti mi?\nHatta bir g\u00fcn kabine gelip telefon numaras\u0131n\u0131 veren k\u0131z\u0131n verdi\u011fi k\u00e2\u011f\u0131d\u0131 annem gelip elimden ald\u0131.\nKral\u0131 gelsin... DJ\u2019ler haydi bana \u2018do\u2019nun yerini g\u00f6stersin.\nAma romantizm bile bana \u2018ciddi\u2019 gibi geliyor.\n* Bilgisayarlar bana \u2018eski sevgilin gibi davranan \u015fu anki sevgilin\u2019 gibi geliyor.\n\u00c7ok kar\u0131\u015f\u0131k bir ili\u015fkimiz var.\nGe\u00e7en g\u00fcn \u00e7ok g\u00fczel bir \u015fark\u0131 yapt\u0131m.\nHera\u2019ya soray\u0131m, Ozan Do\u011fulu gibi bir m\u00fczisyenle karantina nas\u0131l bir konfor?\nOZAN DO\u011eULU: Birka\u00e7 ay daha b\u00f6yle idare ederiz.\nBana b\u0131kk\u0131nl\u0131k gelmedi.\nOzan\u2019a da gelmemi\u015ftir.\nHERA ASLAN: E bir elin ya\u011fda, di\u011feri balda.\nHERA ASLAN: Bilmiyorum ama Ozan bana \u201cKarantinay\u0131 en iyi ge\u00e7irece\u011fim insanlay\u0131m\u201d dedi.\nOZAN DO\u011eULU: Asl\u0131nda bu bir iltifatt\u0131.\n\u00d6yle bir s\u00f6yledin ki, sanki \u201cKarantinada senden daha iyisini nereden bulaca\u011f\u0131m\u201d demi\u015fim... \u0130\u015fin \u015fakas\u0131, biz iyiyiz.\nBenim tek derdim k\u0131zlar\u0131ma olan \u00f6zlemim.\nHERA ASLAN: Onun bana takt\u0131\u011f\u0131 lakaplar s\u00fcrekli de\u011fi\u015fiyor.\nAma benim telefonumda Ozan, \u2018Ozeus\u2019 olarak kay\u0131tl\u0131.\nHERA ASLAN: Benim ad\u0131m Yunan tanr\u0131\u00e7as\u0131 Hera\u2019dan geliyor.\nOnu da Zeus yapt\u0131m.\nOZAN DO\u011eULU: Asl\u0131nda olay \u015fu, Hera mitolojide \u00e7ok k\u0131skan\u00e7 bir kad\u0131n.\nZeus da \u00e7ok \u00e7apk\u0131n bir adam.\nOZAN DO\u011eULU: Karantinada neden bu kadar mutluyuz san\u0131yorsun!",
    "article_html": "",
    "meta_description": "Ozan Do\u011fulu bayram\u0131 Bodrum\u2019da karantinada, ailesinden uzakta ge\u00e7irecek. Ama yan\u0131nda sevgilisi Hera var. S\u00fcrekli \u00fcretiyor. Yak\u0131nda duyaca\u011f\u0131n\u0131z, tarz\u0131 d\u0131\u015f\u0131ndaki t\u00fcrlere yelken a\u00e7\u0131yor. Do\u011fulu\u2019nun Bodrum\u2019daki evine ba\u011flan\u0131p onunla a\u015fk\u0131, m\u00fczi\u011fi ve tabii ki ge\u00e7mi\u015fi konu\u015ftuk. \u201cBu bayram bulu\u015famayaca\u011f\u0131z. Herkese sab\u0131r...",
    "meta_lang": "tr"
}