{
    "article_id": "1d57cf284703841ce1b5c54e5d3a58d6.1590266028.7534258",
    "title": "Serie A i\u00e7in \u00f6zel m\u00fcfetti\u015f!",
    "authors": [],
    "canonical_link": "https://www.hurriyet.com.tr/sporarena/serie-a-icin-ozel-mufettis-41518386",
    "url": "http://hurriyet.com.tr/sporarena/serie-a-icin-ozel-mufettis-41518386",
    "top_img": "https://i4.hurimg.com/i/hurriyet/75/0x0/5ebe71ad7af507268cec0bd6.jpg",
    "meta_img": "https://i4.hurimg.com/i/hurriyet/75/0x0/5ebe71ad7af507268cec0bd6.jpg",
    "movies": [],
    "text": "Federasyondan yap\u0131lan a\u00e7\u0131klamada, federasyona ba\u011fl\u0131 spor savc\u0131l\u0131\u011f\u0131ndan bir heyet olu\u015fturuldu\u011fu ve bu heyetin h\u00fck\u00fcmetin Kovid-19'a kar\u015f\u0131 belirledi\u011fi t\u0131bbi \u00f6nlemler hususunda tak\u0131mlar\u0131 denetleyece\u011fi kaydedildi.\n\n\n\nS\u00f6z konusu heyetin, \u00f6zellikle bireysel \u00e7al\u0131\u015fmalara izin verilen halihaz\u0131rdaki a\u015famada tak\u0131mlar\u0131n bu kurala uyup uymad\u0131\u011f\u0131n\u0131 ve tesislerindeki tedbirleri denetleyece\u011fi belirtildi.\n\nBu arada, \u00fclkenin \u00f6nde gelen spor gazetelerinden Corriere dello Sport'taki bir haberde, Lazio tak\u0131m\u0131n\u0131n d\u00fcnk\u00fc bireysel idman\u0131nda 3'e 3 \u00e7al\u0131\u015fma yap\u0131ld\u0131\u011f\u0131 ileri s\u00fcr\u00fclm\u00fc\u015ft\u00fc.\n\n\u0130talya'da h\u00fck\u00fcmetin a\u00e7\u0131klad\u0131\u011f\u0131 son kararnameye g\u00f6re, futbol tak\u0131mlar\u0131 toplu idmanlar\u0131n\u0131 18 May\u0131s Pazartesi g\u00fcn\u00fcnden itibaren yapmaya ba\u015flayabilir. Kul\u00fcpler, \u00fclkede Kovid-19 \u00f6nlemlerinin gev\u015fetilmeye ba\u015fland\u0131\u011f\u0131 4 May\u0131s'tan bu yana oyuncular\u0131n\u0131 testten ge\u00e7irmeye ve bireysel antrenmanlara almaya ba\u015flam\u0131\u015ft\u0131.\n\n\n\nSerie A Lig Birli\u011fi de 13 May\u0131s'taki toplant\u0131s\u0131yla, Kovid-19 nedeniyle durdurulan 2019-2020 sezonunun, h\u00fck\u00fcmetin de onay vermesi durumunda 13 Haziran'da yeniden ba\u015flamas\u0131n\u0131 kararla\u015ft\u0131rm\u0131\u015ft\u0131.\n\nMisli.com'da Bundesliga keyfi CANLI BAH\u0130S ve CANLI YAYINLA cumartesi ba\u015fl\u0131yor!",
    "keywords": [
        "bu",
        "spor",
        "canli",
        "denetleyece\u011fi",
        "bireysel",
        "heyetin",
        "serie",
        "tak\u0131mlar\u0131",
        "kovid19",
        "i\u00e7in",
        "ve",
        "m\u00fcfetti\u015f",
        "\u00f6zel",
        "h\u00fck\u00fcmetin"
    ],
    "meta_keywords": [
        "Serie A",
        "Koronavirus",
        "M\u00fcfetti\u015f"
    ],
    "publish_date": null,
    "summary": "Federasyondan yap\u0131lan a\u00e7\u0131klamada, federasyona ba\u011fl\u0131 spor savc\u0131l\u0131\u011f\u0131ndan bir heyet olu\u015fturuldu\u011fu ve bu heyetin h\u00fck\u00fcmetin Kovid-19'a kar\u015f\u0131 belirledi\u011fi t\u0131bbi \u00f6nlemler hususunda tak\u0131mlar\u0131 denetleyece\u011fi kaydedildi.\nS\u00f6z konusu heyetin, \u00f6zellikle bireysel \u00e7al\u0131\u015fmalara izin verilen halihaz\u0131rdaki a\u015famada tak\u0131mlar\u0131n bu kurala uyup uymad\u0131\u011f\u0131n\u0131 ve tesislerindeki tedbirleri denetleyece\u011fi belirtildi.\nBu arada, \u00fclkenin \u00f6nde gelen spor gazetelerinden Corriere dello Sport'taki bir haberde, Lazio tak\u0131m\u0131n\u0131n d\u00fcnk\u00fc bireysel idman\u0131nda 3'e 3 \u00e7al\u0131\u015fma yap\u0131ld\u0131\u011f\u0131 ileri s\u00fcr\u00fclm\u00fc\u015ft\u00fc.\n\u0130talya'da h\u00fck\u00fcmetin a\u00e7\u0131klad\u0131\u011f\u0131 son kararnameye g\u00f6re, futbol tak\u0131mlar\u0131 toplu idmanlar\u0131n\u0131 18 May\u0131s Pazartesi g\u00fcn\u00fcnden itibaren yapmaya ba\u015flayabilir.\nKul\u00fcpler, \u00fclkede Kovid-19 \u00f6nlemlerinin gev\u015fetilmeye ba\u015fland\u0131\u011f\u0131 4 May\u0131s'tan bu yana oyuncular\u0131n\u0131 testten ge\u00e7irmeye ve bireysel antrenmanlara almaya ba\u015flam\u0131\u015ft\u0131.\nSerie A Lig Birli\u011fi de 13 May\u0131s'taki toplant\u0131s\u0131yla, Kovid-19 nedeniyle durdurulan 2019-2020 sezonunun, h\u00fck\u00fcmetin de onay vermesi durumunda 13 Haziran'da yeniden ba\u015flamas\u0131n\u0131 kararla\u015ft\u0131rm\u0131\u015ft\u0131.\nMisli.com'da Bundesliga keyfi CANLI BAH\u0130S ve CANLI YAYINLA cumartesi ba\u015fl\u0131yor!",
    "article_html": "",
    "meta_description": "Spor Haberleri - \u0130talya Futbol Federasyonu (FIGC), h\u00fck\u00fcmetin ligin yeniden ba\u015flamas\u0131 i\u00e7in belirledi\u011fi Kovid-19'a y\u00f6nelik \u00f6nlemler konusunda Birinci Futbol Ligi (Serie A) tak\u0131mlar\u0131n\u0131 denetlemek i\u00e7in m\u00fcfetti\u015f g\u00f6revlendirecek.",
    "meta_lang": "tr"
}