{
    "article_id": "2a480de43dda32d4bc6c1163cb2a03a1.1590265525.5795577",
    "title": "S\u0131rbistan, gurbet\u00e7ilerin tepki g\u00f6sterdi\u011fi karardan vazge\u00e7ti",
    "authors": [],
    "canonical_link": "https://www.hurriyet.com.tr/avrupa/sirbistan-gurbetcilerin-tepki-gosterdigi-karardan-vazgecti-41524411",
    "url": "http://hurriyet.com.tr/avrupa/sirbistan-gurbetcilerin-tepki-gosterdigi-karardan-vazgecti-41524411",
    "top_img": "https://i4.hurimg.com/i/hurriyet/75/0x0/5ec97d42d3806c225429d1fd.jpg",
    "meta_img": "https://i4.hurimg.com/i/hurriyet/75/0x0/5ec97d42d3806c225429d1fd.jpg",
    "movies": [],
    "text": "GURBET\u00c7\u0130LER\u0130N s\u0131k takip etti\u011fi S\u0131layolu internet sitesinin verdi\u011fi habere g\u00f6re, \u00f6nceki g\u00fcne kadar koronavir\u00fcs testi isteyen S\u0131rbistan\u2019\u0131n, gelen tepkiler \u00fczerine bu karar\u0131ndan vazge\u00e7ti\u011fi bildirildi. S\u0131rbistan h\u00fck\u00fcmeti taraf\u0131ndan yap\u0131lan a\u00e7\u0131klamaya g\u00f6re, 22 May\u0131s\u2019tan itibaren S\u0131rbistan\u2019a a\u00e7\u0131lan t\u00fcm s\u0131n\u0131r kap\u0131lar\u0131n\u0131n yeniden a\u00e7\u0131ld\u0131\u011f\u0131 belirtiliyor. A\u00e7\u0131klamada, S\u0131rbistan\u2019a giri\u015fte Kovid-19 ta\u015f\u0131nmad\u0131\u011f\u0131na dair test sonucu g\u00f6sterme, sonras\u0131nda karantinaya al\u0131nma gibi uygulamalar\u0131n kald\u0131r\u0131ld\u0131\u011f\u0131 bildiriliyor. Yolcular, s\u0131n\u0131rda herhangi bir ek belge g\u00f6stermeden \u00fclkeye giri\u015f yapabilecek. Yap\u0131lan a\u00e7\u0131klamaya g\u00f6re \u00fclkeye giri\u015f yapanlara sadece vir\u00fcsle ilgili bilgi da\u011f\u0131t\u0131lacak. \u00dclkeye giri\u015f yapan yolculardan test istenmeyece\u011fi gibi yabanc\u0131lar\u0131n karantina alt\u0131nda tutulmayaca\u011f\u0131 da bildirildi. S\u0131rbistan\u2019a giri\u015f yapanlar \u00fclkede h\u00e2l\u00e2 koronavir\u00fcs salg\u0131n\u0131 riskinin oldu\u011fu hakk\u0131nda bilgilendirilerek, seyahat esnas\u0131nda olu\u015fabilecek olumsuzluklardan ki\u015filerin kendi sorumluluklar\u0131 dahilinde oldu\u011fu konusunda bilgi bro\u015f\u00fcrleri da\u011f\u0131t\u0131lacak.\n\nT\u00fcrkiye\u2019ye gidi\u015fte en s\u0131k kullan\u0131lan yollar\u0131n \u00fczerinde bulunan Macaristan da \u00fclkeye giri\u015flerde yeni d\u00fczenlemeler getirdi. Yap\u0131lan resmi a\u00e7\u0131klamada, Macaristan\u2019dan transit ge\u00e7i\u015fler i\u00e7in ge\u00e7i\u015f izin belgesi istenmeyece\u011fi belirtilirken, koronavir\u00fcs testi uygulamas\u0131ndan da vazge\u00e7ildi\u011fi a\u00e7\u0131klad\u0131. Ancak Macaristan\u2019dan ge\u00e7ecek yolcular\u0131n s\u0131n\u0131rlardan ge\u00e7i\u015flerine belli saatlerde izin verilece\u011fi bildirildi.",
    "keywords": [
        "bildirildi",
        "testi",
        "\u00fclkeye",
        "test",
        "gurbet\u00e7ilerin",
        "s\u0131rbistana",
        "yap\u0131lan",
        "g\u00f6sterdi\u011fi",
        "s\u0131rbistan",
        "koronavir\u00fcs",
        "g\u00f6re",
        "karardan",
        "vazge\u00e7ti",
        "da",
        "giri\u015f",
        "tepki"
    ],
    "meta_keywords": [
        "Schengen",
        "S\u0131layolu internet",
        "Avrupadan Haberler",
        "Kovid-19 koronavir\u00fcs",
        "coronavurus"
    ],
    "publish_date": null,
    "summary": "GURBET\u00c7\u0130LER\u0130N s\u0131k takip etti\u011fi S\u0131layolu internet sitesinin verdi\u011fi habere g\u00f6re, \u00f6nceki g\u00fcne kadar koronavir\u00fcs testi isteyen S\u0131rbistan\u2019\u0131n, gelen tepkiler \u00fczerine bu karar\u0131ndan vazge\u00e7ti\u011fi bildirildi.\nS\u0131rbistan h\u00fck\u00fcmeti taraf\u0131ndan yap\u0131lan a\u00e7\u0131klamaya g\u00f6re, 22 May\u0131s\u2019tan itibaren S\u0131rbistan\u2019a a\u00e7\u0131lan t\u00fcm s\u0131n\u0131r kap\u0131lar\u0131n\u0131n yeniden a\u00e7\u0131ld\u0131\u011f\u0131 belirtiliyor.\nA\u00e7\u0131klamada, S\u0131rbistan\u2019a giri\u015fte Kovid-19 ta\u015f\u0131nmad\u0131\u011f\u0131na dair test sonucu g\u00f6sterme, sonras\u0131nda karantinaya al\u0131nma gibi uygulamalar\u0131n kald\u0131r\u0131ld\u0131\u011f\u0131 bildiriliyor.\nYolcular, s\u0131n\u0131rda herhangi bir ek belge g\u00f6stermeden \u00fclkeye giri\u015f yapabilecek.\nYap\u0131lan a\u00e7\u0131klamaya g\u00f6re \u00fclkeye giri\u015f yapanlara sadece vir\u00fcsle ilgili bilgi da\u011f\u0131t\u0131lacak.\n\u00dclkeye giri\u015f yapan yolculardan test istenmeyece\u011fi gibi yabanc\u0131lar\u0131n karantina alt\u0131nda tutulmayaca\u011f\u0131 da bildirildi.\nS\u0131rbistan\u2019a giri\u015f yapanlar \u00fclkede h\u00e2l\u00e2 koronavir\u00fcs salg\u0131n\u0131 riskinin oldu\u011fu hakk\u0131nda bilgilendirilerek, seyahat esnas\u0131nda olu\u015fabilecek olumsuzluklardan ki\u015filerin kendi sorumluluklar\u0131 dahilinde oldu\u011fu konusunda bilgi bro\u015f\u00fcrleri da\u011f\u0131t\u0131lacak.\nT\u00fcrkiye\u2019ye gidi\u015fte en s\u0131k kullan\u0131lan yollar\u0131n \u00fczerinde bulunan Macaristan da \u00fclkeye giri\u015flerde yeni d\u00fczenlemeler getirdi.\nYap\u0131lan resmi a\u00e7\u0131klamada, Macaristan\u2019dan transit ge\u00e7i\u015fler i\u00e7in ge\u00e7i\u015f izin belgesi istenmeyece\u011fi belirtilirken, koronavir\u00fcs testi uygulamas\u0131ndan da vazge\u00e7ildi\u011fi a\u00e7\u0131klad\u0131.\nAncak Macaristan\u2019dan ge\u00e7ecek yolcular\u0131n s\u0131n\u0131rlardan ge\u00e7i\u015flerine belli saatlerde izin verilece\u011fi bildirildi.",
    "article_html": "",
    "meta_description": "Koronavir\u00fcs salg\u0131n\u0131 nedeniyle durdurulan Schengen \u00fclkeleri aras\u0131ndaki serbest dola\u015f\u0131m 15 Haziran\u2019dan itibaren yeniden a\u00e7\u0131l\u0131yor. Vir\u00fcs\u00fcn yay\u0131lmas\u0131n\u0131 \u00f6nlemek i\u00e7in Avrupa\u2019dan T\u00fcrkiye\u2019ye geli\u015flerde kullan\u0131lan s\u0131la yolu g\u00fczerg\u00e2h\u0131nda al\u0131nan tedbirler gurbet\u00e7ileri sevindirirken, S\u0131rbistan\u2019\u0131n Kovid-19 belgesi karar\u0131 tepki...",
    "meta_lang": "tr"
}