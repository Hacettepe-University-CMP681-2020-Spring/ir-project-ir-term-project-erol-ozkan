{
    "article_id": "7be35f5ee6637cb97b4c2c3aff225ba2.1590265817.3973098",
    "title": "D\u00fcnyan\u0131n en \u00fcnl\u00fc \u015firketlerini giydiriyor",
    "authors": [],
    "canonical_link": "https://www.hurriyet.com.tr/ik-yeni-ekonomi/dunyanin-en-unlu-sirketlerini-giydiriyor-40715884",
    "url": "http://hurriyet.com.tr/ik-yeni-ekonomi/dunyanin-en-unlu-sirketlerini-giydiriyor-40715884",
    "top_img": "https://i4.hurimg.com/i/hurriyet/75/0x0/5a62315b2269a22bd8ea3cf4.jpg",
    "meta_img": "https://i4.hurimg.com/i/hurriyet/75/0x0/5a62315b2269a22bd8ea3cf4.jpg",
    "movies": [],
    "text": "Hikayeniz nerede ba\u015fl\u0131yor? Nas\u0131l bir ailede b\u00fcy\u00fcd\u00fcn\u00fcz? Nas\u0131l yeti\u015ftirildiniz?\n\nB\u00fcy\u00fck bir aileye do\u011fdum. Babam\u0131n Trakya\u2019da kereste fabrikas\u0131 ve Demirkoy Ormanlar\u0131\u2019nda \u015fantiyeleri vard\u0131, \u00fcretim ve ticaretini yap\u0131yorlard\u0131. Daha sonra b\u00fcy\u00fck abim vefat etti ve bu kay\u0131p babam\u0131 \u00e7ok etkiledi ve \u015firketinin iflas\u0131na kadar gitti. Bu nedenle \u00f6nce Ankara\u2019ya ve oradan \u0130stanbul\u2019a ta\u015f\u0131nd\u0131k. \u00d6\u011fretim hayat\u0131m \u00f6nce Ankara sonra \u0130stanbul sonra tekrar Ankara\u2019da Hacettepe \u00dcniversitesi\u2019nde oldu.\n\n\n\n\n\n\n\n\n\nAilenizde giri\u015fimci var m\u0131?\n\n\u0130ki b\u00fcy\u00fck abim mimar ve avukat. Ancak bu iflas sonras\u0131 aile bireylerinde giri\u015fimcilik ayr\u0131 ayr\u0131 ba\u015flad\u0131. Bunlar da bana hayata kar\u015f\u0131 g\u00fc\u00e7l\u00fc durmam gerekti\u011fini ve bunun i\u00e7in benim kendimin aksiyon almas\u0131 gerekti\u011fini \u00f6\u011fretti. \u0130nsana hi\u00e7bir \u015fey tepside sunulmuyor. Hep bir m\u00fccadele ve azim gerekiyor.\n\n\n\nHem\u015firelik okumu\u015fsunuz. Neden se\u00e7mi\u015ftiniz hem\u015fireli\u011fi?\n\nO ya\u015f\u0131mda dahi olduk\u00e7a fark\u0131nda bir se\u00e7im yapm\u0131\u015f\u0131m, hem\u015firelik hem insanlara dokunmak ad\u0131na bana hitap ediyordu hem de mezun oldu\u011funda i\u015fi haz\u0131r, kazanc\u0131 iyi olan bir meslekti. Mezun olunca \u00e7al\u0131\u015fmaya ba\u015flad\u0131m hastanede, k\u0131sa s\u00fcre sonra da evlendim. D\u00f6rt y\u0131l dolu dolu, \u00e7ok mutlu bir evlili\u011fimiz oldu. K\u0131z\u0131m do\u011fdu. Harika bir hayat\u0131m vard\u0131. D\u00f6rd\u00fcnc\u00fc y\u0131l\u0131n sonunda e\u015fimi trafik kazas\u0131nda kaybedince, iki sene ruhsal ac\u0131dan tedavi g\u00f6rd\u00fcm ve bundan dolay\u0131 mesle\u011fime d\u00f6nme cesareti bulamad\u0131m. \u00c7ok zor bir d\u00f6nemdi.\n\n\n\nYeniden \u00e7al\u0131\u015fmaya nas\u0131l ba\u015flad\u0131n\u0131z? Sizi ne motive etti?\n\nHayata tutunmal\u0131yd\u0131m. K\u0131z\u0131m vard\u0131. E\u015fim de giri\u015fimciydi, ortak oldu\u011fu \u015firketlerin birinde \u00e7al\u0131\u015fmaya ba\u015flad\u0131m. Makine, in\u015faat i\u015fleri vard\u0131. Hi\u00e7 bilmedi\u011fim bir aland\u0131 ama kendimi i\u015fe verdim. \u00d6\u011frenmeliydim. 8 y\u0131l orada \u00e7al\u0131\u015ft\u0131m. \u0130\u015f hayat\u0131n\u0131 orada \u00f6\u011frendim. Bir i\u015f arkada\u015f\u0131m sayesinde Paris\u2019te ya\u015fayan bir Frans\u0131z kad\u0131nla tan\u0131\u015ft\u0131m. Christina ile konu\u015furken Balenciaga\u2019n\u0131n sahipleri ile \u00e7ok yak\u0131n dost oldu\u011funu \u00f6\u011frendim. Balanciaga bir moda markas\u0131yd\u0131 ve Christina\u2019n\u0131n arkada\u015flar\u0131 Balanciaga\u2019ya Carven ve Claude de Tourture markalar\u0131 ile uniforma tasar\u0131m\u0131 ve \u00fcretimi yap\u0131yorlard\u0131. Ni\u015f bir i\u015fti. \u00c7ok ilgimi \u00e7ekti. \u00c7\u00fcnk\u00fc akl\u0131m\u0131n bir k\u00f6\u015fesinde kendi i\u015fimi kurmak vard\u0131 ama ne yapaca\u011f\u0131m\u0131 bilmiyordum. \u00dcniforma i\u015fi olabilir diye d\u00fc\u015f\u00fcnd\u00fcm.\n\n\n\nT\u00fcrkiye\u2019de yok muydu \u00fcniforma yapan?\n\nBenim g\u00f6rd\u00fc\u011f\u00fcm \u015fekilde tasar\u0131m ve kaliteli kuma\u015fla \u00fcniforma yapan yoktu. T\u00fcrkiye\u2019de b\u00f6yle bir i\u015f kolu yoktu. O d\u00f6nemde turizm y\u00fckselmeye ba\u015flam\u0131\u015ft\u0131. Oteller a\u00e7\u0131l\u0131yordu. Paris\u2019e g\u00f6r\u00fc\u015fmeye gittim. 1995 senesinde temsilcili\u011fi ald\u0131m ve tespit etti\u011fim projelerle i\u015fe ba\u015flad\u0131m. Bunlar Four Seasons Sultan Ahmet, Intercontinental Ceylan ve 2000 ki\u015filik bir Habitat Konferans ekibinin \u00fcniformalar\u0131yd\u0131.\n\n\n\nNeyi hedeflediniz?\n\nUniforma giyilen t\u00fcm \u015firketleri hedefledim. Havayolu \u015firketleri, oteller, hastaneler vs\u2026Hedef kitlelerine, k\u00fclt\u00fcrlerine g\u00f6re tasar\u0131mlara ba\u015flad\u0131k. \u00c7ok \u00f6zendim i\u015fin her a\u015famas\u0131nda. Ustalarla birebir \u00e7al\u0131\u015ft\u0131m. \u015eirketlerin yap\u0131lar\u0131na, iklime ve verilen hizmetlere g\u00f6re tasar\u0131mlar\u0131 inceledim. Sonraki y\u0131llarda yolum Canan G\u00f6knil ile kesi\u015fti. Kendisi zaten sanat\u00e7\u0131, tasar\u0131mc\u0131. Onunla ortak olduk. \u00c7ok g\u00fczel bir birliktelik oldu ve bug\u00fcnlere geldik. Bu alanda T\u00fcrkiye\u2019de ilkleri yapan, en b\u00fcy\u00fck \u015firketiz.\n\n\n\nT\u00fcrkiye\u2019deki \u015firketleri mi hedeflemi\u015ftiniz ilk zamanlar?\n\n\u0130lk 15 y\u0131l \u00f6yle oldu. Ritz Otel, Swiss Otel, Atat\u00fcrk Havalalan\u0131 TAV, BTA, TEPE G\u00fcvenlik ve \u00e7ok say\u0131da hastaneyle \u00e7al\u0131\u015fmaya ba\u015flam\u0131\u015ft\u0131k. Ama akl\u0131m hep yurtd\u0131\u015f\u0131nda da i\u015f almaktayd\u0131.\n\n\n\nYurtd\u0131\u015f\u0131na da \u00e7al\u0131\u015f\u0131yorsunuz uzun zamand\u0131r\u2026\n\nEvet. 10 y\u0131ld\u0131r Dubai\u2019de, Cidde\u2019de bulunan yetkili sat\u0131c\u0131lar\u0131m\u0131zla Ortado\u011fu pazar\u0131nday\u0131z. Tacikistan\u2019dan Londra ve Paris\u2019e, Johannesburg\u2019a kadar farkl\u0131 co\u011frafyalarda hastanelerle, otellerle \u00e7al\u0131\u015f\u0131yoruz. D\u00fcnyan\u0131n en l\u00fcks otelleri de m\u00fc\u015fterimiz. Emirates\u2019in alt \u015firketi olan Fly Dubai\u2019nin t\u00fcn \u00fcniformalar\u0131, ayakkab\u0131 ve \u00e7antalar\u0131n\u0131 biz yap\u0131yoruz. Ritz\u2019e de \u00e7al\u0131\u015f\u0131yoruz, Ibis Otele de\u2026Baz\u0131 \u015firketlere yaln\u0131zca k\u0131yafet de\u011fil, \u00e7anta ve ayakkab\u0131 da sa\u011fl\u0131yoruz. Fly Dubai\u2019nin ayakkab\u0131lar\u0131 Konya\u2019da bir ayakkab\u0131 \u00fcreticisinin yapmas\u0131n\u0131 sa\u011flad\u0131k. \u00d6ncesinde \u0130spanyollar yap\u0131yordu. Londra\u2019da bir otelde de Dubai\u2019de bir otelde de sizi kar\u015f\u0131layan personel bizim uniformalar\u0131m\u0131z\u0131 giyiyor b\u00fcy\u00fck olas\u0131l\u0131kla. \u00c7\u00fcnk\u00fc \u00e7al\u0131\u015ft\u0131\u011f\u0131m\u0131z otel zincirleri hayli geni\u015f.\n\n\n\nHedefiniz nedir?\n\n\u015eirketimizin hedefi Avrupa\u2019daki t\u00fcm rakiplerimizin davet edildi\u011fi ihalelere girip, Avrupal\u0131 rakiplerden pay almak. K\u0131z\u0131m Melis Yaz\u0131c\u0131 benimle birlikte uzun y\u0131llard\u0131r \u00e7al\u0131\u015f\u0131yor. Orta\u011f\u0131m Canan G\u00f6knil Eryurt 2006\u2019dan beri benimle birlikte. \u0130\u015fimi 25 y\u0131ld\u0131r b\u00fcy\u00fck bir heyecan ve inan\u00e7la yap\u0131yorum. Yurtd\u0131\u015f\u0131nda daha b\u00fcy\u00fck i\u015fler yapmak en \u00f6nemli hedefimiz.\n\n\n\nBEN YAPTIYSAM D\u0130\u011eER KADINLAR DA YAPAR\n\nYeni giri\u015fimci olacaklara ne \u00f6nerirsiniz?\n\n\u00c7ok \u00e7al\u0131\u015fmalar\u0131n\u0131, cesur olmalar\u0131n\u0131, sebat etmelerini ve sevdikleri i\u015fe odaklanmalar\u0131n\u0131 \u00f6neririm. Bir kad\u0131n\u0131n bedenen ve ruhsal bir engeli yoksa kendini yeti\u015ftirebilir. \u0130lgi duydu\u011fu bir alanda bilgi sahibi olup, bunu de\u011ferlendirebilir. Hi\u00e7birimiz uzay meki\u011fi yapm\u0131yoruz. Ben yapt\u0131ysam di\u011fer kad\u0131nlar da yapar diye d\u00fc\u015f\u00fcn\u00fcyorum. Ben ve orta\u011f\u0131m Canan G\u00f6knil ile birlikte yapt\u0131\u011f\u0131m\u0131z i\u015fi anlatmakta \u00e7ok zorluk \u00e7ektik. Tek tip bir \u00fcniforma anlay\u0131\u015f\u0131 vard\u0131, l\u00fcks oteller i\u00e7in \u00e7al\u0131\u015fan kimse yoktu \u0130stanbul\u2019da. Biz hem tasar\u0131mda hem de kuma\u015fta kaliteyi yakalad\u0131k. \u00c7al\u0131\u015fanlar\u0131n kendilerini rahat ve \u015f\u0131k hissedecekleri \u00fcniformalar geli\u015ftirdik. \u015eimdi \u00fcretimimizin y\u00fczde 98\u2019i yurtd\u0131\u015f\u0131na gidiyor. Tacikistan\u2019dan Londra\u2019ya kadar farkl\u0131 co\u011frafyalara \u00fcniforma g\u00f6nderiyoruz.",
    "keywords": [
        "\u00fcnl\u00fc",
        "\u00e7ok",
        "b\u00fcy\u00fck",
        "sonra",
        "d\u00fcnyan\u0131n",
        "\u00e7al\u0131\u015fmaya",
        "vard\u0131",
        "giydiriyor",
        "\u015firketlerini",
        "ve",
        "bir",
        "ile",
        "da",
        "\u00fcniforma",
        "en"
    ],
    "meta_keywords": [
        "giri\u015fim",
        "Giyim",
        "Dress Best"
    ],
    "publish_date": null,
    "summary": "Nas\u0131l bir ailede b\u00fcy\u00fcd\u00fcn\u00fcz?\nB\u00fcy\u00fck bir aileye do\u011fdum.\nBabam\u0131n Trakya\u2019da kereste fabrikas\u0131 ve Demirkoy Ormanlar\u0131\u2019nda \u015fantiyeleri vard\u0131, \u00fcretim ve ticaretini yap\u0131yorlard\u0131.\nDaha sonra b\u00fcy\u00fck abim vefat etti ve bu kay\u0131p babam\u0131 \u00e7ok etkiledi ve \u015firketinin iflas\u0131na kadar gitti.\nBu nedenle \u00f6nce Ankara\u2019ya ve oradan \u0130stanbul\u2019a ta\u015f\u0131nd\u0131k.\n\u00d6\u011fretim hayat\u0131m \u00f6nce Ankara sonra \u0130stanbul sonra tekrar Ankara\u2019da Hacettepe \u00dcniversitesi\u2019nde oldu.\n\u0130ki b\u00fcy\u00fck abim mimar ve avukat.\nAncak bu iflas sonras\u0131 aile bireylerinde giri\u015fimcilik ayr\u0131 ayr\u0131 ba\u015flad\u0131.\nBunlar da bana hayata kar\u015f\u0131 g\u00fc\u00e7l\u00fc durmam gerekti\u011fini ve bunun i\u00e7in benim kendimin aksiyon almas\u0131 gerekti\u011fini \u00f6\u011fretti.\nHep bir m\u00fccadele ve azim gerekiyor.\nO ya\u015f\u0131mda dahi olduk\u00e7a fark\u0131nda bir se\u00e7im yapm\u0131\u015f\u0131m, hem\u015firelik hem insanlara dokunmak ad\u0131na bana hitap ediyordu hem de mezun oldu\u011funda i\u015fi haz\u0131r, kazanc\u0131 iyi olan bir meslekti.\nMezun olunca \u00e7al\u0131\u015fmaya ba\u015flad\u0131m hastanede, k\u0131sa s\u00fcre sonra da evlendim.\nD\u00f6rt y\u0131l dolu dolu, \u00e7ok mutlu bir evlili\u011fimiz oldu.\nHarika bir hayat\u0131m vard\u0131.\nD\u00f6rd\u00fcnc\u00fc y\u0131l\u0131n sonunda e\u015fimi trafik kazas\u0131nda kaybedince, iki sene ruhsal ac\u0131dan tedavi g\u00f6rd\u00fcm ve bundan dolay\u0131 mesle\u011fime d\u00f6nme cesareti bulamad\u0131m.\n\u00c7ok zor bir d\u00f6nemdi.\nYeniden \u00e7al\u0131\u015fmaya nas\u0131l ba\u015flad\u0131n\u0131z?\nK\u0131z\u0131m vard\u0131.\nE\u015fim de giri\u015fimciydi, ortak oldu\u011fu \u015firketlerin birinde \u00e7al\u0131\u015fmaya ba\u015flad\u0131m.\nHi\u00e7 bilmedi\u011fim bir aland\u0131 ama kendimi i\u015fe verdim.\nBir i\u015f arkada\u015f\u0131m sayesinde Paris\u2019te ya\u015fayan bir Frans\u0131z kad\u0131nla tan\u0131\u015ft\u0131m.\nChristina ile konu\u015furken Balenciaga\u2019n\u0131n sahipleri ile \u00e7ok yak\u0131n dost oldu\u011funu \u00f6\u011frendim.\nBalanciaga bir moda markas\u0131yd\u0131 ve Christina\u2019n\u0131n arkada\u015flar\u0131 Balanciaga\u2019ya Carven ve Claude de Tourture markalar\u0131 ile uniforma tasar\u0131m\u0131 ve \u00fcretimi yap\u0131yorlard\u0131.\n\u00c7\u00fcnk\u00fc akl\u0131m\u0131n bir k\u00f6\u015fesinde kendi i\u015fimi kurmak vard\u0131 ama ne yapaca\u011f\u0131m\u0131 bilmiyordum.\nBenim g\u00f6rd\u00fc\u011f\u00fcm \u015fekilde tasar\u0131m ve kaliteli kuma\u015fla \u00fcniforma yapan yoktu.\n1995 senesinde temsilcili\u011fi ald\u0131m ve tespit etti\u011fim projelerle i\u015fe ba\u015flad\u0131m.\nBunlar Four Seasons Sultan Ahmet, Intercontinental Ceylan ve 2000 ki\u015filik bir Habitat Konferans ekibinin \u00fcniformalar\u0131yd\u0131.\n\u015eirketlerin yap\u0131lar\u0131na, iklime ve verilen hizmetlere g\u00f6re tasar\u0131mlar\u0131 inceledim.\n\u00c7ok g\u00fczel bir birliktelik oldu ve bug\u00fcnlere geldik.\nBu alanda T\u00fcrkiye\u2019de ilkleri yapan, en b\u00fcy\u00fck \u015firketiz.\nRitz Otel, Swiss Otel, Atat\u00fcrk Havalalan\u0131 TAV, BTA, TEPE G\u00fcvenlik ve \u00e7ok say\u0131da hastaneyle \u00e7al\u0131\u015fmaya ba\u015flam\u0131\u015ft\u0131k.\nAma akl\u0131m hep yurtd\u0131\u015f\u0131nda da i\u015f almaktayd\u0131.\nTacikistan\u2019dan Londra ve Paris\u2019e, Johannesburg\u2019a kadar farkl\u0131 co\u011frafyalarda hastanelerle, otellerle \u00e7al\u0131\u015f\u0131yoruz.\nD\u00fcnyan\u0131n en l\u00fcks otelleri de m\u00fc\u015fterimiz.\nEmirates\u2019in alt \u015firketi olan Fly Dubai\u2019nin t\u00fcn \u00fcniformalar\u0131, ayakkab\u0131 ve \u00e7antalar\u0131n\u0131 biz yap\u0131yoruz.\nRitz\u2019e de \u00e7al\u0131\u015f\u0131yoruz, Ibis Otele de\u2026Baz\u0131 \u015firketlere yaln\u0131zca k\u0131yafet de\u011fil, \u00e7anta ve ayakkab\u0131 da sa\u011fl\u0131yoruz.\nFly Dubai\u2019nin ayakkab\u0131lar\u0131 Konya\u2019da bir ayakkab\u0131 \u00fcreticisinin yapmas\u0131n\u0131 sa\u011flad\u0131k.\nLondra\u2019da bir otelde de Dubai\u2019de bir otelde de sizi kar\u015f\u0131layan personel bizim uniformalar\u0131m\u0131z\u0131 giyiyor b\u00fcy\u00fck olas\u0131l\u0131kla.\n\u015eirketimizin hedefi Avrupa\u2019daki t\u00fcm rakiplerimizin davet edildi\u011fi ihalelere girip, Avrupal\u0131 rakiplerden pay almak.\n\u0130\u015fimi 25 y\u0131ld\u0131r b\u00fcy\u00fck bir heyecan ve inan\u00e7la yap\u0131yorum.\nYurtd\u0131\u015f\u0131nda daha b\u00fcy\u00fck i\u015fler yapmak en \u00f6nemli hedefimiz.\nBEN YAPTIYSAM D\u0130\u011eER KADINLAR DA YAPARYeni giri\u015fimci olacaklara ne \u00f6nerirsiniz?\n\u00c7ok \u00e7al\u0131\u015fmalar\u0131n\u0131, cesur olmalar\u0131n\u0131, sebat etmelerini ve sevdikleri i\u015fe odaklanmalar\u0131n\u0131 \u00f6neririm.\nBir kad\u0131n\u0131n bedenen ve ruhsal bir engeli yoksa kendini yeti\u015ftirebilir.\n\u0130lgi duydu\u011fu bir alanda bilgi sahibi olup, bunu de\u011ferlendirebilir.\nBen yapt\u0131ysam di\u011fer kad\u0131nlar da yapar diye d\u00fc\u015f\u00fcn\u00fcyorum.\nBen ve orta\u011f\u0131m Canan G\u00f6knil ile birlikte yapt\u0131\u011f\u0131m\u0131z i\u015fi anlatmakta \u00e7ok zorluk \u00e7ektik.\nTek tip bir \u00fcniforma anlay\u0131\u015f\u0131 vard\u0131, l\u00fcks oteller i\u00e7in \u00e7al\u0131\u015fan kimse yoktu \u0130stanbul\u2019da.\n\u00c7al\u0131\u015fanlar\u0131n kendilerini rahat ve \u015f\u0131k hissedecekleri \u00fcniformalar geli\u015ftirdik.\nTacikistan\u2019dan Londra\u2019ya kadar farkl\u0131 co\u011frafyalara \u00fcniforma g\u00f6nderiyoruz.",
    "article_html": "",
    "meta_description": "T\u00fclin Yaz\u0131c\u0131 Dress Best\u2019in kurucusu. Abisini ve e\u015fini kaybetmesi hayat\u0131ndaki iki k\u0131r\u0131lma noktas\u0131 oldu. \u201cBu ac\u0131lar beni \u00f6ld\u00fcrmediyse..\u201d dedi ve kendini k\u0131z\u0131na ve \u00e7ok \u00e7al\u0131\u015fmaya adad\u0131. Aslen hem\u015fire olan T\u00fclin Yaz\u0131c\u0131 kurdu\u011fu tekstil \u015firketiyle \u00fcniforma \u00fcretmeye ba\u015flad\u0131 ve bir sekt\u00f6r yaratt\u0131. Paris\u2019ten Dubai\u2019ye...",
    "meta_lang": "tr"
}