{
    "article_id": "1de26079066e7212e046affff53c9d6c.1590266257.5251598",
    "title": "Music Box: T\u00fcm zamanlar\u0131n en iyi soundtrackleri",
    "authors": [],
    "canonical_link": "https://www.hurriyet.com.tr/kampus/music-box-tum-zamanlarin-en-iyi-soundtrackleri-41202604",
    "url": "http://hurriyet.com.tr/kampus/music-box-tum-zamanlarin-en-iyi-soundtrackleri-41202604",
    "top_img": "https://i4.hurimg.com/i/hurriyet/75/0x0/5ccc396567b0a928803c77d7.jpg",
    "meta_img": "https://i4.hurimg.com/i/hurriyet/75/0x0/5ccc396567b0a928803c77d7.jpg",
    "movies": [],
    "text": "Bazen bir film izleriz, g\u00fcnlerce aylarca etkisinden \u00e7\u0131kamay\u0131z. Bir filmi g\u00fczel yapan \u015fey sadece senaryosu, kurgusu, oyuncular\u0131 de\u011fil elbette. Bazen tek bir \u015fark\u0131 bile o filmi oldu\u011fundan daha iyi bile g\u00f6sterebilir. Hele bir de o filmin m\u00fcziklerinin oldu\u011fu alb\u00fcm ba\u015ftan a\u015fa\u011f\u0131 g\u00fczelse keyfimiz katlanarak artar. Biz de bu hafta sizlere gelmi\u015f ge\u00e7mi\u015f en g\u00fczel soundtrack alb\u00fcmlerini derledik. Keyifli dinlemeler...\n\nJames Bond 007 \u2013 Theme Tune\n\nBen Bond, James Bond. Bu repli\u011fi hat\u0131rlayanlar vard\u0131r. Sinema tarihinin gelmi\u015f ge\u00e7mi\u015f en iyi film serilerinden biridir. \u00d6yle ki filmden \u00e7ok soundtrack m\u00fczi\u011fi haf\u0131zalara kaz\u0131nm\u0131\u015ft\u0131r bile diyebiliriz. Ak\u0131ll\u0131 telefonlar\u0131n ilk \u00e7\u0131kt\u0131\u011f\u0131 zamanlarda bir\u00e7o\u011fumuz telefonun zil sesi bile yapm\u0131\u015ft\u0131k. \u0130lk Bond roman\u0131n\u0131n 1953\u2019te yay\u0131nlanmas\u0131n\u0131n ard\u0131ndan, roman\u0131n ilk filmi de 1962\u2019de izleyici ile bulu\u015fmu\u015ftur. En gizemli anlarda, heyecan\u0131n doruklarda ya\u015fand\u0131\u011f\u0131 dakikalarda zihnimizde \u00e7\u0131nlayan James Bond m\u00fczi\u011fini listemizin ba\u015f\u0131na yerle\u015ftiriyoruz.\n\nGhost \u2013 Unchained Melody\n\n1990 y\u0131l\u0131nda izleyiciyle bulu\u015fan Ghost filmi pek \u00e7o\u011fumuz i\u00e7in efsanedir. \u0130nan\u0131lmaz bir yok olu\u015f, ayr\u0131l\u0131k ve sonras\u0131nda gelen \u00f6zlemin anlat\u0131ld\u0131\u011f\u0131 film a\u015fk\u0131n v\u00fccut bulmu\u015f haliydi. Ve filmin son sahnelerine do\u011fru Patrick Swayze ve Demi Moore\u2019un kavu\u015fmas\u0131yla \u00e7almaya ba\u015flayan Unchained Melody t\u00fcylerimizi diken diken eder. Hay\u0131r a\u011flam\u0131yorum.\n\nTitanic - My Heart Will Go On\n\nG\u00f6zya\u015flar\u0131n\u0131z\u0131 tutun, bu defa a\u011flamamal\u0131y\u0131z. Sinema tarihinin en \u00e7ok gi\u015fe yapan filmlerinden, sinema tarihinin ard\u0131ndan en \u00e7ok konu\u015fulan filmlerinden\u2026 Evet Titanic. Anlatmaya gerek yok, izlememi\u015f olamazs\u0131n\u0131z!\n\nRocky \u2013 Eye Of The Tiger\n\nAdriaaann! Merdivenleri ko\u015farak \u00e7\u0131kmaya haz\u0131rlan\u0131n. Listenin sonuna t\u00fcm d\u00fcnyan\u0131n ayakta alk\u0131\u015flad\u0131\u011f\u0131 seriyi ekliyoruz. Rocky Balboa, kahraman\u0131m\u0131z, soka\u011f\u0131n \u00e7ocu\u011fu, d\u00fcnya boks \u015fampiyonu! Filme enerjisini veren Eye Of The Tiger \u015fark\u0131s\u0131n\u0131 nerede duysak, bu round bizim diye ba\u011f\u0131r\u0131yoruz!\n\nSizler i\u00e7in buraya s\u0131\u011fd\u0131ramad\u0131\u011f\u0131m\u0131z daha nicesini spotify listemize ekledik.\n\nHemen \u015furada.\n\nM\u00fczikle kal\u0131n.\n\n\n\n\n\nYazar: Tu\u011fba Badal",
    "keywords": [
        "\u00e7ok",
        "iyi",
        "bu",
        "sinema",
        "soundtrackleri",
        "t\u00fcm",
        "bile",
        "zamanlar\u0131n",
        "filmi",
        "ve",
        "bir",
        "tarihinin",
        "box",
        "bond",
        "en",
        "music"
    ],
    "meta_keywords": [
        "music box",
        "film m\u00fczikleri",
        "soundtrack",
        "spotify"
    ],
    "publish_date": null,
    "summary": "Bazen bir film izleriz, g\u00fcnlerce aylarca etkisinden \u00e7\u0131kamay\u0131z.\nBir filmi g\u00fczel yapan \u015fey sadece senaryosu, kurgusu, oyuncular\u0131 de\u011fil elbette.\nBazen tek bir \u015fark\u0131 bile o filmi oldu\u011fundan daha iyi bile g\u00f6sterebilir.\nHele bir de o filmin m\u00fcziklerinin oldu\u011fu alb\u00fcm ba\u015ftan a\u015fa\u011f\u0131 g\u00fczelse keyfimiz katlanarak artar.\nBiz de bu hafta sizlere gelmi\u015f ge\u00e7mi\u015f en g\u00fczel soundtrack alb\u00fcmlerini derledik.\nKeyifli dinlemeler...James Bond 007 \u2013 Theme TuneBen Bond, James Bond.\nBu repli\u011fi hat\u0131rlayanlar vard\u0131r.\nSinema tarihinin gelmi\u015f ge\u00e7mi\u015f en iyi film serilerinden biridir.\n\u00d6yle ki filmden \u00e7ok soundtrack m\u00fczi\u011fi haf\u0131zalara kaz\u0131nm\u0131\u015ft\u0131r bile diyebiliriz.\nAk\u0131ll\u0131 telefonlar\u0131n ilk \u00e7\u0131kt\u0131\u011f\u0131 zamanlarda bir\u00e7o\u011fumuz telefonun zil sesi bile yapm\u0131\u015ft\u0131k.\n\u0130lk Bond roman\u0131n\u0131n 1953\u2019te yay\u0131nlanmas\u0131n\u0131n ard\u0131ndan, roman\u0131n ilk filmi de 1962\u2019de izleyici ile bulu\u015fmu\u015ftur.\nEn gizemli anlarda, heyecan\u0131n doruklarda ya\u015fand\u0131\u011f\u0131 dakikalarda zihnimizde \u00e7\u0131nlayan James Bond m\u00fczi\u011fini listemizin ba\u015f\u0131na yerle\u015ftiriyoruz.\nGhost \u2013 Unchained Melody1990 y\u0131l\u0131nda izleyiciyle bulu\u015fan Ghost filmi pek \u00e7o\u011fumuz i\u00e7in efsanedir.\n\u0130nan\u0131lmaz bir yok olu\u015f, ayr\u0131l\u0131k ve sonras\u0131nda gelen \u00f6zlemin anlat\u0131ld\u0131\u011f\u0131 film a\u015fk\u0131n v\u00fccut bulmu\u015f haliydi.\nVe filmin son sahnelerine do\u011fru Patrick Swayze ve Demi Moore\u2019un kavu\u015fmas\u0131yla \u00e7almaya ba\u015flayan Unchained Melody t\u00fcylerimizi diken diken eder.\nHay\u0131r a\u011flam\u0131yorum.\nTitanic - My Heart Will Go OnG\u00f6zya\u015flar\u0131n\u0131z\u0131 tutun, bu defa a\u011flamamal\u0131y\u0131z.\nSinema tarihinin en \u00e7ok gi\u015fe yapan filmlerinden, sinema tarihinin ard\u0131ndan en \u00e7ok konu\u015fulan filmlerinden\u2026 Evet Titanic.\nAnlatmaya gerek yok, izlememi\u015f olamazs\u0131n\u0131z!\nRocky \u2013 Eye Of The TigerAdriaaann!\nMerdivenleri ko\u015farak \u00e7\u0131kmaya haz\u0131rlan\u0131n.\nListenin sonuna t\u00fcm d\u00fcnyan\u0131n ayakta alk\u0131\u015flad\u0131\u011f\u0131 seriyi ekliyoruz.\nRocky Balboa, kahraman\u0131m\u0131z, soka\u011f\u0131n \u00e7ocu\u011fu, d\u00fcnya boks \u015fampiyonu!\nFilme enerjisini veren Eye Of The Tiger \u015fark\u0131s\u0131n\u0131 nerede duysak, bu round bizim diye ba\u011f\u0131r\u0131yoruz!\nSizler i\u00e7in buraya s\u0131\u011fd\u0131ramad\u0131\u011f\u0131m\u0131z daha nicesini spotify listemize ekledik.\nHemen \u015furada.\nM\u00fczikle kal\u0131n.\nYazar: Tu\u011fba Badal",
    "article_html": "",
    "meta_description": "124. say\u0131m\u0131z\u0131n Music Box k\u00f6\u015fesinde filmi \u015fark\u0131s\u0131yla, \u015fark\u0131y\u0131 filmiyle hat\u0131rl\u0131yoruz.",
    "meta_lang": "tr"
}