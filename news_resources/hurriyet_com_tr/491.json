{
    "article_id": "b24d6d59c00b2c033de0c46073b6692d.1590266268.3301132",
    "title": "'Yeni normal'de hava yoluyla seyahat nas\u0131l olacak?",
    "authors": [],
    "canonical_link": "https://www.hurriyet.com.tr/teknoloji/yeni-normalde-hava-yoluyla-seyahat-nasil-olacak-41521529",
    "url": "http://hurriyet.com.tr/teknoloji/yeni-normalde-hava-yoluyla-seyahat-nasil-olacak-41521529",
    "top_img": "https://i4.hurimg.com/i/hurriyet/75/0x0/5ec4b433d3806c1920e44592.jpg",
    "meta_img": "https://i4.hurimg.com/i/hurriyet/75/0x0/5ec4b433d3806c1920e44592.jpg",
    "movies": [],
    "text": "Covid -19 salg\u0131n\u0131n ard\u0131ndan en \u00e7ok etkilenen sekt\u00f6rlerin ba\u015f\u0131nda gelen hava yolu ta\u015f\u0131mac\u0131l\u0131\u011f\u0131 yeni normal g\u00fcnlerde farkl\u0131 kurallar ve uygulamalar ile g\u00fcndeme gelebilir. \u00d6ncelikle t\u00fcm kurallar\u0131n bir bilimsel dayana\u011f\u0131 olaca\u011f\u0131n\u0131 ve kurallar\u0131n uluslararas\u0131 havac\u0131l\u0131k otoritelerince s\u0131k\u0131 s\u0131k\u0131ya denetlenece\u011fini s\u00f6yleyebiliriz. Bu k\u00fcresel kurallar haricinde pek \u00e7ok hava yolu \u015firketi ve hava liman\u0131 i\u015fletmesi de m\u00fcnferit \u00e7\u00f6z\u00fcmler \u00fcretiyor.\n\nBu \u00e7\u00f6z\u00fcmler aras\u0131nda dezenfektasyon kabinlerinden, sa\u011fl\u0131k kontrol\u00fc yapan robotlara, self servis bagaj i\u015flemlerinden yeni tasar\u0131m koltuk ba\u015f b\u00f6lgesine yerle\u015ftirilen \u015feffaf ba\u015fl\u0131klara kadar pek \u00e7ok farkl\u0131 y\u00f6ntem \u00fczerinde \u00e7al\u0131\u015f\u0131l\u0131yor. Mesel\u00e2, Pittsburgh Uluslararas\u0131 Havaalan\u0131'ndaki robotlar hem yerleri dezenfekte ediyor hem de UV \u0131\u015f\u0131\u011f\u0131 kullanarak farkl\u0131 noktalarda maksimum temizlik sa\u011flamaya \u00e7al\u0131\u015f\u0131yor. UV \u0131\u015f\u0131nlar\u0131yla 20 saniye gibi bir s\u00fcrede cilt, giysi ve e\u015fyalar \u00fczerindeki bakteri ve vir\u00fcsleri yok etti\u011fi iddia edilen metal dedekt\u00f6r\u00fcne benzer kap\u0131lar\u0131n kullan\u0131lmas\u0131 da s\u00f6z konusu olabilir. Ayr\u0131ca u\u00e7aklar\u0131n var\u0131\u015f meydan\u0131nda temizlenme ve dezenfekte i\u015flemleri i\u00e7in de yeni elektrostatik p\u00fcsk\u00fcrtme sistemi kullan\u0131lmaya ba\u015flanacak.\n\nUluslararas\u0131 Hava Ta\u015f\u0131mac\u0131l\u0131\u011f\u0131 Birli\u011fi\u2019nin (IATA) yeni normalde hava yolu yolcu ta\u015f\u0131mac\u0131l\u0131\u011f\u0131 i\u00e7in sundu\u011fu tavsiyeler aras\u0131nda yer alan baz\u0131 uygulamalar ise \u015f\u00f6yle;\n\nBa\u011f\u0131\u015f\u0131kl\u0131k raporu\n\n\u015eu anda COVID-19'dan iyile\u015fen ve antikorlar\u0131 olan ki\u015filerin ikinci bir enfeksiyondan korundu\u011funa dair bir kan\u0131t bulunmuyor. Bu nedenle ba\u011f\u0131\u015f\u0131kl\u0131k belgesi kullan\u0131m\u0131 etkili olmayabilir. Yine de ba\u011f\u0131\u015f\u0131kl\u0131k raporu uygulamas\u0131n\u0131n hava ta\u015f\u0131mac\u0131l\u0131\u011f\u0131n\u0131n yeniden ba\u015flamas\u0131n\u0131 kolayla\u015ft\u0131rmak i\u00e7in \u00f6nemli bir rol oynayabilece\u011fine inan\u0131l\u0131yor.\n\nYolcu bilgileri elektronik ortamda \u00f6nceden toplanabilir\n\n\u0130zleme amac\u0131yla kullan\u0131labilecek daha ayr\u0131nt\u0131l\u0131 yolcu bilgilerinin toplanmas\u0131 gerekti\u011fini belirten IATA, verilerin e vize gibi teknolojik \u00e7\u00f6z\u00fcmlerden faydalan\u0131larak temass\u0131z olarak ger\u00e7ekle\u015ftirilebilece\u011fini belirtiyor.\n\nHava alanlar\u0131nda ate\u015f \u00f6l\u00e7\u00fcm\u00fc ve termal kameralar\n\nBu sistemlerin pandemi s\u00fcrecinde %100 etkili olduklar\u0131 kan\u0131tlanmam\u0131\u015ft\u0131r. Bununla birlikte, \u00f6nlemlerin seyahat eden halk\u0131 g\u00fcvence alt\u0131na almada yararl\u0131 bir rol oynayabilece\u011fi ve hasta ki\u015filerin seyahati konusunda cayd\u0131r\u0131c\u0131 olabilece\u011fine dikkat \u00e7ekiyor.\n\nDijital g\u00fcmr\u00fck beyan\u0131\n\n\n\nS\u0131n\u0131r ve g\u00fcmr\u00fck kontrol\u00fc noktalar\u0131nda insandan insana temas\u0131 en aza indirmek i\u00e7in mobil uygulamalar ve QR kodlardan faydalan\u0131labilir.\n\nTerminalde Covid-19 testi\n\nCOVID-19 testi yapmak, havaalan\u0131 ortam\u0131nda uygulanabilir bir \u00e7\u00f6z\u00fcm de\u011fil. Bununla birlikte, t\u0131bbi test g\u00fcvenilirli\u011fi ve kullan\u0131m kolayl\u0131\u011f\u0131 artarsa IATA, testlerin yolculuk s\u00fcrecine rutin olarak dahil edilebilece\u011fini dile getiriyor.\n\nBagaj tesliminde minimum temas\n\nBagajlar i\u00e7in self servis cihazlar\u0131n kullan\u0131ld\u0131\u011f\u0131 yerlerde, hava yollar\u0131 yetkililerinin yolcular\u0131 bu noktalara y\u00f6nlendirmesinin do\u011fru olaca\u011f\u0131 belirtiliyor.\n\nSosyal mesafe\n\nHava yollar\u0131 ve hava alanlar\u0131 mevcut u\u00e7a\u011fa gidi\u015f ve bekleme noktalar\u0131ndaki tasar\u0131mlar\u0131n\u0131 de\u011fi\u015ftirme yoluna gidiyor. Sosyal mesafenin olu\u015fabilmesi i\u00e7in hem kurallar hem de tasar\u0131mlar de\u011fi\u015fiyor. Bekleme noktalar\u0131 yerlere konulan uyar\u0131 \u00e7izgileriyle U\u00e7a\u011fa bini\u015fte temas\u0131 azaltmak i\u00e7in kendi kendine otomatik bini\u015f i\u015flemlerinin yap\u0131labilece\u011fi otonom cihazlar kullan\u0131lmas\u0131 tavsiye ediliyor. Bir\u00e7ok hava yolu \u015firketi t\u00fcm yolculara ve personele maske takma zorunlulu\u011fu getiriyor. Yolcu ve u\u00e7u\u015f m\u00fcrettebat\u0131 aras\u0131ndaki sosyal mesafeyi korumak i\u00e7in eski servis d\u00fczeninden, Covid sonras\u0131 yeni d\u00fczen olu\u015fturuluyor.\n\nHava yoluyla seyahat zaman\u0131 gelinceye kadar, kendi ve sevdiklerinizin sa\u011fl\u0131\u011f\u0131 i\u00e7in g\u00fcnl\u00fck hayat\u0131n\u0131zda da sosyal mesafeyle maske kullan\u0131m\u0131na \u00f6zen g\u00f6stermeyi ihmal etmeyin.\n\n\n\nSerap TORUN\n\ntwitter.com/seraptorun73",
    "keywords": [
        "\u00e7ok",
        "hava",
        "uygulamalar",
        "yolcu",
        "yeni",
        "yoluyla",
        "olacak",
        "i\u00e7in",
        "seyahat",
        "ve",
        "bir",
        "hem",
        "nas\u0131l",
        "yolu",
        "normalde"
    ],
    "meta_keywords": [
        "serap torun",
        "koronavir\u00fcs",
        "SeoHaber"
    ],
    "publish_date": null,
    "summary": "Covid -19 salg\u0131n\u0131n ard\u0131ndan en \u00e7ok etkilenen sekt\u00f6rlerin ba\u015f\u0131nda gelen hava yolu ta\u015f\u0131mac\u0131l\u0131\u011f\u0131 yeni normal g\u00fcnlerde farkl\u0131 kurallar ve uygulamalar ile g\u00fcndeme gelebilir.\n\u00d6ncelikle t\u00fcm kurallar\u0131n bir bilimsel dayana\u011f\u0131 olaca\u011f\u0131n\u0131 ve kurallar\u0131n uluslararas\u0131 havac\u0131l\u0131k otoritelerince s\u0131k\u0131 s\u0131k\u0131ya denetlenece\u011fini s\u00f6yleyebiliriz.\nBu k\u00fcresel kurallar haricinde pek \u00e7ok hava yolu \u015firketi ve hava liman\u0131 i\u015fletmesi de m\u00fcnferit \u00e7\u00f6z\u00fcmler \u00fcretiyor.\nBu \u00e7\u00f6z\u00fcmler aras\u0131nda dezenfektasyon kabinlerinden, sa\u011fl\u0131k kontrol\u00fc yapan robotlara, self servis bagaj i\u015flemlerinden yeni tasar\u0131m koltuk ba\u015f b\u00f6lgesine yerle\u015ftirilen \u015feffaf ba\u015fl\u0131klara kadar pek \u00e7ok farkl\u0131 y\u00f6ntem \u00fczerinde \u00e7al\u0131\u015f\u0131l\u0131yor.\nMesel\u00e2, Pittsburgh Uluslararas\u0131 Havaalan\u0131'ndaki robotlar hem yerleri dezenfekte ediyor hem de UV \u0131\u015f\u0131\u011f\u0131 kullanarak farkl\u0131 noktalarda maksimum temizlik sa\u011flamaya \u00e7al\u0131\u015f\u0131yor.\nUV \u0131\u015f\u0131nlar\u0131yla 20 saniye gibi bir s\u00fcrede cilt, giysi ve e\u015fyalar \u00fczerindeki bakteri ve vir\u00fcsleri yok etti\u011fi iddia edilen metal dedekt\u00f6r\u00fcne benzer kap\u0131lar\u0131n kullan\u0131lmas\u0131 da s\u00f6z konusu olabilir.\nAyr\u0131ca u\u00e7aklar\u0131n var\u0131\u015f meydan\u0131nda temizlenme ve dezenfekte i\u015flemleri i\u00e7in de yeni elektrostatik p\u00fcsk\u00fcrtme sistemi kullan\u0131lmaya ba\u015flanacak.\nUluslararas\u0131 Hava Ta\u015f\u0131mac\u0131l\u0131\u011f\u0131 Birli\u011fi\u2019nin (IATA) yeni normalde hava yolu yolcu ta\u015f\u0131mac\u0131l\u0131\u011f\u0131 i\u00e7in sundu\u011fu tavsiyeler aras\u0131nda yer alan baz\u0131 uygulamalar ise \u015f\u00f6yle;Ba\u011f\u0131\u015f\u0131kl\u0131k raporu\u015eu anda COVID-19'dan iyile\u015fen ve antikorlar\u0131 olan ki\u015filerin ikinci bir enfeksiyondan korundu\u011funa dair bir kan\u0131t bulunmuyor.\nBu nedenle ba\u011f\u0131\u015f\u0131kl\u0131k belgesi kullan\u0131m\u0131 etkili olmayabilir.\nYine de ba\u011f\u0131\u015f\u0131kl\u0131k raporu uygulamas\u0131n\u0131n hava ta\u015f\u0131mac\u0131l\u0131\u011f\u0131n\u0131n yeniden ba\u015flamas\u0131n\u0131 kolayla\u015ft\u0131rmak i\u00e7in \u00f6nemli bir rol oynayabilece\u011fine inan\u0131l\u0131yor.\nYolcu bilgileri elektronik ortamda \u00f6nceden toplanabilir\u0130zleme amac\u0131yla kullan\u0131labilecek daha ayr\u0131nt\u0131l\u0131 yolcu bilgilerinin toplanmas\u0131 gerekti\u011fini belirten IATA, verilerin e vize gibi teknolojik \u00e7\u00f6z\u00fcmlerden faydalan\u0131larak temass\u0131z olarak ger\u00e7ekle\u015ftirilebilece\u011fini belirtiyor.\nHava alanlar\u0131nda ate\u015f \u00f6l\u00e7\u00fcm\u00fc ve termal kameralarBu sistemlerin pandemi s\u00fcrecinde %100 etkili olduklar\u0131 kan\u0131tlanmam\u0131\u015ft\u0131r.\nBununla birlikte, \u00f6nlemlerin seyahat eden halk\u0131 g\u00fcvence alt\u0131na almada yararl\u0131 bir rol oynayabilece\u011fi ve hasta ki\u015filerin seyahati konusunda cayd\u0131r\u0131c\u0131 olabilece\u011fine dikkat \u00e7ekiyor.\nDijital g\u00fcmr\u00fck beyan\u0131S\u0131n\u0131r ve g\u00fcmr\u00fck kontrol\u00fc noktalar\u0131nda insandan insana temas\u0131 en aza indirmek i\u00e7in mobil uygulamalar ve QR kodlardan faydalan\u0131labilir.\nTerminalde Covid-19 testiCOVID-19 testi yapmak, havaalan\u0131 ortam\u0131nda uygulanabilir bir \u00e7\u00f6z\u00fcm de\u011fil.\nBununla birlikte, t\u0131bbi test g\u00fcvenilirli\u011fi ve kullan\u0131m kolayl\u0131\u011f\u0131 artarsa IATA, testlerin yolculuk s\u00fcrecine rutin olarak dahil edilebilece\u011fini dile getiriyor.\nBagaj tesliminde minimum temasBagajlar i\u00e7in self servis cihazlar\u0131n kullan\u0131ld\u0131\u011f\u0131 yerlerde, hava yollar\u0131 yetkililerinin yolcular\u0131 bu noktalara y\u00f6nlendirmesinin do\u011fru olaca\u011f\u0131 belirtiliyor.\nSosyal mesafeHava yollar\u0131 ve hava alanlar\u0131 mevcut u\u00e7a\u011fa gidi\u015f ve bekleme noktalar\u0131ndaki tasar\u0131mlar\u0131n\u0131 de\u011fi\u015ftirme yoluna gidiyor.\nSosyal mesafenin olu\u015fabilmesi i\u00e7in hem kurallar hem de tasar\u0131mlar de\u011fi\u015fiyor.\nBekleme noktalar\u0131 yerlere konulan uyar\u0131 \u00e7izgileriyle U\u00e7a\u011fa bini\u015fte temas\u0131 azaltmak i\u00e7in kendi kendine otomatik bini\u015f i\u015flemlerinin yap\u0131labilece\u011fi otonom cihazlar kullan\u0131lmas\u0131 tavsiye ediliyor.\nBir\u00e7ok hava yolu \u015firketi t\u00fcm yolculara ve personele maske takma zorunlulu\u011fu getiriyor.\nYolcu ve u\u00e7u\u015f m\u00fcrettebat\u0131 aras\u0131ndaki sosyal mesafeyi korumak i\u00e7in eski servis d\u00fczeninden, Covid sonras\u0131 yeni d\u00fczen olu\u015fturuluyor.\nHava yoluyla seyahat zaman\u0131 gelinceye kadar, kendi ve sevdiklerinizin sa\u011fl\u0131\u011f\u0131 i\u00e7in g\u00fcnl\u00fck hayat\u0131n\u0131zda da sosyal mesafeyle maske kullan\u0131m\u0131na \u00f6zen g\u00f6stermeyi ihmal etmeyin.\nSerap TORUNtwitter.com/seraptorun73",
    "article_html": "",
    "meta_description": "Yeni normal olarak tan\u0131mlanan Covid-19 salg\u0131n sonras\u0131 g\u00fcndelik ya\u015fam\u0131 etkileyecek yeni uygulamalar merak ediliyor. E\u011fer hava yolunu s\u0131k kullananlardansan\u0131z u\u00e7u\u015flar\u0131n ba\u015flamas\u0131n\u0131n ard\u0131ndan sizi daha teknolojik, otonom deneyimler bekliyor. Pek \u00e7ok hava yolu \u015firketi \u201cYeni normal\u201d d\u00fczen i\u00e7in \u00e7e\u015fitli \u00e7\u00f6z\u00fcmler \u00fcretiyor.",
    "meta_lang": "tr"
}