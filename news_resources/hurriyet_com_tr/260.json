{
    "article_id": "4216bdd03bce3d5189e9a06caf6127cc.1590266017.6748846",
    "title": "Novak Djokovic, Balkanlar'da turnuvaya kat\u0131lacak",
    "authors": [],
    "canonical_link": "https://www.hurriyet.com.tr/sporarena/novak-djokovic-balkanlarda-turnuvaya-katilacak-41524147",
    "url": "http://hurriyet.com.tr/sporarena/novak-djokovic-balkanlarda-turnuvaya-katilacak-41524147",
    "top_img": "https://i4.hurimg.com/i/hurriyet/75/0x0/58020c670f25440dac49c7e6.jpg",
    "meta_img": "https://i4.hurimg.com/i/hurriyet/75/0x0/58020c670f25440dac49c7e6.jpg",
    "movies": [],
    "text": "Yeni tip koronavir\u00fcs (Kovid-19) salg\u0131n\u0131 nedeniyle \u015fubat ay\u0131nda kazand\u0131\u011f\u0131 Dubai Tenis \u015eampiyonas\u0131'ndan bu yana ma\u00e7 oynamayan Djokovic, profesyonel turnuvalar\u0131n ba\u015flamas\u0131n\u0131n planland\u0131\u011f\u0131 a\u011fustos ay\u0131 \u00f6ncesinde korta \u00e7\u0131kacak.\n\n\n\nDjokovic, Twitter hesab\u0131ndan yapt\u0131\u011f\u0131 a\u00e7\u0131klamada, \"13 Haziran-5 Temmuz tarihlerinde Balkanlarda d\u00fczenlenecek Adria Turu'nun ilk aya\u011f\u0131 Belgrad'da oynanacak. B\u00f6lgedeki insani yard\u0131m projelerini desteklemeyi ama\u00e7layan bu turnuvay\u0131 ger\u00e7ekle\u015ftirece\u011fimiz i\u00e7in minnettar ve heyecanl\u0131y\u0131m. Yak\u0131nda kortta g\u00f6r\u00fc\u015f\u00fcr\u00fcz.\" ifadelerine yer verdi.\n\n\n\nNovak Djokovic Vakf\u0131n\u0131n da katk\u0131s\u0131yla d\u00fczenlenecek organizasyon, 4 ayaktan olu\u015facak. 13-14 Haziran'da S\u0131rbistan, 20-21 Haziran'da H\u0131rvatistan, 27-28 Haziran'da Karada\u011f ve 3-4 Temmuz'da Bosna Hersek'e u\u011frayacak Adria Turu, Djokovic ile Damir Dzumhur aras\u0131nda, 5 Temmuz'da Sarayosna'da oynanacak g\u00f6steri ma\u00e7\u0131yla bitecek.\n\n\n\nEtkinli\u011fe, 17 grand slam \u015fampiyonlu\u011fu bulunan Djokovic'in yan\u0131 s\u0131ra Dominic Thiem, Grigor Dimitrov, Viktor Troicki gibi erkek tenisinin \u00f6nemli isimlerinin de kat\u0131lmas\u0131 bekleniyor.\n\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da! Oynamak/\u0130zlemek i\u00e7in buraya t\u0131klay\u0131n!",
    "keywords": [
        "d\u00fczenlenecek",
        "bu",
        "balkanlarda",
        "haziranda",
        "turnuvaya",
        "temmuzda",
        "djokovic",
        "i\u00e7in",
        "\u015fubat",
        "ve",
        "adria",
        "oynanacak",
        "novak",
        "kat\u0131lacak"
    ],
    "meta_keywords": [
        "Novak Djokovic",
        "ATP",
        "Tenis"
    ],
    "publish_date": null,
    "summary": "Yeni tip koronavir\u00fcs (Kovid-19) salg\u0131n\u0131 nedeniyle \u015fubat ay\u0131nda kazand\u0131\u011f\u0131 Dubai Tenis \u015eampiyonas\u0131'ndan bu yana ma\u00e7 oynamayan Djokovic, profesyonel turnuvalar\u0131n ba\u015flamas\u0131n\u0131n planland\u0131\u011f\u0131 a\u011fustos ay\u0131 \u00f6ncesinde korta \u00e7\u0131kacak.\nDjokovic, Twitter hesab\u0131ndan yapt\u0131\u011f\u0131 a\u00e7\u0131klamada, \"13 Haziran-5 Temmuz tarihlerinde Balkanlarda d\u00fczenlenecek Adria Turu'nun ilk aya\u011f\u0131 Belgrad'da oynanacak.\nB\u00f6lgedeki insani yard\u0131m projelerini desteklemeyi ama\u00e7layan bu turnuvay\u0131 ger\u00e7ekle\u015ftirece\u011fimiz i\u00e7in minnettar ve heyecanl\u0131y\u0131m.\nYak\u0131nda kortta g\u00f6r\u00fc\u015f\u00fcr\u00fcz.\"\nifadelerine yer verdi.\nNovak Djokovic Vakf\u0131n\u0131n da katk\u0131s\u0131yla d\u00fczenlenecek organizasyon, 4 ayaktan olu\u015facak.\n13-14 Haziran'da S\u0131rbistan, 20-21 Haziran'da H\u0131rvatistan, 27-28 Haziran'da Karada\u011f ve 3-4 Temmuz'da Bosna Hersek'e u\u011frayacak Adria Turu, Djokovic ile Damir Dzumhur aras\u0131nda, 5 Temmuz'da Sarayosna'da oynanacak g\u00f6steri ma\u00e7\u0131yla bitecek.\nEtkinli\u011fe, 17 grand slam \u015fampiyonlu\u011fu bulunan Djokovic'in yan\u0131 s\u0131ra Dominic Thiem, Grigor Dimitrov, Viktor Troicki gibi erkek tenisinin \u00f6nemli isimlerinin de kat\u0131lmas\u0131 bekleniyor.\nBundesliga ma\u00e7lar\u0131 \u00dcCRETS\u0130Z CANLI YAYINLA Misli.com'da!\nOynamak/\u0130zlemek i\u00e7in buraya t\u0131klay\u0131n!",
    "article_html": "",
    "meta_description": "Spor Haberleri - D\u00f6rt Balkan \u00fclkesinin ev sahipli\u011finde 13 Haziran'da ba\u015flayacak Adria Turu'na, erkekler d\u00fcnya s\u0131ralamas\u0131n\u0131n 1 numaras\u0131 S\u0131rp tenis\u00e7i Novak Djokovic de kat\u0131lacak.",
    "meta_lang": "tr"
}