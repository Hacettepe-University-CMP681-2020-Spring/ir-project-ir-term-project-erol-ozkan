{
    "article_id": "4a701ce43f1ac98756220e7fbbee027c.1590265835.769998",
    "title": "Cinsel ili\u015fki a\u011fr\u0131s\u0131n\u0131n sebebi ve \u00e7\u00f6z\u00fcm\u00fc nedir?",
    "authors": [],
    "canonical_link": "https://www.hurriyet.com.tr/kelebek/saglik/cinsel-iliski-agrisinin-sebebi-ve-cozumu-nedir-40831564",
    "url": "http://hurriyet.com.tr/kelebek/saglik/cinsel-iliski-agrisinin-sebebi-ve-cozumu-nedir-40831564",
    "top_img": "https://i4.hurimg.com/i/hurriyet/75/0x0/5afabd26c9de3d1154e58157.jpg",
    "meta_img": "https://i4.hurimg.com/i/hurriyet/75/0x0/5afabd26c9de3d1154e58157.jpg",
    "movies": [],
    "text": "C\u0130NSEL \u0130L\u0130\u015eK\u0130 A\u011eRISI NASIL TANIMLANIYOR?\n\nCinsel birle\u015fme soras\u0131nda ya\u015fan\u0131lan a\u011fr\u0131, ac\u0131, yanma, batma gibi her t\u00fcrl\u00fc rahats\u0131zl\u0131k verici hisleri \u2018cinsel ili\u015fki a\u011fr\u0131s\u0131\u2019 (Disparoni) kapsam\u0131nda tan\u0131ml\u0131yoruz. \u00dclkemizde ve t\u00fcm d\u00fcnyada olduk\u00e7a s\u0131k g\u00f6r\u00fclen kad\u0131n ve erkeklerde rastlan\u0131lan bir cinsel fonksiyon problemidir. Amerikan Psikiyatri Derne\u011fi\u2019nin 2013 de yay\u0131nlanan DSM 5 s\u0131n\u0131fland\u0131rma sistemine g\u00f6re \u2018vajinismus sorunu\u2019 ile ayn\u0131 kategoride; \u2018Genitopelvik a\u011fr\u0131 ve Birle\u015fme Bozuklu\u011fu\u2019 grubunda yer almaktad\u0131r.\n\nC\u0130NSEL B\u0130RLE\u015eME A\u011eRISI NASIL SINIFLANDIRILIYOR? T\u00dcRLER\u0130 VAR MI?\n\nBu konuda birka\u00e7 s\u0131n\u0131fland\u0131rmadan bahsedebiliriz. Cinsel birle\u015fmede hissedilen a\u011fr\u0131lar vajina giri\u015finde hissedilen (y\u00fczeyel) ve kas\u0131k b\u00f6lgesinde (derin) olarak ikiye ayr\u0131lmaktad\u0131r.\n\nSorun bazen ilk cinsel deneyim ile ba\u015flayabildi\u011fi gibi (Primer- Birincil disparoni), bazen de sonradan da ortaya \u00e7\u0131km\u0131\u015f olabilir (Sekonder- \u0130kincil disparoni). Bazen yaln\u0131zca bir partnere veya duruma kar\u015f\u0131 olabildi\u011fi gibi (durumsal), t\u00fcm partnerlere veya durumlara kar\u015f\u0131 da olabilir (Genel disparoni). Psikolojik olabilece\u011fi gibi, fiziksel patolojilere de ba\u011fl\u0131 geli\u015febilir.\n\nEN SIKLIKLA KAR\u015eILA\u015eILAN T\u00dcR HANG\u0130S\u0130D\u0130R?\n\nCinsel a\u011fr\u0131 sorunu en fazla \u2018y\u00fczeyel disparoni\u2019 \u015feklinde kar\u015f\u0131m\u0131za \u00e7\u0131kmakta. \u00d6zellikle vajina giri\u015findeki a\u015f\u0131r\u0131 hassasiyet, ac\u0131, batma gibi durumlarla olduk\u00e7a s\u0131k\u00e7a kar\u015f\u0131la\u015f\u0131yoruz. \u2018Vulvar Vestibulit Sendrom\u2019 (VVS) en s\u0131k nedenidir.\n\n\n\n\n\nVULVAR VEST\u0130BUL\u0130T SENDROM NED\u0130R?\n\nVajina giri\u015finde, k\u0131zl\u0131k zar\u0131n\u0131n hemen \u00f6n k\u0131sm\u0131nda ince cilt dokusu ile kapl\u0131 anatomik b\u00f6lgeye \u2018vestibulm\u2019 ad\u0131n\u0131 vermekteyiz. Vulvar Vestibulit Sendrom (VVS) bu b\u00f6lgenin yang\u0131s\u0131na ba\u011fl\u0131 olarak cinsel ili\u015fkide a\u011fr\u0131, ac\u0131, yanma, gibi \u015fik\u00e2yetlerle kendisini g\u00f6steren bir cinsel problemdir. \u2018Vulvar Vestibulitis\u2019 ve \u2018Vestibulodini\u2019 gibi t\u0131bbi terimlerle de ifade edilir.\n\nSorunu ya\u015fayan kad\u0131nlarda cinsel ili\u015fki a\u011fr\u0131s\u0131 haricinde kot pantolon, tayt giyme, mens d\u00f6neminde pet kullanma gibi durumlarda da yanma ve hassasiyet \u015fikayetleri mevcuttur.\n\nVulvar vestibulitis kad\u0131n do\u011fum hekimleri taraf\u0131ndan en s\u0131k atlan\u0131lan, \u00e7o\u011fu zaman fark edilmeyen bir cinsel problemdir. Nitekim bu hastalar\u0131n g\u00f6rsel muayenelerinde her \u015fey normal olarak izlenmektedir.\n\nVULVAR VEST\u0130BUL\u0130T SENDROM TANISI NASIL KONUR?\n\nTan\u0131 hastan\u0131n klinik \u015fikayetleri ve jinekolog muayenesinde bu b\u00f6lgeye pamuk u\u00e7lu \u00e7ubuk ile hafif\u00e7e dokunulmas\u0131 ile konmaktad\u0131r. Hastalar sorunlar\u0131n\u0131 \u00e7ok g\u00fczel bir \u015fekilde ifade etmektedirler. \u0130li\u015fki s\u0131ras\u0131nda hissedilen keskin ac\u0131y\u0131 \u2018a\u00e7\u0131k yaraya tuz s\u00fcrme, etlerin b\u0131\u00e7akla kesilmesi\u2019 gibi tarif etmektedirler. Yap\u0131lan jinekolojik de\u011ferlendirmede vestibulm k\u0131sm\u0131na hafif \u015fekilde pamuk u\u00e7lu \u00e7ubukla dokunmakta bile a\u015f\u0131r\u0131 \u015fekilde ac\u0131, hassasiyet vard\u0131r.\n\nVULVAR VEST\u0130BUL\u0130T\u0130S NEDEN OLUR?\n\nEn s\u0131k nedenler vajen giri\u015f b\u00f6lgesinin kronik tahri\u015fidir. Bu tahri\u015f s\u0131k ya\u015fan\u0131lan vajinal enfeksiyonlara ba\u011fl\u0131 olabilir. S\u0131k mantar enfeksiyonlar\u0131 ve di\u011fer vajinitler en s\u0131k nedenler aras\u0131ndad\u0131r. Ayr\u0131ca rahim a\u011fz\u0131, vajina kanserleri ve genital si\u011fillerin de nedeni HPV enfeksiyonlar\u0131 da \u00f6nemli yer tutmaktad\u0131r. Kokulu WC ka\u011f\u0131d\u0131 ile temizlenmek, vajinan\u0131n sabunla y\u0131kanmas\u0131, s\u0131k pet kullanmak gibi nedenler de vestibulite yol a\u00e7maktad\u0131r.\n\nVAJ\u0130N\u0130SMUS SORUNU DA C\u0130NSEL \u0130L\u0130\u015eK\u0130DE A\u011eRIYA YOL A\u00c7AB\u0130L\u0130R M\u0130?\n\nEvet. Vajinismus kad\u0131nlarda cinsel ili\u015fkide ya\u015fan\u0131lan kayg\u0131lara ba\u011fl\u0131 olarak kas\u0131lma, bunun sonucunda da hi\u00e7bir \u015fekilde ili\u015fkiye girememe veya olduk\u00e7a zor, a\u011fr\u0131l\u0131 \u015fekilde girebilme gibi \u015fik\u00e2yetlerle kendisini g\u00f6stermektedir. Hastalar\u0131n pek \u00e7o\u011fu hi\u00e7bir \u015fekilde ili\u015fkiye giremedikleri i\u00e7in halen bakiredirler. Bir k\u0131sm\u0131 ise kas\u0131lmalara ra\u011fmen ili\u015fkiye zorlamakta ve g\u00fc\u00e7l\u00fckle birle\u015fme ger\u00e7ekle\u015febilmektedir. Yani \u00e7o\u011fu zaman vajinismus ve disparoni sorunu birbiri ile \u00f6rt\u00fc\u015fmektedir.\n\nBurada ayr\u0131\u015ft\u0131rma yapmam\u0131z gerekirse; vajinismus genelde psikolojik kayg\u0131lara ba\u011fl\u0131d\u0131r, disparoni ise genelde fiziksel k\u00f6kenlidir. Ay\u0131r\u0131c\u0131 tan\u0131da tecr\u00fcbeli bir jinekolog taraf\u0131ndan yap\u0131lan muayene son derece \u00f6nemlidir.\n\n\n\n\n\nEVL\u0130L\u0130K SORUNLARI DA C\u0130NSEL \u0130L\u0130\u015eK\u0130DE A\u011eRIYA YOL A\u00c7AB\u0130L\u0130R M\u0130?\n\nEvlilik sorunlar\u0131 cinsel hayatta pek \u00e7ok problemleri de beraberinde getirmektedir. E\u015fe kar\u015f\u0131 \u00f6fke, k\u0131rg\u0131nl\u0131k, ge\u00e7mi\u015fte ya\u015fan\u0131lan olumsuz olaylar, uyar\u0131lman\u0131n yeterince ger\u00e7ekle\u015fmemesi, cinsellikle ilgili bilgi ve tecr\u00fcbe eksiklikleri, \u00f6n sevi\u015fmenin yeterince yap\u0131lmamas\u0131 gibi durumlar vajinal kuruluk ve buna ba\u011fl\u0131 olarak cinsel ili\u015fki a\u011fr\u0131s\u0131na yol a\u00e7abilir.\n\nDER\u0130N D\u0130SPARON\u0130 NED\u0130R? NEYE BA\u011eLIDIR?\n\n\u0130li\u015fki s\u0131ras\u0131nda daha \u00fcst k\u0131s\u0131mda, derinde, yani kas\u0131k b\u00f6lgesinde hissedilen a\u011fr\u0131lar \u2018derin disparoni\u2019 olarak adland\u0131r\u0131l\u0131r. Myomlar, yumurtal\u0131k kistleri, rahim, t\u00fcp ve yumurtal\u0131k enfeksiyonlar\u0131, bat\u0131n i\u00e7i abseler, endometriosis hastal\u0131\u011f\u0131 gibi jinekolojik sorunlar derin disparoni nedenidir. Bazen sezaryen sonras\u0131, apandisit ameliyatlar\u0131ndan sonra olu\u015fan bat\u0131n i\u00e7i yap\u0131\u015f\u0131kl\u0131klar\u0131 da cinsel a\u011fr\u0131ya neden olabilmektedir. Ayr\u0131ca barsak ve mesane ile ilgili patolojiler de cinsel ili\u015fki a\u011fr\u0131s\u0131na yol a\u00e7abilir. Ayr\u0131ca her 100 kad\u0131n\u0131n 15\u2019inde g\u00f6r\u00fclen rahmin do\u011fu\u015ftan ters olu\u015fu (retrovert uterus) da nedenler aras\u0131ndad\u0131r.\n\nKesin te\u015fhisin konulmas\u0131nda vajinal ultrason ve baz\u0131 kan testleri yol g\u00f6stericidir.\n\nDerin disparoni tedavisi de altta yatan jinekolojik patolojinin giderilmesi ile yap\u0131lmaktad\u0131r.\n\nC\u0130NSEL \u0130L\u0130\u015eK\u0130 A\u011eRISI TEDAV\u0130S\u0130 M\u00dcMK\u00dcN M\u00dc?\n\nEvet m\u00fcmk\u00fcn. \u00d6ncelikle tan\u0131n\u0131n do\u011fru \u015fekilde konulmas\u0131 gerekiyor. Daha sonras\u0131nda da nedenlerinin saptanmas\u0131 ve nedene y\u00f6nelik tedavinin uygulanmas\u0131 \u015fartt\u0131r. Psikolojik sorunlara ba\u011fl\u0131 cinsel ili\u015fki a\u011fr\u0131s\u0131 sorununda psikolojik tedaviler, jinekolojik nedenlilerde ise altta yatan organik patolojinin ortadan kald\u0131r\u0131lmas\u0131 gerekiyor. Bazen de hem psikolojik hem de fiziksel nedenler i\u00e7 i\u00e7e olabiliyor. Bu durumda da hem fiziksel hem de psikolojik tedaviler birlikte uygulanmal\u0131.\n\narpanetmedya.com'a katk\u0131lar\u0131 i\u00e7in te\u015fekk\u00fcrler.",
    "keywords": [
        "yol",
        "\u015fekilde",
        "ili\u015fki",
        "a\u011fr\u0131s\u0131n\u0131n",
        "s\u0131k",
        "cinsel",
        "ve",
        "bir",
        "ile",
        "nedir",
        "da",
        "gibi",
        "\u00e7\u00f6z\u00fcm\u00fc",
        "disparoni",
        "sebebi"
    ],
    "meta_keywords": [
        "vajinismus",
        "s\u00fcleyman eserda\u011f",
        "a\u011fr\u0131l\u0131 cinsel ili\u015fki",
        "Vajinismus tan\u0131s\u0131"
    ],
    "publish_date": null,
    "summary": "C\u0130NSEL \u0130L\u0130\u015eK\u0130 A\u011eRISI NASIL TANIMLANIYOR?\nCinsel birle\u015fme soras\u0131nda ya\u015fan\u0131lan a\u011fr\u0131, ac\u0131, yanma, batma gibi her t\u00fcrl\u00fc rahats\u0131zl\u0131k verici hisleri \u2018cinsel ili\u015fki a\u011fr\u0131s\u0131\u2019 (Disparoni) kapsam\u0131nda tan\u0131ml\u0131yoruz.\n\u00dclkemizde ve t\u00fcm d\u00fcnyada olduk\u00e7a s\u0131k g\u00f6r\u00fclen kad\u0131n ve erkeklerde rastlan\u0131lan bir cinsel fonksiyon problemidir.\nAmerikan Psikiyatri Derne\u011fi\u2019nin 2013 de yay\u0131nlanan DSM 5 s\u0131n\u0131fland\u0131rma sistemine g\u00f6re \u2018vajinismus sorunu\u2019 ile ayn\u0131 kategoride; \u2018Genitopelvik a\u011fr\u0131 ve Birle\u015fme Bozuklu\u011fu\u2019 grubunda yer almaktad\u0131r.\nBu konuda birka\u00e7 s\u0131n\u0131fland\u0131rmadan bahsedebiliriz.\nCinsel birle\u015fmede hissedilen a\u011fr\u0131lar vajina giri\u015finde hissedilen (y\u00fczeyel) ve kas\u0131k b\u00f6lgesinde (derin) olarak ikiye ayr\u0131lmaktad\u0131r.\nSorun bazen ilk cinsel deneyim ile ba\u015flayabildi\u011fi gibi (Primer- Birincil disparoni), bazen de sonradan da ortaya \u00e7\u0131km\u0131\u015f olabilir (Sekonder- \u0130kincil disparoni).\nBazen yaln\u0131zca bir partnere veya duruma kar\u015f\u0131 olabildi\u011fi gibi (durumsal), t\u00fcm partnerlere veya durumlara kar\u015f\u0131 da olabilir (Genel disparoni).\nPsikolojik olabilece\u011fi gibi, fiziksel patolojilere de ba\u011fl\u0131 geli\u015febilir.\nEN SIKLIKLA KAR\u015eILA\u015eILAN T\u00dcR HANG\u0130S\u0130D\u0130R?\nCinsel a\u011fr\u0131 sorunu en fazla \u2018y\u00fczeyel disparoni\u2019 \u015feklinde kar\u015f\u0131m\u0131za \u00e7\u0131kmakta.\n\u00d6zellikle vajina giri\u015findeki a\u015f\u0131r\u0131 hassasiyet, ac\u0131, batma gibi durumlarla olduk\u00e7a s\u0131k\u00e7a kar\u015f\u0131la\u015f\u0131yoruz.\n\u2018Vulvar Vestibulit Sendrom\u2019 (VVS) en s\u0131k nedenidir.\nVajina giri\u015finde, k\u0131zl\u0131k zar\u0131n\u0131n hemen \u00f6n k\u0131sm\u0131nda ince cilt dokusu ile kapl\u0131 anatomik b\u00f6lgeye \u2018vestibulm\u2019 ad\u0131n\u0131 vermekteyiz.\nVulvar Vestibulit Sendrom (VVS) bu b\u00f6lgenin yang\u0131s\u0131na ba\u011fl\u0131 olarak cinsel ili\u015fkide a\u011fr\u0131, ac\u0131, yanma, gibi \u015fik\u00e2yetlerle kendisini g\u00f6steren bir cinsel problemdir.\n\u2018Vulvar Vestibulitis\u2019 ve \u2018Vestibulodini\u2019 gibi t\u0131bbi terimlerle de ifade edilir.\nSorunu ya\u015fayan kad\u0131nlarda cinsel ili\u015fki a\u011fr\u0131s\u0131 haricinde kot pantolon, tayt giyme, mens d\u00f6neminde pet kullanma gibi durumlarda da yanma ve hassasiyet \u015fikayetleri mevcuttur.\nVulvar vestibulitis kad\u0131n do\u011fum hekimleri taraf\u0131ndan en s\u0131k atlan\u0131lan, \u00e7o\u011fu zaman fark edilmeyen bir cinsel problemdir.\nNitekim bu hastalar\u0131n g\u00f6rsel muayenelerinde her \u015fey normal olarak izlenmektedir.\nTan\u0131 hastan\u0131n klinik \u015fikayetleri ve jinekolog muayenesinde bu b\u00f6lgeye pamuk u\u00e7lu \u00e7ubuk ile hafif\u00e7e dokunulmas\u0131 ile konmaktad\u0131r.\nHastalar sorunlar\u0131n\u0131 \u00e7ok g\u00fczel bir \u015fekilde ifade etmektedirler.\n\u0130li\u015fki s\u0131ras\u0131nda hissedilen keskin ac\u0131y\u0131 \u2018a\u00e7\u0131k yaraya tuz s\u00fcrme, etlerin b\u0131\u00e7akla kesilmesi\u2019 gibi tarif etmektedirler.\nYap\u0131lan jinekolojik de\u011ferlendirmede vestibulm k\u0131sm\u0131na hafif \u015fekilde pamuk u\u00e7lu \u00e7ubukla dokunmakta bile a\u015f\u0131r\u0131 \u015fekilde ac\u0131, hassasiyet vard\u0131r.\nEn s\u0131k nedenler vajen giri\u015f b\u00f6lgesinin kronik tahri\u015fidir.\nBu tahri\u015f s\u0131k ya\u015fan\u0131lan vajinal enfeksiyonlara ba\u011fl\u0131 olabilir.\nS\u0131k mantar enfeksiyonlar\u0131 ve di\u011fer vajinitler en s\u0131k nedenler aras\u0131ndad\u0131r.\nAyr\u0131ca rahim a\u011fz\u0131, vajina kanserleri ve genital si\u011fillerin de nedeni HPV enfeksiyonlar\u0131 da \u00f6nemli yer tutmaktad\u0131r.\nKokulu WC ka\u011f\u0131d\u0131 ile temizlenmek, vajinan\u0131n sabunla y\u0131kanmas\u0131, s\u0131k pet kullanmak gibi nedenler de vestibulite yol a\u00e7maktad\u0131r.\nVAJ\u0130N\u0130SMUS SORUNU DA C\u0130NSEL \u0130L\u0130\u015eK\u0130DE A\u011eRIYA YOL A\u00c7AB\u0130L\u0130R M\u0130?\nVajinismus kad\u0131nlarda cinsel ili\u015fkide ya\u015fan\u0131lan kayg\u0131lara ba\u011fl\u0131 olarak kas\u0131lma, bunun sonucunda da hi\u00e7bir \u015fekilde ili\u015fkiye girememe veya olduk\u00e7a zor, a\u011fr\u0131l\u0131 \u015fekilde girebilme gibi \u015fik\u00e2yetlerle kendisini g\u00f6stermektedir.\nHastalar\u0131n pek \u00e7o\u011fu hi\u00e7bir \u015fekilde ili\u015fkiye giremedikleri i\u00e7in halen bakiredirler.\nBir k\u0131sm\u0131 ise kas\u0131lmalara ra\u011fmen ili\u015fkiye zorlamakta ve g\u00fc\u00e7l\u00fckle birle\u015fme ger\u00e7ekle\u015febilmektedir.\nYani \u00e7o\u011fu zaman vajinismus ve disparoni sorunu birbiri ile \u00f6rt\u00fc\u015fmektedir.\nBurada ayr\u0131\u015ft\u0131rma yapmam\u0131z gerekirse; vajinismus genelde psikolojik kayg\u0131lara ba\u011fl\u0131d\u0131r, disparoni ise genelde fiziksel k\u00f6kenlidir.\nAy\u0131r\u0131c\u0131 tan\u0131da tecr\u00fcbeli bir jinekolog taraf\u0131ndan yap\u0131lan muayene son derece \u00f6nemlidir.\nEVL\u0130L\u0130K SORUNLARI DA C\u0130NSEL \u0130L\u0130\u015eK\u0130DE A\u011eRIYA YOL A\u00c7AB\u0130L\u0130R M\u0130?\nEvlilik sorunlar\u0131 cinsel hayatta pek \u00e7ok problemleri de beraberinde getirmektedir.\nE\u015fe kar\u015f\u0131 \u00f6fke, k\u0131rg\u0131nl\u0131k, ge\u00e7mi\u015fte ya\u015fan\u0131lan olumsuz olaylar, uyar\u0131lman\u0131n yeterince ger\u00e7ekle\u015fmemesi, cinsellikle ilgili bilgi ve tecr\u00fcbe eksiklikleri, \u00f6n sevi\u015fmenin yeterince yap\u0131lmamas\u0131 gibi durumlar vajinal kuruluk ve buna ba\u011fl\u0131 olarak cinsel ili\u015fki a\u011fr\u0131s\u0131na yol a\u00e7abilir.\n\u0130li\u015fki s\u0131ras\u0131nda daha \u00fcst k\u0131s\u0131mda, derinde, yani kas\u0131k b\u00f6lgesinde hissedilen a\u011fr\u0131lar \u2018derin disparoni\u2019 olarak adland\u0131r\u0131l\u0131r.\nMyomlar, yumurtal\u0131k kistleri, rahim, t\u00fcp ve yumurtal\u0131k enfeksiyonlar\u0131, bat\u0131n i\u00e7i abseler, endometriosis hastal\u0131\u011f\u0131 gibi jinekolojik sorunlar derin disparoni nedenidir.\nBazen sezaryen sonras\u0131, apandisit ameliyatlar\u0131ndan sonra olu\u015fan bat\u0131n i\u00e7i yap\u0131\u015f\u0131kl\u0131klar\u0131 da cinsel a\u011fr\u0131ya neden olabilmektedir.\nAyr\u0131ca barsak ve mesane ile ilgili patolojiler de cinsel ili\u015fki a\u011fr\u0131s\u0131na yol a\u00e7abilir.\nAyr\u0131ca her 100 kad\u0131n\u0131n 15\u2019inde g\u00f6r\u00fclen rahmin do\u011fu\u015ftan ters olu\u015fu (retrovert uterus) da nedenler aras\u0131ndad\u0131r.\nKesin te\u015fhisin konulmas\u0131nda vajinal ultrason ve baz\u0131 kan testleri yol g\u00f6stericidir.\nDerin disparoni tedavisi de altta yatan jinekolojik patolojinin giderilmesi ile yap\u0131lmaktad\u0131r.\n\u00d6ncelikle tan\u0131n\u0131n do\u011fru \u015fekilde konulmas\u0131 gerekiyor.\nDaha sonras\u0131nda da nedenlerinin saptanmas\u0131 ve nedene y\u00f6nelik tedavinin uygulanmas\u0131 \u015fartt\u0131r.\nPsikolojik sorunlara ba\u011fl\u0131 cinsel ili\u015fki a\u011fr\u0131s\u0131 sorununda psikolojik tedaviler, jinekolojik nedenlilerde ise altta yatan organik patolojinin ortadan kald\u0131r\u0131lmas\u0131 gerekiyor.\nBazen de hem psikolojik hem de fiziksel nedenler i\u00e7 i\u00e7e olabiliyor.\nBu durumda da hem fiziksel hem de psikolojik tedaviler birlikte uygulanmal\u0131.",
    "article_html": "",
    "meta_description": "Kad\u0131n cinsel problemlerinin ba\u015f\u0131nda cinsel ili\u015fkide hissedilen a\u011fr\u0131 sorunu geliyor. Her 10 kad\u0131ndan birisinin problemi olan cinsel ili\u015fki a\u011fr\u0131s\u0131 veya t\u0131bbi ismi ile \u2018disparoni\u2019 hakk\u0131nda bilgileri Jinekolog Op. Dr. S\u00fcleyman Eserda\u011f cevaplad\u0131.",
    "meta_lang": "tr"
}