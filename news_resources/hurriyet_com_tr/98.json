{
    "article_id": "b2fb3678540807fca195a6ca2d86856a.1590265732.3067312",
    "title": "Fiat Chrysler Avrupa'daki fabrikalar\u0131n\u0131 kapatt\u0131",
    "authors": [],
    "canonical_link": "https://www.hurriyet.com.tr/ekonomi/otomobil/fiat-chrysler-avrupadaki-fabrikalarini-kapatti-41469975",
    "url": "http://hurriyet.com.tr/ekonomi/otomobil/fiat-chrysler-avrupadaki-fabrikalarini-kapatti-41469975",
    "top_img": "https://i4.hurimg.com/i/hurriyet/75/0x0/5e6f445518c77326e41084a2.jpg",
    "meta_img": "https://i4.hurimg.com/i/hurriyet/75/0x0/5e6f445518c77326e41084a2.jpg",
    "movies": [],
    "text": "D\u00fcnyan\u0131n ba\u015fl\u0131ca ara\u00e7 \u00fcreticilerinden Fiat Chrysler (FCA) koronavir\u00fcs salg\u0131n\u0131 nedeniyle meydana gelen aksakl\u0131klardan dolay\u0131 Avrupa'daki fabrikalar\u0131n\u0131n neredeyse tamam\u0131nda \u00fcretime 27 Mart'a kadar ara verdi.\n\n\n\nFCA taraf\u0131ndan yap\u0131lan a\u00e7\u0131klamada, \"(\u00fcretime) ge\u00e7ici ara verilmesi... grubun arz\u0131 optimize ederek talepte meydana gelen aksamaya etkin bir \u015fekilde kar\u015f\u0131l\u0131k vermesini sa\u011flayacak\" denildi.\n\n\n\nFCA hisseleri a\u00e7\u0131klaman\u0131n ard\u0131ndan %5.86 d\u00fc\u015ft\u00fc.\n\n\n\n\u015eirket, \u0130talya'daki Melfi, Pomigliano, Cassino, Mirafiori, Grugliasco ve Modena, S\u0131rbistan'daki Kragujevac ve Polonya'daki Tychy fabrikalar\u0131nda \u00fcretime ara verdi.\n\n\n\nHafta sonunda l\u00fcks spor araba \u00fcreticisi Ferrari de par\u00e7a s\u0131k\u0131nt\u0131s\u0131 nedeniyle sahip oldu\u011fu iki fabrikada \u00fcretime ara verece\u011fini a\u00e7\u0131klam\u0131\u015ft\u0131.\n\n\n\nAvrupa'da koronavir\u00fcs salg\u0131n\u0131ndan en sert etkilenen \u00fclke olan \u0130talya'da \u00fclke \u00e7ap\u0131nda tecrit \u00f6nlemleri al\u0131n\u0131yor. H\u00fck\u00fcmet \u015firketlerin ancak salg\u0131na kar\u015f\u0131 \u00e7ok s\u0131k\u0131 g\u00fcvenlik \u00f6nlemleri almas\u0131 halinde faaliyet g\u00f6stermesine izin veriyor.",
    "keywords": [
        "avrupadaki",
        "\u015firketlerin",
        "gelen",
        "\u00fclke",
        "ara",
        "fabrikalar\u0131n\u0131",
        "\u00fcretime",
        "koronavir\u00fcs",
        "nedeniyle",
        "\u00f6nlemleri",
        "chrysler",
        "ve",
        "meydana",
        "fiat",
        "kapatt\u0131"
    ],
    "meta_keywords": [
        "Fiat Chrysler",
        "Avrupa",
        "fabrika"
    ],
    "publish_date": null,
    "summary": "D\u00fcnyan\u0131n ba\u015fl\u0131ca ara\u00e7 \u00fcreticilerinden Fiat Chrysler (FCA) koronavir\u00fcs salg\u0131n\u0131 nedeniyle meydana gelen aksakl\u0131klardan dolay\u0131 Avrupa'daki fabrikalar\u0131n\u0131n neredeyse tamam\u0131nda \u00fcretime 27 Mart'a kadar ara verdi.\nFCA taraf\u0131ndan yap\u0131lan a\u00e7\u0131klamada, \"(\u00fcretime) ge\u00e7ici ara verilmesi... grubun arz\u0131 optimize ederek talepte meydana gelen aksamaya etkin bir \u015fekilde kar\u015f\u0131l\u0131k vermesini sa\u011flayacak\" denildi.\nFCA hisseleri a\u00e7\u0131klaman\u0131n ard\u0131ndan %5.86 d\u00fc\u015ft\u00fc.\n\u015eirket, \u0130talya'daki Melfi, Pomigliano, Cassino, Mirafiori, Grugliasco ve Modena, S\u0131rbistan'daki Kragujevac ve Polonya'daki Tychy fabrikalar\u0131nda \u00fcretime ara verdi.\nHafta sonunda l\u00fcks spor araba \u00fcreticisi Ferrari de par\u00e7a s\u0131k\u0131nt\u0131s\u0131 nedeniyle sahip oldu\u011fu iki fabrikada \u00fcretime ara verece\u011fini a\u00e7\u0131klam\u0131\u015ft\u0131.\nAvrupa'da koronavir\u00fcs salg\u0131n\u0131ndan en sert etkilenen \u00fclke olan \u0130talya'da \u00fclke \u00e7ap\u0131nda tecrit \u00f6nlemleri al\u0131n\u0131yor.\nH\u00fck\u00fcmet \u015firketlerin ancak salg\u0131na kar\u015f\u0131 \u00e7ok s\u0131k\u0131 g\u00fcvenlik \u00f6nlemleri almas\u0131 halinde faaliyet g\u00f6stermesine izin veriyor.",
    "article_html": "",
    "meta_description": "Fiat Chrysler koronavir\u00fcs nedeniyle Avrupa'daki fabrikalar\u0131nda \u00fcretime iki hafta ara verdi.",
    "meta_lang": "tr"
}