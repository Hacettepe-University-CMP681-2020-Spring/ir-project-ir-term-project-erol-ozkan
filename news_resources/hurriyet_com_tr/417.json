{
    "article_id": "3fa64154dfbeebcf4fc8669c7f42e077.1590266219.2854733",
    "title": "T\u00fcm K\u00f6t\u00fc Yorumlar Ad\u0131na Senden \u00d6z\u00fcr Dilerim Larissa...",
    "authors": [
        "Selin Irmak Ka\u00e7maz",
        "D\u00fcn Sosyal Medyada Larissa Gacemer'In Yay\u0131nlad\u0131\u011f\u0131 Videoyu G\u00f6rd\u00fcn\u00fcz M\u00fc",
        "Seli\u0307n Irmak Ka\u00e7maz",
        "T\u00fcm K\u00f6t\u00fc Yorumlar Ad\u0131na Senden \u00d6z\u00fcr Dilerim Larissa...",
        "Berrak Tang\u00fcl\u00fc",
        "Mahrum B\u0131rakma Kendini",
        "An'I Ya\u015fa",
        "Ay\u00e7a \u00c7i\u0307zer",
        "Pandemi S\u00fcrecinde Otomobil Bak\u0131m\u0131",
        "Si\u0307bel Ya\u015far \u015ei\u0307\u015fman",
        "Pandemi Tuvale Nas\u0131l Yans\u0131yacak",
        "Sema Yazici",
        "G\u00f6kku\u015fa\u011f\u0131",
        "Di\u011fer Ad\u0131yla Alaimisema",
        "Ece Demi\u0307rcan",
        "Yeni Normalle\u015fme D\u00f6nemine Girdik",
        "Sevi\u0307l Erdo\u011fan",
        "Nur Yolda\u015f Efsanesi",
        "\u0130z B\u0131rakanlar",
        "Ile Geri D\u00f6nd\u00fc"
    ],
    "canonical_link": "https://www.hurriyet.com.tr/mahmure/yazarlar/selin-irmak-kacmaz/tum-kotu-yorumlar-adina-senden-ozur-dilerim-larissa-41520004",
    "url": "http://hurriyet.com.tr/mahmure/yazarlar/selin-irmak-kacmaz/tum-kotu-yorumlar-adina-senden-ozur-dilerim-larissa-41520004",
    "top_img": "https://i4.hurimg.com/i/hurriyet/75/0x0/5d781b1245d2a0727074dbbe.jpg",
    "meta_img": "https://i4.hurimg.com/i/hurriyet/75/0x0/5d781b1245d2a0727074dbbe.jpg",
    "movies": [],
    "text": "Larissa Gacemer'i tan\u0131mayan\u0131m\u0131z yoktur. Eski basketbolcu Burak Gacemer ile evli olan Brezilyal\u0131 model Larissa Gacemer, sosyal medyada payla\u015ft\u0131\u011f\u0131 e\u011flenceli videolar ve mutlu evlili\u011fi ile hepimizin y\u00fcz\u00fcn\u00fc g\u00fcld\u00fcr\u00fcyor. Yani ben 'hepimizin' y\u00fcz\u00fcn\u00fc g\u00fcld\u00fcrd\u00fc\u011f\u00fcn\u00fc san\u0131yordum.\n\nLarissa, d\u00fcn sosyal medyadan bir video payla\u015ft\u0131. Videonun i\u00e7eri\u011fi ise \u00e7ok rahats\u0131z edici, \u00fcz\u00fcc\u00fc hatta sinirlendirici... Larissa videoda, kendisine \u00e7ocuk konusunda s\u00fcrekli bask\u0131 yapan hatta i\u015fi k\u00f6t\u00fc yorumlara vard\u0131ranlara sesleniyor, \"Biliyorum baz\u0131lar\u0131n\u0131z iyi niyetle s\u00f6yl\u00fcyorsunuz ama iyice sayg\u0131s\u0131z ve k\u00f6t\u00fc yorumlar ba\u015flad\u0131. Ama hem benim i\u00e7in hem de bu durumlar\u0131 ya\u015fayanlar i\u00e7in yeter. \u2018Neden \u00e7ocuk yapm\u0131yorsunuz?\u2019, 'Neden \u00e7ocuk yok?\u2019 gibi sorular soruyorsunuz. Bende do\u011fu\u015ftan gelen bir hastal\u0131k var. \u00c7ocu\u011fum olmuyor. Bunu bilerek y\u0131llar \u00f6nce Burak\u2019la denedik, olmuyor. Burak beni b\u00f6yle kabul etti. Ben de bu durumu kabul ettim. Allah beni b\u00f6yle yaratm\u0131\u015f\" diyor.\n\nBurak beni b\u00f6yle kabul etti...\n\nAllah beni b\u00f6yle yaratm\u0131\u015f...\n\nBir kad\u0131n\u0131 bu a\u00e7\u0131klamay\u0131 yapmak zorunda b\u0131rakt\u0131\u011f\u0131m\u0131z i\u00e7in mutlu muyuz?\n\nBir \u00e7iftin evlenmesi, \u00e7ocuk yapmas\u0131, kad\u0131n\u0131n \u00e7ocu\u011funu emzirmesi, nas\u0131l besledi\u011fi, nas\u0131l yeti\u015ftirdi\u011fi, ikinci \u00e7ocu\u011fu yap\u0131p yapmayaca\u011f\u0131, neden bo\u015fand\u0131\u011f\u0131, bo\u015fand\u0131ktan sonra neden ba\u015fkas\u0131 ile sevgili oldu\u011fu bizi neden ilgilendiriyor. Ne hakla yorum yap\u0131yoruz? Ne hakla ak\u0131l veriyoruz. Bize kim fikrimizi sordu ki?\n\n\u0130nsanlar\u0131n neler ya\u015fad\u0131\u011f\u0131n\u0131 bilmeden s\u00fcrekli bir \u015feyler s\u00f6ylemek, hi\u00e7 ama hi\u00e7 haddimiz olmayan konularda yorum yapmak \u00e7ok yaralay\u0131c\u0131 de\u011fil mi?\n\nYaln\u0131z bir insana \"Sevgilin yok mu? Evlilik ya\u015f\u0131n ge\u00e7iyor\" demeden \u00f6nce o ki\u015finin a\u015fk ac\u0131s\u0131 \u00e7ekiyor olabilece\u011fini, belki evlenmek isteyip de evlenemedi\u011fini ya da evlilik d\u00fc\u015f\u00fcnmedi\u011fini g\u00f6z \u00f6n\u00fcnde bulundural\u0131m. Ayn\u0131 \u015feyi sevgili olan bir \u00e7ifte evlilik sorarken, evli bir \u00e7ifte \u00e7ocuk sorarken de yapal\u0131m. D\u00fcnyan\u0131n en do\u011fal \u015feyi olan 'empati'yi ve 'ince d\u00fc\u015f\u00fcnce'yi art\u0131k hayat\u0131m\u0131za dahil edelim.\n\nNitekim annelik/babal\u0131k ki\u015finin tamamen tercihine ba\u011fl\u0131 bir durum. Evli bir \u00e7ifte s\u00fcrekli \"\u00c7ocuk ne zaman?\" diye sormadan \u00f6nce biraz daha fazla d\u00fc\u015f\u00fcnmek gerekiyor. Kad\u0131n\u0131n ya da adam\u0131n sa\u011fl\u0131k sorunu olabilir, \u00e7ocuk \u00e7ok istemelerine ra\u011fmen olmuyor olabilir, bunun i\u00e7in \u00e7ok \u00fcz\u00fcl\u00fcyor olabilirler ya da \u00e7ocuk sahibi olmak istemiyor olabilirler.\n\nHazal'\u0131n s\u00f6zlerini tezi tezine ya\u015fad\u0131k\n\nHazal Kaya bu videodan bir g\u00fcn \u00f6nce bir canl\u0131 yay\u0131na kat\u0131lm\u0131\u015ft\u0131. Ge\u00e7ti\u011fimiz y\u0131l o\u011flu Fikret Ali'yi d\u00fcnyaya getiren ve anne olmay\u0131 \u00e7ok sevdi\u011fini her f\u0131rsatta dile getiren oyuncu, annelikle ilgili harika bir a\u00e7\u0131klama yapm\u0131\u015f, \"Do\u011furmak istemeyebilirdim. Bu beni daha az kad\u0131n yapmazd\u0131. Anne olmak istemeyen kad\u0131nlar\u0131 daha az kad\u0131n yapm\u0131yor. Anneli\u011fin kutsanmas\u0131ndan \u00e7ok rahats\u0131z oluyorum. Bunun da kad\u0131nlara bir bask\u0131n\u0131n yolu oldu\u011funu d\u00fc\u015f\u00fcn\u00fcyorum. D\u00fcnyada herhangi bir canl\u0131ya kar\u015f\u0131l\u0131ks\u0131z emek veren herkes benim i\u00e7in annedir\" ifadelerini kullanm\u0131\u015ft\u0131.\n\nTam da bu c\u00fcmlelerden bir g\u00fcn sonra Larissa bu videoyu payla\u015ft\u0131. Hazal'\u0131n c\u00fcmlelerinin canl\u0131 bir \u00f6rne\u011fini sadece bir g\u00fcn sonra Larissa'n\u0131n videosu ile g\u00f6rm\u00fc\u015f olduk.\n\nAllah kad\u0131na bir \u00f6zellik bah\u015fetmi\u015f; do\u011furmak. Ancak do\u011furma \u00f6zelli\u011fi var diye her kad\u0131n \u00e7ocuk d\u00fcnyaya getirmek zorunda de\u011fil.\n\nAnne olmamak ya da anne olamamak kimsenin kad\u0131nl\u0131\u011f\u0131ndan bir \u015fey eksiltmez.\n\nAyn\u0131 \u015fey tabii ki erkekler i\u00e7in de ge\u00e7erli. Bir erkek baba olmak istemiyor olabilir ya da baba olam\u0131yor olabilir. Bu, onun erkekli\u011finden hi\u00e7bir \u015fey eksiltmez.\n\nLarissa'n\u0131n da kad\u0131nl\u0131\u011f\u0131ndan hi\u00e7bir \u015fey eksiltmiyor.\n\nBen \u015fahs\u0131m ad\u0131na senden \u00e7ok \u00f6z\u00fcr dilerim Larissa, bu k\u00f6t\u00fc yorumlar sana ula\u015ft\u0131\u011f\u0131 i\u00e7in ve b\u00f6yle bir a\u00e7\u0131klama yapmak zorunda kald\u0131\u011f\u0131n i\u00e7in.\n\nUmar\u0131m hep \u00e7ok mutlu olursun...\n\nikacmaz@hurriyet.com.tr\n\nINSTAGRAM",
    "keywords": [
        "\u00e7ok",
        "senden",
        "dilerim",
        "ad\u0131na",
        "bu",
        "t\u00fcm",
        "larissa",
        "i\u00e7in",
        "ve",
        "bir",
        "ya",
        "k\u00f6t\u00fc",
        "da",
        "\u00f6z\u00fcr",
        "neden",
        "yorumlar",
        "\u00e7ocuk"
    ],
    "meta_keywords": [
        "Larissa Gacemer",
        "Larissa Gacemer kimdir",
        "burak gacemer",
        "hazal kaya"
    ],
    "publish_date": null,
    "summary": "Larissa Gacemer'i tan\u0131mayan\u0131m\u0131z yoktur.\nEski basketbolcu Burak Gacemer ile evli olan Brezilyal\u0131 model Larissa Gacemer, sosyal medyada payla\u015ft\u0131\u011f\u0131 e\u011flenceli videolar ve mutlu evlili\u011fi ile hepimizin y\u00fcz\u00fcn\u00fc g\u00fcld\u00fcr\u00fcyor.\nYani ben 'hepimizin' y\u00fcz\u00fcn\u00fc g\u00fcld\u00fcrd\u00fc\u011f\u00fcn\u00fc san\u0131yordum.\nLarissa, d\u00fcn sosyal medyadan bir video payla\u015ft\u0131.\nVideonun i\u00e7eri\u011fi ise \u00e7ok rahats\u0131z edici, \u00fcz\u00fcc\u00fc hatta sinirlendirici... Larissa videoda, kendisine \u00e7ocuk konusunda s\u00fcrekli bask\u0131 yapan hatta i\u015fi k\u00f6t\u00fc yorumlara vard\u0131ranlara sesleniyor, \"Biliyorum baz\u0131lar\u0131n\u0131z iyi niyetle s\u00f6yl\u00fcyorsunuz ama iyice sayg\u0131s\u0131z ve k\u00f6t\u00fc yorumlar ba\u015flad\u0131.\nAma hem benim i\u00e7in hem de bu durumlar\u0131 ya\u015fayanlar i\u00e7in yeter.\n\u2018Neden \u00e7ocuk yapm\u0131yorsunuz?\u2019, 'Neden \u00e7ocuk yok?\u2019 gibi sorular soruyorsunuz.\nBende do\u011fu\u015ftan gelen bir hastal\u0131k var.\n\u00c7ocu\u011fum olmuyor.\nBunu bilerek y\u0131llar \u00f6nce Burak\u2019la denedik, olmuyor.\nBurak beni b\u00f6yle kabul etti.\nBen de bu durumu kabul ettim.\nAllah beni b\u00f6yle yaratm\u0131\u015f\" diyor.\nBurak beni b\u00f6yle kabul etti...Allah beni b\u00f6yle yaratm\u0131\u015f...Bir kad\u0131n\u0131 bu a\u00e7\u0131klamay\u0131 yapmak zorunda b\u0131rakt\u0131\u011f\u0131m\u0131z i\u00e7in mutlu muyuz?\nBir \u00e7iftin evlenmesi, \u00e7ocuk yapmas\u0131, kad\u0131n\u0131n \u00e7ocu\u011funu emzirmesi, nas\u0131l besledi\u011fi, nas\u0131l yeti\u015ftirdi\u011fi, ikinci \u00e7ocu\u011fu yap\u0131p yapmayaca\u011f\u0131, neden bo\u015fand\u0131\u011f\u0131, bo\u015fand\u0131ktan sonra neden ba\u015fkas\u0131 ile sevgili oldu\u011fu bizi neden ilgilendiriyor.\nNe hakla yorum yap\u0131yoruz?\nNe hakla ak\u0131l veriyoruz.\nBize kim fikrimizi sordu ki?\n\u0130nsanlar\u0131n neler ya\u015fad\u0131\u011f\u0131n\u0131 bilmeden s\u00fcrekli bir \u015feyler s\u00f6ylemek, hi\u00e7 ama hi\u00e7 haddimiz olmayan konularda yorum yapmak \u00e7ok yaralay\u0131c\u0131 de\u011fil mi?\nYaln\u0131z bir insana \"Sevgilin yok mu?\nEvlilik ya\u015f\u0131n ge\u00e7iyor\" demeden \u00f6nce o ki\u015finin a\u015fk ac\u0131s\u0131 \u00e7ekiyor olabilece\u011fini, belki evlenmek isteyip de evlenemedi\u011fini ya da evlilik d\u00fc\u015f\u00fcnmedi\u011fini g\u00f6z \u00f6n\u00fcnde bulundural\u0131m.\nAyn\u0131 \u015feyi sevgili olan bir \u00e7ifte evlilik sorarken, evli bir \u00e7ifte \u00e7ocuk sorarken de yapal\u0131m.\nD\u00fcnyan\u0131n en do\u011fal \u015feyi olan 'empati'yi ve 'ince d\u00fc\u015f\u00fcnce'yi art\u0131k hayat\u0131m\u0131za dahil edelim.\nNitekim annelik/babal\u0131k ki\u015finin tamamen tercihine ba\u011fl\u0131 bir durum.\nEvli bir \u00e7ifte s\u00fcrekli \"\u00c7ocuk ne zaman?\"\ndiye sormadan \u00f6nce biraz daha fazla d\u00fc\u015f\u00fcnmek gerekiyor.\nKad\u0131n\u0131n ya da adam\u0131n sa\u011fl\u0131k sorunu olabilir, \u00e7ocuk \u00e7ok istemelerine ra\u011fmen olmuyor olabilir, bunun i\u00e7in \u00e7ok \u00fcz\u00fcl\u00fcyor olabilirler ya da \u00e7ocuk sahibi olmak istemiyor olabilirler.\nHazal'\u0131n s\u00f6zlerini tezi tezine ya\u015fad\u0131kHazal Kaya bu videodan bir g\u00fcn \u00f6nce bir canl\u0131 yay\u0131na kat\u0131lm\u0131\u015ft\u0131.\nGe\u00e7ti\u011fimiz y\u0131l o\u011flu Fikret Ali'yi d\u00fcnyaya getiren ve anne olmay\u0131 \u00e7ok sevdi\u011fini her f\u0131rsatta dile getiren oyuncu, annelikle ilgili harika bir a\u00e7\u0131klama yapm\u0131\u015f, \"Do\u011furmak istemeyebilirdim.\nBu beni daha az kad\u0131n yapmazd\u0131.\nAnne olmak istemeyen kad\u0131nlar\u0131 daha az kad\u0131n yapm\u0131yor.\nAnneli\u011fin kutsanmas\u0131ndan \u00e7ok rahats\u0131z oluyorum.\nBunun da kad\u0131nlara bir bask\u0131n\u0131n yolu oldu\u011funu d\u00fc\u015f\u00fcn\u00fcyorum.\nD\u00fcnyada herhangi bir canl\u0131ya kar\u015f\u0131l\u0131ks\u0131z emek veren herkes benim i\u00e7in annedir\" ifadelerini kullanm\u0131\u015ft\u0131.\nTam da bu c\u00fcmlelerden bir g\u00fcn sonra Larissa bu videoyu payla\u015ft\u0131.\nHazal'\u0131n c\u00fcmlelerinin canl\u0131 bir \u00f6rne\u011fini sadece bir g\u00fcn sonra Larissa'n\u0131n videosu ile g\u00f6rm\u00fc\u015f olduk.\nAllah kad\u0131na bir \u00f6zellik bah\u015fetmi\u015f; do\u011furmak.\nAncak do\u011furma \u00f6zelli\u011fi var diye her kad\u0131n \u00e7ocuk d\u00fcnyaya getirmek zorunda de\u011fil.\nAnne olmamak ya da anne olamamak kimsenin kad\u0131nl\u0131\u011f\u0131ndan bir \u015fey eksiltmez.\nAyn\u0131 \u015fey tabii ki erkekler i\u00e7in de ge\u00e7erli.\nBir erkek baba olmak istemiyor olabilir ya da baba olam\u0131yor olabilir.\nBu, onun erkekli\u011finden hi\u00e7bir \u015fey eksiltmez.\nLarissa'n\u0131n da kad\u0131nl\u0131\u011f\u0131ndan hi\u00e7bir \u015fey eksiltmiyor.\nBen \u015fahs\u0131m ad\u0131na senden \u00e7ok \u00f6z\u00fcr dilerim Larissa, bu k\u00f6t\u00fc yorumlar sana ula\u015ft\u0131\u011f\u0131 i\u00e7in ve b\u00f6yle bir a\u00e7\u0131klama yapmak zorunda kald\u0131\u011f\u0131n i\u00e7in.\nUmar\u0131m hep \u00e7ok mutlu olursun...ikacmaz@hurriyet.com.trINSTAGRAM",
    "article_html": "",
    "meta_description": "D\u00fcn sosyal medyada Larissa Gacemer'in yay\u0131nlad\u0131\u011f\u0131 videoyu g\u00f6rd\u00fcn\u00fcz m\u00fc?",
    "meta_lang": "tr"
}