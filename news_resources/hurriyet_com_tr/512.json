{
    "article_id": "613af4ed7853c3d3a7cdc03ce5bb329b.1590266288.3126163",
    "title": "\u0130ftar ve sahur aras\u0131nda bu uyar\u0131lara dikkat!",
    "authors": [
        "Belgin Ekmen Yenilmez",
        "Evde Yap\u0131labilecek Ramazan Tatl\u0131s\u0131",
        "Hatay K\u00f6mbesi",
        "Ali Mira\u00e7 A\u015f\u0131k",
        "Ne G\u00fczel G\u00fcnlerdi",
        "Derya Korkmaz",
        "Sadece Antalya Da Yiyebilece\u011finiz Lezzetler",
        "\u015ei\u015f K\u00f6fte Ve Tahinli Piyaz",
        "Sine \u0130\u00e7li",
        "Lezzeti Yal\u0131nl\u0131\u011f\u0131ndan Gelen Tarif",
        "Kuzu Etli Nohut",
        "Y\u0131ld\u0131z \u00d6z Samaha",
        "Ot Yemeklerini Sevenler Buraya",
        "Menengi\u00e7 Otu Kavurmas\u0131",
        "Buket \u00c7\u00fcr\u00fck",
        "Karak\u0131l\u00e7\u0131k Bulguruyla Buram Buram Memleket Kokan Bereketli Bir Pilav",
        "Koray G\u00fcnya\u015far",
        "Hayali Yar\u0131m Ekmek D\u00f6nerimi Is\u0131r\u0131rken",
        "Sevin Turan",
        "Ramazan Zaman\u0131 Hurma Zaman\u0131"
    ],
    "canonical_link": "https://www.hurriyet.com.tr/lezizz/iftar-ve-sahur-arasinda-bu-uyarilara-dikkat-41514662",
    "url": "http://hurriyet.com.tr/lezizz/iftar-ve-sahur-arasinda-bu-uyarilara-dikkat-41514662",
    "top_img": "https://i4.hurimg.com/i/hurriyet/75/0x0/5eb918e90f254407cc2f2521.jpg",
    "meta_img": "https://i4.hurimg.com/i/hurriyet/75/0x0/5eb918e90f254407cc2f2521.jpg",
    "movies": [],
    "text": "Peki ramazan\u0131 sa\u011fl\u0131kl\u0131 ge\u00e7irmek i\u00e7in beslenmemizde neler yapmal\u0131, hangi hatalardan ka\u00e7\u0131nmal\u0131y\u0131z? Beslenme ve Diyet Uzman\u0131 Ye\u015fim \u00d6zcan, Ramazan\u2019da ba\u011f\u0131\u015f\u0131kl\u0131k sistemimizin zay\u0131flamamas\u0131 i\u00e7in dikkat etmemiz gereken 10 hatay\u0131 anlatt\u0131, \u00f6nemli \u00f6neriler ve uyar\u0131larda bulundu.\n\nSahur \u00f6\u011f\u00fcn\u00fcn\u00fc atlamak\n\nRamazan\u2019da sa\u011fl\u0131kl\u0131 ve dengeli beslenebilmek i\u00e7in besin \u00e7e\u015fitlili\u011fi \u00e7ok \u00f6nemli. Sahur yapmadan oru\u00e7 tuttu\u011funuzda tek \u00f6\u011f\u00fcnle v\u00fccut i\u00e7in yeterli besini sa\u011flayamazs\u0131n\u0131z ve metabolizma h\u0131z\u0131n\u0131z giderek yava\u015flar. Bunun sonucunda enerji sistemleriniz iyi \u00e7al\u0131\u015fmad\u0131\u011f\u0131 i\u00e7in kendinizi s\u00fcrekli yorgun, halsiz ve uykulu hissedebilirsiniz. Bu y\u00fczden sahur \u00f6\u011f\u00fcn\u00fcn\u00fc atlamay\u0131n ve kaliteli protein kayna\u011f\u0131 olan yumurtay\u0131 sahurda eksik etmeyin.\n\nSahurda meyve suyu i\u00e7mek\n\n\u201cMeyve suyu taze s\u0131k\u0131lm\u0131\u015f dahi olsa bu d\u00f6nemde \u00f6nerdi\u011fimiz bir besin de\u011fil\u201d diyen Beslenme ve Diyet Uzman\u0131 Ye\u015fim \u00d6zcan bunun nedenini \u015f\u00f6yle anlatt\u0131: \u201cMeyve sular\u0131nda lif olmad\u0131\u011f\u0131 i\u00e7in kan \u015fekerinizi h\u0131zla y\u00fckseltip, yine h\u0131zla d\u00fc\u015f\u00fcrece\u011finden \u00e7abuk ac\u0131kman\u0131za sebep olacakt\u0131r. Meyve suyu yerine lif a\u00e7\u0131s\u0131ndan da zengin ve sizi daha uzun s\u00fcre tok tutacak taze veya kuru meyveleri tercih edebilirsiniz.\u201d\n\nSahurda bu besinleri t\u00fcketmek\n\nOru\u00e7 tutarken v\u00fccut uzun s\u00fcre a\u00e7 kalman\u0131n yan\u0131 s\u0131ra su da kaybediyor. Bu d\u00f6nemde bol s\u0131v\u0131 alman\u0131z \u00f6nemli ama sizi susuzlu\u011fa itecek besinleri de t\u00fcketmemelisiniz. Dolay\u0131s\u0131yla sofran\u0131zda sucuk, salam, kuru et ve past\u0131rma gibi \u015fark\u00fcteri \u00fcr\u00fcnlerine \u00f6zellikle sahurda yer vermeyin. Yumurtalar\u0131n\u0131z\u0131 yaparken sucuk veya past\u0131rma yerine sebze ile tuzu azalt\u0131lm\u0131\u015f peynir kullanman\u0131z hem daha sa\u011fl\u0131kl\u0131 olacak hem de susama hissi yaratmayacakt\u0131r.\n\nMeyve ve sebzeyi ihmal etmek\n\nRamazan\u2019da ba\u011f\u0131\u015f\u0131kl\u0131\u011f\u0131 g\u00fc\u00e7l\u00fc tutmak i\u00e7in meyve ile sebze t\u00fcketimini art\u0131rman\u0131n da \u00e7ok \u00f6nemli oldu\u011funa dikkat \u00e7eken Beslenme ve Diyet Uzman\u0131 Ye\u015fim \u00d6zcan, \u201cG\u00fcnde 2-3 porsiyon meyve, 3-4 porsiyon sebze t\u00fcketimine \u00f6zen g\u00f6sterin. Her g\u00fcn yedi\u011finiz meyve ile sebzeleri \u00e7e\u015fitlendirin ve renklendirin. Bu sayede v\u00fccudun ihtiyac\u0131 olan vitamin ve mineral takviyesini de sa\u011flam\u0131\u015f olacak, ayn\u0131 zamanda kab\u0131zl\u0131k sorunu da ya\u015famam\u0131\u015f olacaks\u0131n\u0131z\u201d dedi.\n\n\u0130ftardan sonra kahve, \u00e7ay i\u00e7mek\n\nKahve ve \u00e7ay di\u00fcretik i\u00e7ecekler olduklar\u0131 i\u00e7in v\u00fccuttan s\u0131v\u0131y\u0131 uzakla\u015ft\u0131r\u0131yor. Ayr\u0131ca i\u00e7eriklerindeki kafein v\u00fccutta stres hormonu olarak bildi\u011fimiz kortizol hormonu sal\u0131n\u0131m\u0131n\u0131 da etkiliyor. Ak\u015fam saatlerinde v\u00fccut kendini yava\u015f yava\u015f uykuya haz\u0131rlarken kortizol seviyesini d\u00fc\u015f\u00fcr\u00fcyor. \u0130ftardan sonra kahve ve \u00e7ay i\u00e7erek bu do\u011fal d\u00f6ng\u00fcy\u00fc olumsuz etkilemeyin. Dolay\u0131s\u0131yla iftar yeme\u011finin ard\u0131ndan papatya, melissa ve rezene gibi bitki \u00e7aylar\u0131 i\u00e7meniz daha do\u011fru bir tercih olacakt\u0131r.\n\n\u015eerbetli tatl\u0131 yemek\n\n\u015eerbetli tatl\u0131lar hem ya\u011f hem de \u015feker i\u00e7erikleri \u00e7ok y\u00fcksek oldu\u011fu i\u00e7in kan \u015fekerinizi aniden y\u00fckseltip, iftardan sonra uyku hali ve halsizlik hissine sebep olacakt\u0131r. Tatl\u0131 iste\u011finizi s\u00fctl\u00fc veya meyveli tatl\u0131lar ile giderip, daha hafif ve sa\u011fl\u0131kl\u0131 beslenebilirsiniz. Hem yemek hem tatl\u0131 yaparken g\u0131dalar\u0131n besin de\u011ferini d\u00fc\u015f\u00fcrmemek i\u00e7in k\u0131zartmadan ka\u00e7\u0131nmaya da dikkat edin.\n\nKuru baklagilleri hemen pi\u015firmek\n\nKuru baklagillerin hem lif hem de protein a\u00e7\u0131s\u0131ndan \u00e7ok zengin besinler olduklar\u0131n\u0131 hat\u0131rlatan Beslenme ve Diyet Uzman\u0131 Ye\u015fim \u00d6zcan, ancak Ramazan\u2019da gaz ve \u015fi\u015fkinlik probleminden korunmak i\u00e7in baz\u0131 kurallara dikkat etmeniz gerekti\u011fini vurgulad\u0131. Ye\u015fim \u00d6zcan bu tarz problemleri ya\u015famamak i\u00e7in \u015fu \u00f6nerilerde bulundu:\n\n\u201cKuru baklagilleri pi\u015firmeden \u00f6nce fermente edip, i\u00e7erisindeki fitik asidini uzakla\u015ft\u0131rman\u0131z gerekiyor. Pi\u015firece\u011finiz mercimek ve nohut gibi kuru baklagilleri fermente etmek i\u00e7in 3 g\u00fcn boyunca suda bekletin. Suyun \u00fczerinde beyaz bir katman olu\u015facak, bu nedenle her g\u00fcn suyunu de\u011fi\u015ftirin. Sonras\u0131nda pi\u015firme i\u015flemi yapabilirsiniz. Bu y\u00f6ntem sayesinde \u015fi\u015fkinlik hissi ya\u015famay\u0131p, ba\u011f\u0131rsak sa\u011fl\u0131\u011f\u0131n\u0131z\u0131 da korumu\u015f olacaks\u0131n\u0131z\u201d\n\n\u0130ftarda gazl\u0131 i\u00e7ecekler i\u00e7mek\n\nUzun s\u00fcren a\u00e7l\u0131ktan sonra iftarda gazl\u0131 i\u00e7ecek t\u00fcketimi mide asidini y\u00fckselterek \u015fi\u015fkinlik ve haz\u0131ms\u0131zl\u0131k problemlerine neden olabiliyor, hatta midenize zarar bile verebiliyor. \u201cBu nedenle orucunuzu mutlaka suyla a\u00e7\u0131n ve gazl\u0131, asitli olan hi\u00e7bir i\u00e7ecek t\u00fcketmeyin\u201d uyar\u0131s\u0131nda Bulunan Beslenme ve Diyet Uzman\u0131 Ye\u015fim \u00d6zcan, \u201cBu i\u00e7eceklerin \u015feker i\u00e7erikleri de y\u00fcksek oldu\u011fu i\u00e7in \u00f6nce kan \u015fekerini y\u00fckseltip h\u0131zl\u0131 ve ge\u00e7ici bir doygunluk sa\u011flayacak, iftardan sonra ise kan \u015fekerini aniden d\u00fc\u015f\u00fcr\u00fcp a\u00e7l\u0131k hissi ve tatl\u0131 iste\u011fini art\u0131racakt\u0131r. \u0130ftarda ayran, \u015fekersiz komposto daha iyi ve sa\u011fl\u0131kl\u0131 bir tercih olacakt\u0131r\u201d dedi.\n\n\u0130ftardan sonra hareketsiz kalmak\n\nKoronavir\u00fcs (Covid 19) pandemisi nedeniyle evde kalmam\u0131z gereken bu d\u00f6nemde iftardan sonra d\u0131\u015far\u0131 \u00e7\u0131kmay\u0131n ama evde de hareketsiz kalmay\u0131n. Evde yapaca\u011f\u0131n\u0131z minik egzersizlerle hem sindirim sisteminizin daha iyi \u00e7al\u0131\u015fmas\u0131na katk\u0131 sa\u011flarsan\u0131z hem de kaslar\u0131n\u0131z\u0131 hareket ettirerek s\u0131rt, bel, boyun ile kas a\u011fr\u0131lar\u0131n\u0131 da \u00f6nlemi\u015f olursunuz. \u0130ftardan 2 saat sonra 15-20 dakika sadece kendinize zaman ay\u0131r\u0131n ve egzersiz yap\u0131n.\n\nSahurdan sonra hemen uyumak\n\nSahur \u00f6\u011f\u00fcn\u00fcn\u00fc yapt\u0131ktan sonra hemen uykuya ge\u00e7meniz midenin sindirim g\u00f6revini yava\u015flataca\u011f\u0131 i\u00e7in haz\u0131ms\u0131zl\u0131k, \u015fi\u015flik ve gaz problemleri ya\u015fayabilirsiniz. Dolay\u0131s\u0131yla sahur \u00f6\u011f\u00fcn\u00fcnde yemek yeme i\u015flemi bittikten 30 dakika sonra uyuman\u0131z, mide ve sindirim sistemi i\u00e7in daha sa\u011fl\u0131kl\u0131 olacakt\u0131r.",
    "keywords": [
        "sonra",
        "uyar\u0131lara",
        "aras\u0131nda",
        "bu",
        "\u00f6zcan",
        "sa\u011fl\u0131kl\u0131",
        "daha",
        "i\u0307ftar",
        "sahur",
        "ve",
        "i\u00e7in",
        "hem",
        "da",
        "dikkat",
        "ye\u015fim"
    ],
    "meta_keywords": [
        "iftar",
        "sahur",
        "Ramazan"
    ],
    "publish_date": null,
    "summary": "Peki ramazan\u0131 sa\u011fl\u0131kl\u0131 ge\u00e7irmek i\u00e7in beslenmemizde neler yapmal\u0131, hangi hatalardan ka\u00e7\u0131nmal\u0131y\u0131z?\nBeslenme ve Diyet Uzman\u0131 Ye\u015fim \u00d6zcan, Ramazan\u2019da ba\u011f\u0131\u015f\u0131kl\u0131k sistemimizin zay\u0131flamamas\u0131 i\u00e7in dikkat etmemiz gereken 10 hatay\u0131 anlatt\u0131, \u00f6nemli \u00f6neriler ve uyar\u0131larda bulundu.\nSahur \u00f6\u011f\u00fcn\u00fcn\u00fc atlamakRamazan\u2019da sa\u011fl\u0131kl\u0131 ve dengeli beslenebilmek i\u00e7in besin \u00e7e\u015fitlili\u011fi \u00e7ok \u00f6nemli.\nSahur yapmadan oru\u00e7 tuttu\u011funuzda tek \u00f6\u011f\u00fcnle v\u00fccut i\u00e7in yeterli besini sa\u011flayamazs\u0131n\u0131z ve metabolizma h\u0131z\u0131n\u0131z giderek yava\u015flar.\nBunun sonucunda enerji sistemleriniz iyi \u00e7al\u0131\u015fmad\u0131\u011f\u0131 i\u00e7in kendinizi s\u00fcrekli yorgun, halsiz ve uykulu hissedebilirsiniz.\nBu y\u00fczden sahur \u00f6\u011f\u00fcn\u00fcn\u00fc atlamay\u0131n ve kaliteli protein kayna\u011f\u0131 olan yumurtay\u0131 sahurda eksik etmeyin.\nSahurda meyve suyu i\u00e7mek\u201cMeyve suyu taze s\u0131k\u0131lm\u0131\u015f dahi olsa bu d\u00f6nemde \u00f6nerdi\u011fimiz bir besin de\u011fil\u201d diyen Beslenme ve Diyet Uzman\u0131 Ye\u015fim \u00d6zcan bunun nedenini \u015f\u00f6yle anlatt\u0131: \u201cMeyve sular\u0131nda lif olmad\u0131\u011f\u0131 i\u00e7in kan \u015fekerinizi h\u0131zla y\u00fckseltip, yine h\u0131zla d\u00fc\u015f\u00fcrece\u011finden \u00e7abuk ac\u0131kman\u0131za sebep olacakt\u0131r.\nMeyve suyu yerine lif a\u00e7\u0131s\u0131ndan da zengin ve sizi daha uzun s\u00fcre tok tutacak taze veya kuru meyveleri tercih edebilirsiniz.\u201dSahurda bu besinleri t\u00fcketmekOru\u00e7 tutarken v\u00fccut uzun s\u00fcre a\u00e7 kalman\u0131n yan\u0131 s\u0131ra su da kaybediyor.\nBu d\u00f6nemde bol s\u0131v\u0131 alman\u0131z \u00f6nemli ama sizi susuzlu\u011fa itecek besinleri de t\u00fcketmemelisiniz.\nDolay\u0131s\u0131yla sofran\u0131zda sucuk, salam, kuru et ve past\u0131rma gibi \u015fark\u00fcteri \u00fcr\u00fcnlerine \u00f6zellikle sahurda yer vermeyin.\nYumurtalar\u0131n\u0131z\u0131 yaparken sucuk veya past\u0131rma yerine sebze ile tuzu azalt\u0131lm\u0131\u015f peynir kullanman\u0131z hem daha sa\u011fl\u0131kl\u0131 olacak hem de susama hissi yaratmayacakt\u0131r.\nMeyve ve sebzeyi ihmal etmekRamazan\u2019da ba\u011f\u0131\u015f\u0131kl\u0131\u011f\u0131 g\u00fc\u00e7l\u00fc tutmak i\u00e7in meyve ile sebze t\u00fcketimini art\u0131rman\u0131n da \u00e7ok \u00f6nemli oldu\u011funa dikkat \u00e7eken Beslenme ve Diyet Uzman\u0131 Ye\u015fim \u00d6zcan, \u201cG\u00fcnde 2-3 porsiyon meyve, 3-4 porsiyon sebze t\u00fcketimine \u00f6zen g\u00f6sterin.\nHer g\u00fcn yedi\u011finiz meyve ile sebzeleri \u00e7e\u015fitlendirin ve renklendirin.\nBu sayede v\u00fccudun ihtiyac\u0131 olan vitamin ve mineral takviyesini de sa\u011flam\u0131\u015f olacak, ayn\u0131 zamanda kab\u0131zl\u0131k sorunu da ya\u015famam\u0131\u015f olacaks\u0131n\u0131z\u201d dedi.\n\u0130ftardan sonra kahve, \u00e7ay i\u00e7mekKahve ve \u00e7ay di\u00fcretik i\u00e7ecekler olduklar\u0131 i\u00e7in v\u00fccuttan s\u0131v\u0131y\u0131 uzakla\u015ft\u0131r\u0131yor.\nAyr\u0131ca i\u00e7eriklerindeki kafein v\u00fccutta stres hormonu olarak bildi\u011fimiz kortizol hormonu sal\u0131n\u0131m\u0131n\u0131 da etkiliyor.\nAk\u015fam saatlerinde v\u00fccut kendini yava\u015f yava\u015f uykuya haz\u0131rlarken kortizol seviyesini d\u00fc\u015f\u00fcr\u00fcyor.\n\u0130ftardan sonra kahve ve \u00e7ay i\u00e7erek bu do\u011fal d\u00f6ng\u00fcy\u00fc olumsuz etkilemeyin.\nDolay\u0131s\u0131yla iftar yeme\u011finin ard\u0131ndan papatya, melissa ve rezene gibi bitki \u00e7aylar\u0131 i\u00e7meniz daha do\u011fru bir tercih olacakt\u0131r.\n\u015eerbetli tatl\u0131 yemek\u015eerbetli tatl\u0131lar hem ya\u011f hem de \u015feker i\u00e7erikleri \u00e7ok y\u00fcksek oldu\u011fu i\u00e7in kan \u015fekerinizi aniden y\u00fckseltip, iftardan sonra uyku hali ve halsizlik hissine sebep olacakt\u0131r.\nTatl\u0131 iste\u011finizi s\u00fctl\u00fc veya meyveli tatl\u0131lar ile giderip, daha hafif ve sa\u011fl\u0131kl\u0131 beslenebilirsiniz.\nHem yemek hem tatl\u0131 yaparken g\u0131dalar\u0131n besin de\u011ferini d\u00fc\u015f\u00fcrmemek i\u00e7in k\u0131zartmadan ka\u00e7\u0131nmaya da dikkat edin.\nKuru baklagilleri hemen pi\u015firmekKuru baklagillerin hem lif hem de protein a\u00e7\u0131s\u0131ndan \u00e7ok zengin besinler olduklar\u0131n\u0131 hat\u0131rlatan Beslenme ve Diyet Uzman\u0131 Ye\u015fim \u00d6zcan, ancak Ramazan\u2019da gaz ve \u015fi\u015fkinlik probleminden korunmak i\u00e7in baz\u0131 kurallara dikkat etmeniz gerekti\u011fini vurgulad\u0131.\nYe\u015fim \u00d6zcan bu tarz problemleri ya\u015famamak i\u00e7in \u015fu \u00f6nerilerde bulundu:\u201cKuru baklagilleri pi\u015firmeden \u00f6nce fermente edip, i\u00e7erisindeki fitik asidini uzakla\u015ft\u0131rman\u0131z gerekiyor.\nPi\u015firece\u011finiz mercimek ve nohut gibi kuru baklagilleri fermente etmek i\u00e7in 3 g\u00fcn boyunca suda bekletin.\nSuyun \u00fczerinde beyaz bir katman olu\u015facak, bu nedenle her g\u00fcn suyunu de\u011fi\u015ftirin.\nSonras\u0131nda pi\u015firme i\u015flemi yapabilirsiniz.\nBu y\u00f6ntem sayesinde \u015fi\u015fkinlik hissi ya\u015famay\u0131p, ba\u011f\u0131rsak sa\u011fl\u0131\u011f\u0131n\u0131z\u0131 da korumu\u015f olacaks\u0131n\u0131z\u201d\u0130ftarda gazl\u0131 i\u00e7ecekler i\u00e7mekUzun s\u00fcren a\u00e7l\u0131ktan sonra iftarda gazl\u0131 i\u00e7ecek t\u00fcketimi mide asidini y\u00fckselterek \u015fi\u015fkinlik ve haz\u0131ms\u0131zl\u0131k problemlerine neden olabiliyor, hatta midenize zarar bile verebiliyor.\n\u201cBu nedenle orucunuzu mutlaka suyla a\u00e7\u0131n ve gazl\u0131, asitli olan hi\u00e7bir i\u00e7ecek t\u00fcketmeyin\u201d uyar\u0131s\u0131nda Bulunan Beslenme ve Diyet Uzman\u0131 Ye\u015fim \u00d6zcan, \u201cBu i\u00e7eceklerin \u015feker i\u00e7erikleri de y\u00fcksek oldu\u011fu i\u00e7in \u00f6nce kan \u015fekerini y\u00fckseltip h\u0131zl\u0131 ve ge\u00e7ici bir doygunluk sa\u011flayacak, iftardan sonra ise kan \u015fekerini aniden d\u00fc\u015f\u00fcr\u00fcp a\u00e7l\u0131k hissi ve tatl\u0131 iste\u011fini art\u0131racakt\u0131r.\n\u0130ftarda ayran, \u015fekersiz komposto daha iyi ve sa\u011fl\u0131kl\u0131 bir tercih olacakt\u0131r\u201d dedi.\n\u0130ftardan sonra hareketsiz kalmakKoronavir\u00fcs (Covid 19) pandemisi nedeniyle evde kalmam\u0131z gereken bu d\u00f6nemde iftardan sonra d\u0131\u015far\u0131 \u00e7\u0131kmay\u0131n ama evde de hareketsiz kalmay\u0131n.\nEvde yapaca\u011f\u0131n\u0131z minik egzersizlerle hem sindirim sisteminizin daha iyi \u00e7al\u0131\u015fmas\u0131na katk\u0131 sa\u011flarsan\u0131z hem de kaslar\u0131n\u0131z\u0131 hareket ettirerek s\u0131rt, bel, boyun ile kas a\u011fr\u0131lar\u0131n\u0131 da \u00f6nlemi\u015f olursunuz.\n\u0130ftardan 2 saat sonra 15-20 dakika sadece kendinize zaman ay\u0131r\u0131n ve egzersiz yap\u0131n.\nSahurdan sonra hemen uyumakSahur \u00f6\u011f\u00fcn\u00fcn\u00fc yapt\u0131ktan sonra hemen uykuya ge\u00e7meniz midenin sindirim g\u00f6revini yava\u015flataca\u011f\u0131 i\u00e7in haz\u0131ms\u0131zl\u0131k, \u015fi\u015flik ve gaz problemleri ya\u015fayabilirsiniz.\nDolay\u0131s\u0131yla sahur \u00f6\u011f\u00fcn\u00fcnde yemek yeme i\u015flemi bittikten 30 dakika sonra uyuman\u0131z, mide ve sindirim sistemi i\u00e7in daha sa\u011fl\u0131kl\u0131 olacakt\u0131r.",
    "article_html": "",
    "meta_description": "Mutfak T\u00fcyolar\u0131 - Covid 19 pandemisinde ba\u011f\u0131\u015f\u0131kl\u0131k sistemimizi g\u00fc\u00e7l\u00fc tutmam\u0131zda sa\u011fl\u0131kl\u0131 beslenmenin kilit rol oynad\u0131\u011f\u0131n\u0131 art\u0131k hepimiz biliyoruz. \u0130\u015fte bu noktada \u00e7o\u011fumuzun zihnine \u015fu soru tak\u0131l\u0131yor: Ramazan\u2019da v\u00fccudumuzun ihtiyac\u0131 olan vitamin, mineral ve protein gibi besin \u00f6\u011felerine daha fazla ihtiyac\u0131m\u0131z var m\u0131?...",
    "meta_lang": "tr"
}