{
    "article_id": "8aeb5acec99a631620fffde6cb5db8de.1590265552.455121",
    "title": "\u2019E\u015finden ayr\u0131lacaks\u0131n, benimle evleneceksin\u2019 diyen adama kar\u0131-kocadan ak\u0131lalmaz oyun!",
    "authors": [],
    "canonical_link": "https://www.hurriyet.com.tr/gundem/esinden-ayrilacaksin-benimle-evleneceksin-diyen-adama-kari-kocadan-akilalmaz-oyun-41524351",
    "url": "http://hurriyet.com.tr/gundem/esinden-ayrilacaksin-benimle-evleneceksin-diyen-adama-kari-kocadan-akilalmaz-oyun-41524351",
    "top_img": "https://i4.hurimg.com/i/hurriyet/75/0x0/5ec940d02269a2252822ef17.jpg",
    "meta_img": "https://i4.hurimg.com/i/hurriyet/75/0x0/5ec940d02269a2252822ef17.jpg",
    "movies": [],
    "text": "Gazipa\u015fa il\u00e7esine ba\u011fl\u0131 Koru Mahallesi\u2019nde d\u00fcn saat 18.00 s\u0131ralar\u0131nda meydana gelen olay iddiaya g\u00f6re \u015f\u00f6yle geli\u015fti:\n\n2 \u00e7ocuk annesi H.Y., iddiaya g\u00f6re kendisini telefonla aray\u0131p taciz eden K.\u00d6.\u2019y\u00fc, e\u015fi V.Y.\u2019nin de bulundu\u011fu s\u0131rada\u00ffeve \u00e7a\u011f\u0131rd\u0131. Motosikletiyle gelen K.\u00d6., yine iddiaya g\u00f6re eve girer girmez H.Y.\u2019ye cinsel sald\u0131r\u0131da bulundu. Koca V.Y. ise sopayla K.\u00d6.\u2019y\u00fc d\u00f6vmeye ba\u015flad\u0131. Kar\u0131-koca, K.\u00d6.\u2019y\u00fc d\u00f6v\u00fcp polisi arad\u0131.\u00ff\u00ff\n\n\u0130hbar \u00fczerine gelen polis, bayg\u0131n halde buldu\u011fu K.\u00d6. i\u00e7in ambulans istedi. Sa\u011fl\u0131k ekiplerinin ilk m\u00fcdahalesini yapt\u0131klar\u0131 K.\u00d6., ambulansla Gazipa\u015fa Devlet Hastanesi\u2019ne g\u00f6t\u00fcr\u00fcld\u00fc.\n\nK.\u00d6., tedavisinin ard\u0131ndan taburcu edilirken, kendisini d\u00f6ven \u00e7iftten \u015fikayet\u00e7i oldu.\u00ffPolis taraf\u0131ndan ifadeleri al\u0131nan kar\u0131-koca serbest b\u0131rak\u0131ld\u0131.\n\n\u2019E\u015e\u0130NDEN AYRILACAKSIN, BEN\u0130MLE EVLENECEKS\u0130N\u2019\n\nYa\u015fad\u0131klar\u0131n\u0131 Demir\u00f6ren Haber Ajans\u0131\u2019na (DHA) anlatan H.Y., \"Cenazemiz vard\u0131. Orada beni g\u00f6rm\u00fc\u015f, takip etmi\u015f, ara\u015ft\u0131rm\u0131\u015f, evimi \u00f6\u011frenmi\u015f. Numaram\u0131 bulmu\u015f. Bana mesaj att\u0131. \u2019E\u015finden ayr\u0131lacaks\u0131n, benimle evleneceksin\u2019 dedi. Ben \u2019Hay\u0131r istemiyorum\u2019 dedim. O da \u2019\u0130ster zorla ister g\u00f6n\u00fcll\u00fc olacak. E\u015fine, \u00e7ocuklar\u0131na zarar veririm\u2019 dedi. Daha \u00f6nce e\u015fime s\u00f6yleyememi\u015ftim. 2-3 g\u00fcn \u00f6nce e\u015fime s\u00f6yledim, durumu a\u00e7\u0131klad\u0131m. \u0130ster istemez sinirlendi ama bana hak verdi\" dedi.\n\n\u2019UYANINCA HANIMI TAC\u0130Z EDERKEN G\u00d6RD\u00dcM\u2019\n\nV.Y. de \"E\u015fimi tehdit etmi\u015f. \u2019G\u00f6n\u00fcll\u00fc veya g\u00f6n\u00fcls\u00fcz benimle olmazsan e\u015fini \u00f6ld\u00fcr\u00fcr\u00fcm, \u00e7ocuklar\u0131na zarar veririm, 13 ya\u015f\u0131ndaki k\u0131z\u0131n\u0131 taciz ederim\u2019 demi\u015f. E\u015fim \u00f6nce korkusundan s\u00f6yleyememi\u015f. Bana her \u015feyi anlat\u0131nca ben de e\u015fimi takip ettim. Cuma g\u00fcn\u00fc \u00e7ar\u015f\u0131ya gitmi\u015ftim. \u00d6\u011fle saatlerinde geri geldim. Rahats\u0131z oldu\u011fum i\u00e7in oru\u00e7lu de\u011fildim. Yeme\u011fimi yedim, biraz koltukta uyumu\u015fum. E\u015fime daha \u00f6nce \u2019Telefonda benimle k\u00f6t\u00fc konu\u015fmayacaks\u0131n. \u0130stedi\u011fim \u015fekilde mesaj atacaks\u0131n ve mesajlar\u0131m\u0131 sileceksin\u2019 demi\u015f. Instagram\u2019dan yaz\u0131yormu\u015f mesajlar\u0131, aramay\u0131 da oradan yap\u0131yormu\u015f. Yeme\u011fi yedikten sonra koltukta uyumu\u015ftum. Mesaj atm\u0131\u015f, 2-3 defa aram\u0131\u015f. \u2019Gel deyince geleceksin, g\u00f6r\u00fc\u015felim\u2019 demi\u015f. Han\u0131m da \u2019Olmaz\u2019 demi\u015f. Ben var\u0131m diye, \u2019Eve geleceksin\u2019 demi\u015f. Yat\u0131yordum. Bir anda g\u00fcr\u00fclt\u00fc oldu, han\u0131m\u0131 taciz ederken g\u00f6rd\u00fcm, \u00fcst\u00fc ba\u015f\u0131 y\u0131rt\u0131lm\u0131\u015f. Uyan\u0131nca ne yapt\u0131\u011f\u0131m\u0131 bilmiyorum, elime bir cisim ge\u00e7ti onu vurdum. Etkisiz hale getirdim. Elini, aya\u011f\u0131n\u0131 ba\u011flad\u0131m. Polisi arad\u0131m. Polis de geldi ambulans\u0131 arad\u0131, al\u0131p g\u00f6t\u00fcrd\u00fcler. Polise ifademi verdim\" diye konu\u015ftu.",
    "keywords": [
        "k\u00f6",
        "kar\u0131kocadan",
        "mesaj",
        "demi\u015f",
        "ayr\u0131lacaks\u0131n",
        "iddiaya",
        "gelen",
        "adama",
        "e\u015fime",
        "evleneceksin",
        "benimle",
        "ak\u0131lalmaz",
        "\u00f6nce",
        "diyen",
        "taciz",
        "k\u00f6y\u00fc",
        "g\u00f6re",
        "e\u015finden",
        "oyun"
    ],
    "meta_keywords": [
        "Antalya",
        "\u00e7ift",
        "DHA"
    ],
    "publish_date": null,
    "summary": "Gazipa\u015fa il\u00e7esine ba\u011fl\u0131 Koru Mahallesi\u2019nde d\u00fcn saat 18.00 s\u0131ralar\u0131nda meydana gelen olay iddiaya g\u00f6re \u015f\u00f6yle geli\u015fti:2 \u00e7ocuk annesi H.Y., iddiaya g\u00f6re kendisini telefonla aray\u0131p taciz eden K.\u00d6.\u2019y\u00fc, e\u015fi V.Y.\u2019nin de bulundu\u011fu s\u0131rada\u00ffeve \u00e7a\u011f\u0131rd\u0131.\nMotosikletiyle gelen K.\u00d6., yine iddiaya g\u00f6re eve girer girmez H.Y.\u2019ye cinsel sald\u0131r\u0131da bulundu.\nise sopayla K.\u00d6.\u2019y\u00fc d\u00f6vmeye ba\u015flad\u0131.\nKar\u0131-koca, K.\u00d6.\u2019y\u00fc d\u00f6v\u00fcp polisi arad\u0131.\u00ff\u00ff\u0130hbar \u00fczerine gelen polis, bayg\u0131n halde buldu\u011fu K.\u00d6.\ni\u00e7in ambulans istedi.\nSa\u011fl\u0131k ekiplerinin ilk m\u00fcdahalesini yapt\u0131klar\u0131 K.\u00d6., ambulansla Gazipa\u015fa Devlet Hastanesi\u2019ne g\u00f6t\u00fcr\u00fcld\u00fc.\nK.\u00d6., tedavisinin ard\u0131ndan taburcu edilirken, kendisini d\u00f6ven \u00e7iftten \u015fikayet\u00e7i oldu.\u00ffPolis taraf\u0131ndan ifadeleri al\u0131nan kar\u0131-koca serbest b\u0131rak\u0131ld\u0131.\n\u2019E\u015e\u0130NDEN AYRILACAKSIN, BEN\u0130MLE EVLENECEKS\u0130N\u2019Ya\u015fad\u0131klar\u0131n\u0131 Demir\u00f6ren Haber Ajans\u0131\u2019na (DHA) anlatan H.Y., \"Cenazemiz vard\u0131.\nOrada beni g\u00f6rm\u00fc\u015f, takip etmi\u015f, ara\u015ft\u0131rm\u0131\u015f, evimi \u00f6\u011frenmi\u015f.\nNumaram\u0131 bulmu\u015f.\nBana mesaj att\u0131.\n\u2019E\u015finden ayr\u0131lacaks\u0131n, benimle evleneceksin\u2019 dedi.\nBen \u2019Hay\u0131r istemiyorum\u2019 dedim.\nO da \u2019\u0130ster zorla ister g\u00f6n\u00fcll\u00fc olacak.\nE\u015fine, \u00e7ocuklar\u0131na zarar veririm\u2019 dedi.\nDaha \u00f6nce e\u015fime s\u00f6yleyememi\u015ftim.\n2-3 g\u00fcn \u00f6nce e\u015fime s\u00f6yledim, durumu a\u00e7\u0131klad\u0131m.\n\u0130ster istemez sinirlendi ama bana hak verdi\" dedi.\n\u2019UYANINCA HANIMI TAC\u0130Z EDERKEN G\u00d6RD\u00dcM\u2019V.Y.\nde \"E\u015fimi tehdit etmi\u015f.\n\u2019G\u00f6n\u00fcll\u00fc veya g\u00f6n\u00fcls\u00fcz benimle olmazsan e\u015fini \u00f6ld\u00fcr\u00fcr\u00fcm, \u00e7ocuklar\u0131na zarar veririm, 13 ya\u015f\u0131ndaki k\u0131z\u0131n\u0131 taciz ederim\u2019 demi\u015f.\nE\u015fim \u00f6nce korkusundan s\u00f6yleyememi\u015f.\nBana her \u015feyi anlat\u0131nca ben de e\u015fimi takip ettim.\nCuma g\u00fcn\u00fc \u00e7ar\u015f\u0131ya gitmi\u015ftim.\n\u00d6\u011fle saatlerinde geri geldim.\nRahats\u0131z oldu\u011fum i\u00e7in oru\u00e7lu de\u011fildim.\nYeme\u011fimi yedim, biraz koltukta uyumu\u015fum.\nE\u015fime daha \u00f6nce \u2019Telefonda benimle k\u00f6t\u00fc konu\u015fmayacaks\u0131n.\n\u0130stedi\u011fim \u015fekilde mesaj atacaks\u0131n ve mesajlar\u0131m\u0131 sileceksin\u2019 demi\u015f.\nInstagram\u2019dan yaz\u0131yormu\u015f mesajlar\u0131, aramay\u0131 da oradan yap\u0131yormu\u015f.\nYeme\u011fi yedikten sonra koltukta uyumu\u015ftum.\nMesaj atm\u0131\u015f, 2-3 defa aram\u0131\u015f.\n\u2019Gel deyince geleceksin, g\u00f6r\u00fc\u015felim\u2019 demi\u015f.\nHan\u0131m da \u2019Olmaz\u2019 demi\u015f.\nBen var\u0131m diye, \u2019Eve geleceksin\u2019 demi\u015f.\nYat\u0131yordum.\nBir anda g\u00fcr\u00fclt\u00fc oldu, han\u0131m\u0131 taciz ederken g\u00f6rd\u00fcm, \u00fcst\u00fc ba\u015f\u0131 y\u0131rt\u0131lm\u0131\u015f.\nUyan\u0131nca ne yapt\u0131\u011f\u0131m\u0131 bilmiyorum, elime bir cisim ge\u00e7ti onu vurdum.\nEtkisiz hale getirdim.\nElini, aya\u011f\u0131n\u0131 ba\u011flad\u0131m.\nPolisi arad\u0131m.\nPolis de geldi ambulans\u0131 arad\u0131, al\u0131p g\u00f6t\u00fcrd\u00fcler.\nPolise ifademi verdim\" diye konu\u015ftu.",
    "article_html": "",
    "meta_description": "Son Dakika Fla\u015f Haberler - Antalya'n\u0131n Gazipa\u015fa il\u00e7esinde, H.Y. isimli kad\u0131n\u0131n kendisini taciz etti\u011fini \u00f6ne s\u00fcrd\u00fc\u011f\u00fc K.\u00d6.y\u00fc (45) evine \u00e7a\u011f\u0131rd\u0131\u011f\u0131, e\u015fi V.Y. ile bay\u0131ltana d\u00f6vd\u00fckleri iddia edildi. K.\u00d6., \u00e7iftten \u015fikayet\u00e7i olurken H.Y., E\u015finden ayr\u0131lacaks\u0131n, benimle evleneceksin. E\u015fine, \u00e7ocuklar\u0131na zarar veririm diyerek...",
    "meta_lang": "tr"
}