{
    "article_id": "3db3510ce9fced70e9908db43fcf4d0c.1590265857.2183528",
    "title": "B\u00fcy\u00fck vicdans\u0131zl\u0131k! \u00c7uvalda bulduklar\u0131nda \u015foke oldular",
    "authors": [],
    "canonical_link": "https://www.hurriyet.com.tr/gundem/buyuk-vicdansizlik-cuvalda-bulduklarinda-soke-oldular-41524026",
    "url": "http://hurriyet.com.tr/gundem/buyuk-vicdansizlik-cuvalda-bulduklarinda-soke-oldular-41524026",
    "top_img": "https://i4.hurimg.com/i/hurriyet/75/0x0/5ec8c96318c77316b4d567af.png",
    "meta_img": "https://i4.hurimg.com/i/hurriyet/75/0x0/5ec8c96318c77316b4d567af.png",
    "movies": [],
    "text": "Yeni\u015fehir il\u00e7esinde a\u011fa\u00e7l\u0131k alana kimli\u011fi belirsiz ki\u015fi ya da ki\u015filer taraf\u0131ndan 'Border collie' cinsi k\u00f6pek, \u00e7uvala konup a\u011fz\u0131 ba\u011flanarak arazide \u00f6l\u00fcme terk edildi.\n\n\n\nK\u00f6pe\u011fin sesinin duyan \u00e7evredekiler, yard\u0131m giri\u015fiminde bulundu. \u00c7uval\u0131 a\u00e7t\u0131klar\u0131nda bitkin halde g\u00f6rd\u00fckleri k\u00f6pe\u011fi yem ve su vererek besleyen mahalle sakinleri, hayvana bunu yapanlar\u0131n bulunmas\u0131n\u0131 istedi. K\u00f6pe\u011fi her g\u00fcn besleyen mahalle sakinlerinden \u00f6\u011fretmen Ay\u015fe Nur Bilge, hayvan\u0131n korktu\u011funu, ancak sahibi taraf\u0131ndan yakalanabilece\u011fini belirterek yard\u0131m istedi.\n\n\n\n'O V\u0130CDANSIZA SESLENMEK \u0130ST\u0130YORUM'\n\n\n\nK\u00f6pe\u011fi sahiplenmek isteyen hayvansever bulduklar\u0131n\u0131 ama k\u00f6pe\u011fi bir t\u00fcrl\u00fc yakalayamad\u0131klar\u0131n\u0131 anlatan Bilge, sahibinden gelip k\u00f6pe\u011fi yakalamas\u0131 i\u00e7in \u00e7a\u011fr\u0131da bulundu. Bilge, \"Belli ki travma ya\u015fam\u0131\u015f. \u0130nsan sahiplendi\u011fi hayvan\u0131 nas\u0131l bir e\u015fya gibi f\u0131rlat\u0131p atabilir, hi\u00e7 mi d\u00fc\u015f\u00fcnm\u00fcyorlar? D\u00fc\u015f\u00fcnsenize bir \u00e7ocuk gibi, bir bebek gibi sokakta tek ba\u015f\u0131na oldu\u011funu d\u00fc\u015f\u00fcn\u00fcn. \u00c7ok \u00fcz\u00fcc\u00fc bir olay. O vicdans\u0131za seslenmek istiyorum. K\u00f6pe\u011finizi alm\u0131yorsan\u0131z biz ona sahip bulduk. Birileri sahiplenmek istiyor. En az\u0131ndan gelin yakalay\u0131n. Bize teslim edin. Biz ona g\u00fczel, s\u0131cak bir yuva tekrar verelim\" diye konu\u015ftu.",
    "keywords": [
        "taraf\u0131ndan",
        "b\u00fcy\u00fck",
        "yard\u0131m",
        "mahalle",
        "sahiplenmek",
        "\u00e7uvalda",
        "ona",
        "oldular",
        "k\u00f6pe\u011fi",
        "vicdans\u0131zl\u0131k",
        "seslenmek",
        "bulduklar\u0131nda",
        "bir",
        "gibi",
        "\u015foke",
        "bilge"
    ],
    "meta_keywords": [
        "diyarbak\u0131r",
        "k\u00f6pek",
        "haber"
    ],
    "publish_date": null,
    "summary": "Yeni\u015fehir il\u00e7esinde a\u011fa\u00e7l\u0131k alana kimli\u011fi belirsiz ki\u015fi ya da ki\u015filer taraf\u0131ndan 'Border collie' cinsi k\u00f6pek, \u00e7uvala konup a\u011fz\u0131 ba\u011flanarak arazide \u00f6l\u00fcme terk edildi.\nK\u00f6pe\u011fin sesinin duyan \u00e7evredekiler, yard\u0131m giri\u015fiminde bulundu.\n\u00c7uval\u0131 a\u00e7t\u0131klar\u0131nda bitkin halde g\u00f6rd\u00fckleri k\u00f6pe\u011fi yem ve su vererek besleyen mahalle sakinleri, hayvana bunu yapanlar\u0131n bulunmas\u0131n\u0131 istedi.\nK\u00f6pe\u011fi her g\u00fcn besleyen mahalle sakinlerinden \u00f6\u011fretmen Ay\u015fe Nur Bilge, hayvan\u0131n korktu\u011funu, ancak sahibi taraf\u0131ndan yakalanabilece\u011fini belirterek yard\u0131m istedi.\n'O V\u0130CDANSIZA SESLENMEK \u0130ST\u0130YORUM'K\u00f6pe\u011fi sahiplenmek isteyen hayvansever bulduklar\u0131n\u0131 ama k\u00f6pe\u011fi bir t\u00fcrl\u00fc yakalayamad\u0131klar\u0131n\u0131 anlatan Bilge, sahibinden gelip k\u00f6pe\u011fi yakalamas\u0131 i\u00e7in \u00e7a\u011fr\u0131da bulundu.\nBilge, \"Belli ki travma ya\u015fam\u0131\u015f.\n\u0130nsan sahiplendi\u011fi hayvan\u0131 nas\u0131l bir e\u015fya gibi f\u0131rlat\u0131p atabilir, hi\u00e7 mi d\u00fc\u015f\u00fcnm\u00fcyorlar?\nD\u00fc\u015f\u00fcnsenize bir \u00e7ocuk gibi, bir bebek gibi sokakta tek ba\u015f\u0131na oldu\u011funu d\u00fc\u015f\u00fcn\u00fcn.\n\u00c7ok \u00fcz\u00fcc\u00fc bir olay.\nO vicdans\u0131za seslenmek istiyorum.\nK\u00f6pe\u011finizi alm\u0131yorsan\u0131z biz ona sahip bulduk.\nBirileri sahiplenmek istiyor.\nEn az\u0131ndan gelin yakalay\u0131n.\nBize teslim edin.\nBiz ona g\u00fczel, s\u0131cak bir yuva tekrar verelim\" diye konu\u015ftu.",
    "article_html": "",
    "meta_description": "Son Dakika Haberler - D\u0130YARBAKIR'da, kimli\u011fi belirsiz ki\u015fi ya da ki\u015filer, 'Border collie' cinsi k\u00f6pe\u011fi \u00e7uvala koyup, a\u011fz\u0131n\u0131 ba\u011flayarak arazide \u00f6l\u00fcme terk etti. \u00d6\u011fretmen Ay\u015fe Nur Bilge taraf\u0131ndan bulunan k\u00f6pek, korktu\u011fu i\u00e7in yakalanam\u0131yor. Bilge, Belli ki travma ya\u015fam\u0131\u015f. \u0130nsan sahiplendi\u011fi hayvan\u0131 nas\u0131l bir e\u015fya...",
    "meta_lang": "tr"
}