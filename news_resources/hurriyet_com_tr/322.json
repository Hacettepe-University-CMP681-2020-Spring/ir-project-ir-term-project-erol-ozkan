{
    "article_id": "6e6e35c5c8d14db8e8157660084961ae.1590266080.446146",
    "title": "Madde madde 20 ya\u015f alt\u0131 gen\u00e7leri anlama k\u0131lavuzu! Haz\u0131r eve kapanm\u0131\u015flarken onlar\u0131 biraz daha yak\u0131ndan tan\u0131mak ister misiniz?",
    "authors": [
        "\u0130pek \u0130zci",
        "Iizci Hurriyet.Com.Tr"
    ],
    "canonical_link": "https://www.hurriyet.com.tr/kelebek/hurriyet-pazar/madde-madde-20-yas-alti-gencleri-anlama-kilavuzu-hazir-eve-kapanmislarken-onlari-biraz-daha-yakindan-tanimak-ister-misiniz-41492254",
    "url": "http://hurriyet.com.tr/kelebek/hurriyet-pazar/madde-madde-20-yas-alti-gencleri-anlama-kilavuzu-hazir-eve-kapanmislarken-onlari-biraz-daha-yakindan-tanimak-ister-misiniz-41492254",
    "top_img": "https://i4.hurimg.com/i/hurriyet/75/0x0/5e91aeac0f25440ddc97fa49.jpg",
    "meta_img": "https://i4.hurimg.com/i/hurriyet/75/0x0/5e91aeac0f25440ddc97fa49.jpg",
    "movies": [],
    "text": "Hangi gen\u00e7lerle konu\u015ftuk?\n\n* Ali Deniz O\u011fuz m Aras Kurtuldu * Ata Berk \u00d6z\u00e7elik * Ata Tekeli m Baran Ulusoy * Batu Alp G\u00fcrsoy * Burak \u00c7etin * Burak K\u00fcrem * Can Y\u00f6r\u00fck * Dicle Aykal * Do\u011fa \u00c7etin * Duru Engin * D.K. * Emre Zor * Ege G\u00fcven * Hakan Oduncu * Hande Birol * Melis Aksoy * M.A. * Mehmet Kaymak * Melisa Ayd\u0131nl\u0131k * Nuri Can * Osman Cohen * Taylan Barboroz * \u00d6yk\u00fc Baltac\u0131 * Ya\u011fmur K\u00fcrek\u00e7i\n\n* Ceza: 11-14 ya\u015f aral\u0131\u011f\u0131ndaki gen\u00e7lerin en sevdi\u011fi yerli sanat\u00e7\u0131. Spotify\u2019da 1 milyon 441 bin ayl\u0131k dinleyicisi var. Bu kitlenin sevdi\u011fi yabanc\u0131 \u015fark\u0131c\u0131lar aras\u0131nda Ariana Grande, Nicky Minaj, Billie Eilish, Camila Cabello, Eminem ve Twebny One Pilots da var.\n\n\n\n\n\n* Ezhel: 15-20 ya\u015f aras\u0131ndakilerin en \u00e7ok dinledi\u011fi yerli isim. Spotify\u2019da da rekor onda. \u2018Felaket\u2019 \u015fark\u0131s\u0131 2019\u2019da en \u00e7ok indirilen \u015fark\u0131 oldu.\n\n\n\n* Gen\u00e7ler, Tu\u011fkan, Cem Adrian, Bar\u0131\u015f Man\u00e7o, MaNga, Teoman, Duman ve Ben Fero\u2019yu da sevdiklerini s\u00f6yl\u00fcyor. Cem Karaca\u2019dan Hayko Cepkin\u2019e, M\u00fcsl\u00fcm G\u00fcrses\u2019ten Arap \u015e\u00fckr\u00fc\u2019ye, Sezen Aksu\u2019dan Tarkan\u2019a hemen her t\u00fcrde sanat\u00e7\u0131dan \u015fark\u0131 dinliyor; \u00e7o\u011fu t\u00fcr ayr\u0131m\u0131 yapmad\u0131\u011f\u0131n\u0131 anlat\u0131yor. Asla rap ya da arabesk dinlemeyenler de var.\n\n\n\nImagine Dragons\n\n* Imagine Dragons: Amerikal\u0131 rock grubu, 15-20 ya\u015f grubundakilerin en sevdi\u011fi yabanc\u0131 isim. Bu ya\u015f aral\u0131\u011f\u0131ndakiler, en \u00e7ok rock, sonra pop ve rap tutkunu. Queen, Linkin Park, Taylor Swift, Ariana Grande, XXXTenatcion ve Sam Smith de g\u00f6zdeleri...\n\n\n\nBLACKPINK\n\n\n\n* K-Pop: Her iki ya\u015f grubu da \u0130ngilizce \u015fark\u0131 dinlemeyi seviyor. Ama \u0130spanyolca ve Korece tutkunlar\u0131 da \u00e7ok. BLACKPINK grubunu duydunuz mu? G\u00fcney Koreli k\u0131z grubu, K-POP\u2019un en iyi temsilcilerinden. 12 ya\u015f\u0131ndaki Hande Birol onlarla beraber BTS, Twice, Kard ve Itzy gibi K-Pop m\u00fczisyenlerini takip ediyor: \u201cAriana Grande Instagram\u2019da BTS ile foto\u011fraf payla\u015f\u0131nca ilgimi \u00e7ekti. Sonra Ellen Show\u2019dan s\u00f6yle\u015filerine bakt\u0131m. Hepsi \u00e7ok iyi dans ediyor, \u00e7ok da g\u00fczel s\u00f6yl\u00fcyor. Ben de K-Pop danslar\u0131 \u00e7al\u0131\u015f\u0131yorum.\u201d\n\n\n\nZ Ku\u015fa\u011f\u0131 m\u00fczik end\u00fcstrisinin gelece\u011fini duru\u015f ve davran\u0131\u015flar\u0131yla de\u011fi\u015ftirecek\n\nH\u00fcrriyet Cumartesi m\u00fczik yazar\u0131 Tolga Aky\u0131ld\u0131z\n\n* 20 ya\u015f alt\u0131 grup i\u00e7in T\u00fcrkiye\u2019de rap ve trap\u2019e olan ilgi artt\u0131. Bu kesim hem d\u00fcnya hem T\u00fcrkiye\u2019deki hiphop/R&B pop kategorisindeki y\u0131ld\u0131z isimleri, T\u00fcrkiye\u2019deki alternatif m\u00fczisyenleri de takip ediyor. Dijital d\u00f6n\u00fc\u015f\u00fcm, Z Ku\u015fa\u011f\u0131\u2019n\u0131n 1990\u2019lar ve 2000\u2019lerde kariyerine ba\u015flam\u0131\u015f m\u00fczisyen ve gruplar\u0131 ke\u015ffetmesini sa\u011flad\u0131. Bu anlamda rock ve heavy metal\u2019in de altt\u00fcrleriyle birlikte yeniden do\u011fu\u015funu g\u00f6zlemliyoruz.\n\n\n\n*Bu ku\u015fa\u011f\u0131n bir di\u011fer \u00f6nemli \u00f6zelli\u011fi, m\u00fczi\u011fe alb\u00fcm de\u011fil, \u015fark\u0131lar \u00fczerinden yakla\u015fmas\u0131. \u0130lgi genellikle o \u015fark\u0131n\u0131n kimin oldu\u011fu ve onun di\u011fer \u015fark\u0131lar\u0131na do\u011fru kademeli olarak art\u0131yor. \u2018Hayranl\u0131k\u2019 olu\u015fmad\u0131\u011f\u0131 durumda, ilgi s\u0131n\u0131rl\u0131 kal\u0131yor, \u015fark\u0131n\u0131n \u2018benzerleri\u2019 a\u00e7\u0131s\u0131ndan algoritma \u00f6nerilerini dikkate al\u0131yorlar.\n\n\n\n* Dinleme listelerinin \u00f6ne \u00e7\u0131kmas\u0131n\u0131n temel sebebi de bu. Dinleme platformlar\u0131ndaki g\u00f6stergeler konserlere yans\u0131rken Z Ku\u015fa\u011f\u0131 i\u00e7in YouTube izlenme verileri, konser izleyici say\u0131s\u0131yla do\u011fru orant\u0131l\u0131 de\u011fil. Z Ku\u015fa\u011f\u0131 m\u00fczik end\u00fcstrisinin gelece\u011fini hem m\u00fczik \u00fcreten hem de t\u00fcketenler olarak duru\u015f ve davran\u0131\u015flar\u0131yla de\u011fi\u015ftirecek. 10 y\u0131l sonra hi\u00e7bir \u015fey eskisi gibi olmayacak.\n\nNe okuyorlar?\n\n* Z\u00fclf\u00fc Livaneli: \u0130ki ya\u015f grubunun da sevdi\u011fi yazar. Do\u011fan Kitap\u2019\u0131n verilerine g\u00f6re, kitaplar\u0131 4 milyondan fazla sat\u0131yor. \u00c7ocuk\n\nve gen\u00e7lik kitaplar\u0131 aras\u0131nda en be\u011fenileni, 270 bini a\u015fk\u0131n sat\u0131\u015fla \u2018Arkada\u015f\u0131ma Veda\u2019. 11-14 ya\u015f\u0131n favorileri aras\u0131nda Ya\u015far Kemal, R\u0131fat Batur, Roald Dahl, Jeff Kinney, Mark Twain ve Dan Brown da var.\n\n* Sabahattin Ali: 15-20 ya\u015f\u0131n en sevdi\u011fi yazar. Re\u015fat Nuri G\u00fcntekin, Muzaffer \u0130zg\u00fc, N\u00e2z\u0131m Hikmet, Yunus Emre, Hakan G\u00fcnday, Ahmet \u00dcmit, O\u011fuz Atay, Yusuf At\u0131lgan, Mehmet Rauf ve Peyami Safa\u2019y\u0131 da seviyorlar.\n\n* Kafka: 15-20 ya\u015f aral\u0131\u011f\u0131n\u0131n sevdi\u011fi yabanc\u0131 yazarlar aras\u0131nda Franz Kafka \u00f6ne \u00e7\u0131k\u0131yor. En sevdikleri kitab\u0131, \u2018Gregor Samsa\u2019n\u0131n bir sabah kendini dev bir b\u00f6ce\u011fe d\u00f6n\u00fc\u015fm\u00fc\u015f bulmas\u0131yla ba\u015flayan ve yazar\u0131n ayn\u0131 zamanda en pop\u00fcler eseri olan \u2018D\u00f6n\u00fc\u015f\u00fcm\u2019. Bu ya\u015f grubu, Marquez, George R.R. Martin, Dostoyevski, Roald Dahl, J. D. Salinger, Rick Riordan ve Jules Verne de okuyor.\n\n* 20 ya\u015f alt\u0131 gen\u00e7ler, fantastik ve bilimkurgu okumay\u0131 \u00e7ok sevseler de \u00e7izgi roman, polisiye ve yeralt\u0131 edebiyat\u0131ndan vazge\u00e7miyor. \u0130\u00e7lerinden sadece ikisi Wattpad \u00fczerinden kitap okumu\u015f.\n\nFavori kitaplar\u0131ndan \u00f6rnekler\n\n* \u2018Nept\u00fcn\u2019\u00fcn O\u011flu\u2019, Rick Riordan (Can Y\u00f6r\u00fck\u2019\u00fcn favorisi)\n\n* \u2018Ad\u0131nla \u00c7a\u011f\u0131r Beni\u2019, Andre Aciman (Ege G\u00fcven\u2019in favorisi)\n\n* \u2018U\u00e7urtma Avc\u0131s\u0131\u2019, Khaled Hosseini (Hakan Oduncu ve Duru Engin\u2019in favori kitab\u0131)\n\n* \u2018Kamelyal\u0131 Kad\u0131n\u2019, Alexandre Dumas (Dicle Aykal, bu kitab\u0131 neden sevdi\u011fini \u015f\u00f6yle anlat\u0131yor: \u201cArmand\u2019la matmazelin a\u015fk\u0131n\u0131 anlatan bu kitap, toplumsal tabular\u0131m\u0131z\u0131 ve \u00f6nyarg\u0131lar\u0131m\u0131z\u0131 g\u00f6zden ge\u00e7irmemizi sa\u011fl\u0131yor. Sonunda g\u00f6zlerim dolsa da kesinlikle okunmas\u0131 gerekti\u011fini d\u00fc\u015f\u00fcn\u00fcyorum.\u201d\n\n* \u2018\u0130yilik ve K\u00f6t\u00fcl\u00fck Okulu\u2019, Soman Chainani... Hande Birol\u2019un favorisi.\n\n* \u2018\u0130hanet Noktas\u0131\u2019, Dan Brown... Ali Deniz O\u011fuz\u2019un favorisi. Ali Deniz\u2019in bir de notu var: \u201cDan Brown kitaplar\u0131 i\u00e7inde en g\u00fczeli \u2018Da Vinci \u015eifresi\u2019 diyenlerin \u2018\u0130hanet Noktas\u0131\u2019n\u0131 okuduklar\u0131n\u0131 d\u00fc\u015f\u00fcnm\u00fcyorum.\u201d\n\n* \u2018\u00c7al\u0131ku\u015fu\u2019, Re\u015fat Nuri G\u00fcntekin (Batu Alp G\u00fcrsoy\u2019un favorisi)\n\n* \u2018Son Ada\u2019, Z\u00fclf\u00fc Livaneli (Ata Berk \u00d6z\u00e7elik\u2019in favorisi)\n\nKimleri izliyorlar?\n\n* 11-14 ya\u015f aral\u0131\u011f\u0131, g\u00fcnde ortalama bir saat izledi\u011fini s\u00f6ylerken 15-20 ya\u015f aral\u0131\u011f\u0131ndan, baz\u0131 g\u00fcnler televizyona hi\u00e7 bakmad\u0131\u011f\u0131n\u0131 s\u00f6yleyenler var. En \u00e7ok dizi, film ve yar\u0131\u015fma izliyorlar. Dizi ve filmleri dijital platform (Netflix) \u00fczerinden izlemeyi tercih ediyorlar.\n\n* 11-14 ya\u015f aras\u0131ndakilerin a\u00e7\u0131k ara en sevdi\u011fi dizi \u2018Stranger Things\u2019. En son \u00fc\u00e7\u00fcnc\u00fc sezonunu izledi\u011fimiz dizi, 1980\u2019lerde ge\u00e7iyor. T\u00fcr\u00fc, bilimkurgu-korku, farkl\u0131 dallarda tam 31 kez Emmy \u00d6d\u00fclleri\u2019nde aday g\u00f6sterildi. \u2018I Am Not Okey with This\u2019, \u2018The Witcher\u2019 ve \u2018Riverdale\u2019 bu ya\u015f grubunun izledi\u011fi di\u011fer diziler. Ama 14 ya\u015f\u0131ndaki Ali Deniz O\u011fuz gibi \u201cPek dizi izlemiyorum\u201d diyenler de var. Ali Deniz haber, belgesel ve \u2018Grand Designs\u2019 adl\u0131 mimari-tasar\u0131m program\u0131n\u0131 seviyor.\n\n* Ge\u00e7en haftalarda d\u00f6rd\u00fcnc\u00fc sezonu yay\u0131mlanan \u2018La Casa de Papel\u2019, yapt\u0131\u011f\u0131 finalle yeni bir sezonun gelece\u011fini de ilan etmi\u015f oldu. \u0130spanyol yap\u0131m\u0131 dizi, 15-20 ya\u015f aras\u0131ndakilerin en sevdi\u011fi yabanc\u0131 yap\u0131mlardan...\n\nBu ya\u015f grubundaki gen\u00e7ler, \u2018Elite\u2019, \u2018Riverdale\u2019, \u2018Supernatural\u2019, \u2018Game of Thrones\u2019 ve \u2018Dark\u2019 dizilerini de seviyor.\n\n\n\nMucize Doktor\n\n* Gelelim yerli yap\u0131mlara... \u0130ki grup da savant sendromlu doktor Ali\u2019nin hayat\u0131n\u0131 anlatan \u2018Mucize Doktor\u2019u izliyor, seviyor. 15-20 ya\u015f aras\u0131ndakiler, \u2018\u00c7ukur\u2019 ve \u2018\u015eahsiyet\u2019i de \u00e7ok be\u011feniyor.\n\n\n\nHarley Quinn\n\n* \u201cS\u00fcper kahraman dizilerini severim. Kahramanlardan Spiderman ve Robin, k\u00f6t\u00fclerdense Harley Quinn, Catwoman\u2019\u0131 seviyorum.\u201d\n\n(\u00d6yk\u00fc Baltac\u0131, 16)\n\n\n\n\u2018Stranger Things\u2019\n\n* \u201cTercihim hep yabanc\u0131 diziler. \u00c7\u00fcnk\u00fc birbirlerinden \u00e7ok ba\u015fkalar, konular \u00f6zg\u00fcn, oyunculuklar kaliteli ve s\u00fcr\u00fckleyici.\u201d (Duru Engin, 17)\n\nNe yiyorlar?\n\n* Sorular\u0131m\u0131z\u0131 yan\u0131tlayan 26 gencin hamburgerciden kafeye, esnaf lokantas\u0131ndan pizzac\u0131ya o kadar \u00e7ok favorisi var ki s\u0131\u011fd\u0131ramad\u0131k. O halde, yemekleri sayal\u0131m: Hamburger a\u00e7\u0131k ara \u00f6nde. Onu mant\u0131 ve pizza takip ediyor.\n\n\n\n* Her iki grupta da kuru fasulye-pilav, pilav \u00fcst\u00fc d\u00f6ner, kumpir, k\u00f6fte, makarna, \u0130skender ve lahmacun en sevilen yemekler. Ama yemek ismi s\u00f6ylemekten ka\u00e7\u0131nanlar da var.\n\n\n\n* \u201cYemek ay\u0131rt etmem, \u00f6n\u00fcme gelene \u015f\u00fckrederim.\u201d (Ata Tekeli, 17)\n\n* \u201cVejetaryenim ama deniz \u00fcr\u00fcn\u00fc yiyorum. Su\u015fi, kimbap (Su\u015finin Kore versiyonu gibi), vejetaryen hamburger, Asmal\u0131 Cavit\u2019in karamelize so\u011fanl\u0131 favas\u0131 ve suflesi, bir de rizotto.\u201d (Hande Birol, 12)\n\n\n\n* \u201cEn sevdi\u011fim restoran ve kafeler genelde Bo\u011faz manzaras\u0131 olan yerler.\u201d (Melisa Ayd\u0131nl\u0131k, 19)\n\nEt restoranlar\u0131na gidiyor ama uygun fiyatl\u0131 burger yiyorlar\n\nH\u00fcrriyet gazetesi gastronomi yazar\u0131 Ebru Erke anlat\u0131yor\n\n* 16 ya\u015f sonras\u0131 olanlar i\u00e7in steakhouse\u2019lara gitmek kendi aralar\u0131nda \u00e7ok reva\u00e7ta. Tabii oralarda steak falan de\u011fil, daha uygun fiyatl\u0131 olan burger yiyorlar. Alternatiflerin de \u00e7o\u011falmas\u0131yla burgerde iyiyi k\u00f6t\u00fcy\u00fc \u00e7ok iyi ay\u0131rt edebiliyorlar. \u00d6yle \u201cD\u0131\u015farda ev yeme\u011fi yiyeyim\u201d gibi bir tutkular\u0131 hi\u00e7 yok. Ama mant\u0131 olursa hi\u00e7biri hay\u0131r demiyor. Waffle\u2019c\u0131lara bay\u0131l\u0131yorlar. En \u00e7ok kahvecilerde tak\u0131lmay\u0131 seviyorlar, yeni nesil \u00e7ay d\u00fckk\u00e2nlar\u0131naysa genellikle 20 ya\u015f sonras\u0131 gidiyor. G\u00f6rd\u00fc\u011f\u00fcm kadar\u0131yla kahveyi bol \u015fekerli ve kremal\u0131 i\u00e7mekten hi\u00e7 sak\u0131nm\u0131yorlar, 17-18 ya\u015f itibariyle yediklerine i\u00e7tiklerine biraz dikkat etmeye ba\u015fl\u0131yorlar.\n\nHangi fenomenleri takip ediyorlar?\n\n* T\u00fcrkiye, 37 milyon kullan\u0131c\u0131s\u0131yla Instagram\u2019\u0131n en yayg\u0131n oldu\u011fu alt\u0131nc\u0131 \u00fclke. Her iki ya\u015f grubuna en \u00e7ok kulland\u0131klar\u0131 sosyal payla\u015f\u0131m sitesini sordu\u011fumuzda, \u00f6nemli bir \u00e7o\u011funlu\u011fun Instagram demesi bo\u015funa de\u011fil. Sonraki tercihleri WhatsApp ve YouTube. YouTube\u2019da vlog, challenge ve oyun videolar\u0131 izlemeyi seviyorlar.\n\n\n\n* Bar\u0131\u015f \u00d6zcan ve Berkcan G\u00fcven, ismi en \u00e7ok s\u00f6ylenen iki fenomen. \u00d6zcan, hayata dair merak edilen hemen her sorunun yan\u0131t\u0131n\u0131 kanal\u0131nda irdeliyor. A\u011f\u0131rl\u0131kl\u0131 olarak teknoloji konular\u0131n\u0131 ele almakla birlikte \u2018Yedinci K\u0131ta\u2019y\u0131 da anlat\u0131yor; \u2018D\u00fcnyan\u0131n ilk ger\u00e7ek bilim insan\u0131 kim\u2019, \u2018Heykeller neden beyaz\u2019, \u2018Facebook\u2019u silelim mi\u2019 gibi sorulara da yan\u0131t ar\u0131yor.\n\n* YouTube\u2019da 4 milyon takip\u00e7isi olan Berkcan G\u00fcven, en \u00e7ok izlenen influencer\u2019lardan. Cristiano Ronaldo\u2019yla birlikte \u00e7ekti\u011fi \u2018crossbar challenge\u2019 videosu 9 milyona yak\u0131n, seslendirdi\u011fi \u2018Yeniden\u2019 adl\u0131 klibiyse 45 milyon\n\nkez izlendi.\n\n* YouTube\u2019da 2 milyon takip\u00e7isi olan Duygu K\u00f6seo\u011flu 11-14 ya\u015f aras\u0131n\u0131n sevdi\u011fi di\u011fer isim. Bu ya\u015f grubu, Grazy Grace, Alper Rende, Bet\u00fcl \u00c7akmak, Sude Alk\u0131\u015f ve Noah Schnapp\u2019i de izliyor.\n\n* 16-20 ya\u015f grubuna gelince... Onlar, Ruhi \u00c7enet, Ahmet & Karya Onlar, Do\u011fan Kabak, Can Sungur, Geekyapar, Logan Paul, Dora Stratera \u00d6zsoy ve Buse Plan\u2019\u0131 izlemeyi seviyor.\n\n* \u201cInstagram\u2019da fenomen olunabilece\u011fini d\u00fc\u015f\u00fcnm\u00fcyorum. YouTube\u2019da 4 milyon 170 bin abonesi olan Bar\u0131\u015f \u00d6zcan\u2019\u0131n videolar\u0131n\u0131 ka\u00e7\u0131rm\u0131yorum.\u201d\n\n(Ali Deniz O\u011fuz, 14)\n\n* \u201cYouTube kanal\u0131m yok ama ileride olabilir. Gezdi\u011fim yerlerle ilgili vlog\u2019lar \u00e7ekmeyi d\u00fc\u015f\u00fcnm\u00fcyor de\u011filim.\u201d (Melisa Ayd\u0131nl\u0131k, 19)\n\n\n\n* \u201cTikTok\u2019ta yokum. Arkada\u015flar\u0131m izledikleri videolardaki danslar\u0131 yap\u0131yor. Bana da \u00f6\u011fretmeye \u00e7al\u0131\u015ft\u0131lar. Ba\u011f\u0131ml\u0131l\u0131k yapt\u0131\u011f\u0131 i\u00e7in ben y\u00fcklemedim.\u201d (Nuri Can, 13)\n\n\n\n* \u201cYouTube kanal\u0131m var. Her platformda bir ba\u015far\u0131 yakalamak i\u00e7in TikTok da kullan\u0131yorum.\u201d (1 miyon 200 bin takip\u00e7ili YouTube kanal\u0131 \u2018Gen\u00e7 Hane\u2019nin sahibi Mehmet Kaymak, 18)\n\nHobileri neler?\n\n* 11-14 ya\u015f grubundakilerin hobileri \u00e7e\u015fitli: Viyola, \u00e7ello ve piyano \u00e7al\u0131yor; y\u00fcz\u00fcyor, hentbol, basketbol ve tenis oynuyor; \u00e7izim yap\u0131yor; rubik k\u00fcp \u00e7\u00f6z\u00fcyorlar. 15-20 ya\u015f grubunun hobileri, ba\u011flama, kayak yapmak, buz pateni yapmak, bovling oynamak, ba\u011flama, gitar ve piyano \u00e7almak, atletizm, resim yapmak, futbol oynamak, \u00e7izgi roman okumak.\n\n* Gen\u00e7lere \u201cSence hangi konularda yetene\u011fin var\u201d sorusunu da sorduk, \u00e7ok \u00e7e\u015fitli yan\u0131tlar ald\u0131k:\n\n* Bunu zaman g\u00f6sterecek. (Ali Deniz O\u011fuz, 14)\n\n* \u015eu anda konu\u015fmay\u0131 do\u011fru bulmuyorum, daha geli\u015fmem gerek. (Osman Cohen, 11)\n\n* Bence atletizmde ve oyunculukta b\u00fcy\u00fck yetene\u011fim var. Annem babam bana hep \u201cseni tiyatro kursuna yazd\u0131ral\u0131m\u201d diyorlar. (Can Y\u00f6r\u00fck, 15)\n\n* Heykel ve resim yapmak... (Baran Ulusoy, 18)\n\n* Konu\u015fmac\u0131l\u0131k. \u0130nsanlar kar\u015f\u0131s\u0131nda rahat konu\u015furum. (Batu Alp G\u00fcrsoy, 15)\n\n* \u0130nsanlarla ileti\u015fim kurmada yetenekli oldu\u011fumu d\u00fc\u015f\u00fcn\u00fcyorum. (Ege G\u00fcven, 16)\n\n* Kayakta yetene\u011fim var. (Burak K\u00fcrem, 19)...\n\n* Empati kurup sa\u011fl\u0131kl\u0131 ileti\u015fim sa\u011flamakta yetene\u011fim var (Do\u011fa \u00c7etin, 19).\n\nNereden al\u0131\u015fveri\u015f yap\u0131yorlar?\n\n* Adidas, Nike ve LC Waikiki, her iki grubun da al\u0131\u015fveri\u015fte tercih etti\u011fi ortak markalar.\n\n16-20 ya\u015f grubu en \u00e7ok, Pull and Bear\u2019\u0131 seviyor. Pull and Bear\u2019\u0131n her sezon gen\u00e7lere y\u00f6nelik haz\u0131rlad\u0131\u011f\u0131 ayr\u0131 bir koleksiyon oluyor, internet sitesinde bunun i\u00e7in ayr\u0131 bir kategori var. Markan\u0131n, \u2018La Casa De Papel\u2019, \u2018Looney Tunes\u2019, \u2018Mickey Mouse\u2019, \u2018Star Wars\u2019 temal\u0131 lisansl\u0131 \u00fcr\u00fcnleri de \u00e7ok reva\u00e7ta.\n\n* Gen\u00e7lerin sonraki tercihleri H&M, Zara ve Mavi. Zara\u2019n\u0131n TRF koleksiyonu gen\u00e7lere y\u00f6nelik, H&M \u00f6nceki y\u0131llarda gen\u00e7leri hedefleyerek, Justin Bieber, Nicki Minaj gibi \u00fcnl\u00fclerle \u00f6zel koleksiyonlar yapt\u0131. Ama sorular\u0131m\u0131z\u0131 yan\u0131tlayan gen\u00e7ler aras\u0131nda marka ismi s\u00f6ylemekten ka\u00e7\u0131nanlar oldu\u011funu da belirtelim.\n\n\n\n* \u201cMarkaya de\u011fil, \u00fcr\u00fcn\u00fcn kalitesine bak\u0131yorum\u201d (Ali Deniz O\u011fuz, 14)\n\n* \u201cMarka ilgim hi\u00e7 yok. Genellikle H&M\u2019den al\u0131yorduk ama san\u0131r\u0131m hayvanlar\u0131n \u00fcst\u00fcnde deney yap\u0131yorlarm\u0131\u015f, o y\u00fczden biraz so\u011fudum.\u201d (Hande Birol, 12)\n\nMarka sadakatleri daha d\u00fc\u015f\u00fck\n\nH\u00fcrriyet Cumartesi stil yazar\u0131 Nesli\u015fah \u015eat\u0131ro\u011flu\n\n* \u0130nternet \u00fczerinden al\u0131\u015fveri\u015f e\u011filimleri y\u00fcksek. \u00d6nceki nesillere g\u00f6re marka sadakatleri d\u00fc\u015f\u00fck ama deneyim ya\u015fatan markalar radarlar\u0131na h\u0131zl\u0131 giriyor. Ma\u011fazada \u00e7alan m\u00fczikleri, markalar\u0131n internet sitelerinde ya da sosyal medya hesaplar\u0131nda d\u00fczenlenen etkinlikleri bile b\u00f6yle de\u011ferlendiriyorlar. Deneyim, fiyat avantaj\u0131ndan \u00f6nce geliyor. Markalar\u0131n \u00e7evre bilinciyle hareket etmesi de onlar i\u00e7in \u00f6nemli. Moda alg\u0131lar\u0131 y\u00fcksek ama s\u0131k\u0131 s\u0131k\u0131ya trendlerin pe\u015finde de\u011filler. \u0130\u00e7inde rahat hissedebilecekleri k\u0131yafetleri tercih etseler de \u00f6ncelikleri, bak\u0131ml\u0131 ve iyi g\u00f6r\u00fcnmek. Sosyal medya bask\u0131s\u0131yla artan farkl\u0131 k\u0131yafet giyme d\u00fcrt\u00fcs\u00fcn\u00fcn bu nesille birlikte, kiralama ve ikinci el pazar\u0131nda art\u0131\u015f sa\u011flayaca\u011f\u0131 da \u00f6ng\u00f6r\u00fclerim aras\u0131nda.\n\n\n\nG\u00fcndelik hayatta hagi kelimeleri kullan\u0131yorlar?\n\n* B\u00fct\u00fcn bu kelimeler, 11-14 ya\u015f aras\u0131 taraf\u0131ndan \u00e7ok kullan\u0131l\u0131yor.\n\n* 15 ya\u015f ve \u00fcst\u00fcn\u00fcn konu\u015furken en \u00e7ok kulland\u0131\u011f\u0131 kelimelerse: Aga, yok be, kes, reis, adam be, tats\u0131z, tad\u0131m ka\u00e7t\u0131, k\u00f6t\u00fc k\u00f6t\u00fc oldum, bo\u015f yapma, sal, harbiden, a\u011fla a\u011fla, kasma, yok be o\u011flum, komik miydi \u015fimdi bu, tamamke, devamken ve R yapma (geri ad\u0131m atma)...\n\nDijital e\u011flence duraklar\u0131 nereler?\n\n* S\u0131ralama her birinde de\u011fi\u015fse de telefonlar\u0131nda g\u00fcn i\u00e7inde en \u00e7ok kulland\u0131klar\u0131 ilk 5 uygulama, Instagram, WhatsApp, Netflix, Spotify ve YouTube.\n\n\n\n* \u201cTelefonlar\u0131na ne kadar s\u00fcre bakmadan durabilirler\u201d sorusuna yan\u0131tlarsa epey farkl\u0131. Kimi iki saat diyor, kimi sekiz. \u0130ki g\u00fcn, hatta bir hafta bakmadan durabilece\u011fini s\u00f6yleyenler de var.\n\n\n\n* Bilgisayar oyununu hi\u00e7 sevmeyenler de var ama oynayanlar\u0131n en sevdikleri FIFA, Fortnite ve League of Legends. PUBG, Rainbow Six Siege, APEX Legends, Sims4 ve Witcher 3\u2019yi de be\u011feniyorlar.\n\nEvde ne ya\u015f\u0131yorlar? 20 ya\u015f alt\u0131ndakiler i\u00e7in al\u0131nan soka\u011fa \u00e7\u0131kma yasa\u011f\u0131n\u0131 nas\u0131l de\u011ferlendiriyorsunuz?\n\n* Yarar\u0131 oldu\u011fu kadar zarar\u0131 da oldu\u011funu d\u00fc\u015f\u00fcn\u00fcyorum. Yasaktan \u00f6nce aile b\u00fcy\u00fcklerine yard\u0131m etmek i\u00e7in markete gidiyordum. (Do\u011fa \u00c7etin, 19)\n\n* Bence iyi bir \u015fey. D\u00fcnyay\u0131 mahvediyorduk. Bir s\u00fcre \u00e7\u0131kmasak olur. (Hande Birol, 12)\n\n* Benim yorumum do\u011fru olmaz, zaten bu i\u015fi bilenler onu planl\u0131yor. Ama evde o kadar \u00e7ok s\u0131k\u0131ld\u0131m ki delirece\u011fim.\n\n(Osman Cohen, 11)\n\n* \u0130yi bir geli\u015fme \u00e7\u00fcnk\u00fc benim ya\u015f grubumda bu konuyu ciddiye almayan \u00e7ok ki\u015fi vard\u0131. Ama ben yasa\u011f\u0131n \u00e7ok yarar\u0131 olaca\u011f\u0131n\u0131 d\u00fc\u015f\u00fcnm\u00fcyorum. 20 ya\u015f alt\u0131 soka\u011fa \u00e7\u0131kam\u0131yor olabilir ama onlar\u0131n b\u00fcy\u00fckleri d\u0131\u015far\u0131 \u00e7\u0131kmak zorunda. Vir\u00fcs\u00fc eve getirmeleri \u00e7ok muhtemel. Bence t\u00fcm \u00fclkeye d\u0131\u015far\u0131 \u00e7\u0131kma yasa\u011f\u0131 getirilmeli. (Duru Engin, 17)\n\nKorona konusunu arkada\u015flar\u0131n\u0131zla nas\u0131l konu\u015fuyorsunuz?\n\n* Bir ara \u00c7inlilere k\u0131zd\u0131k. Halen d\u0131\u015far\u0131 \u00e7\u0131kmaya devam eden 65 ya\u015f \u00fczerine \u015fa\u015f\u0131r\u0131yoruz. Koronayla ilgili komik videolara g\u00fcl\u00fcyoruz. Bir arkada\u015f\u0131m da defterine her g\u00fcn \u00f6len say\u0131s\u0131n\u0131 yaz\u0131yor. (Hande Birol, 12)\n\n* Sert bir dille konu\u015fuyoruz \u00e7\u00fcnk\u00fc hayat\u0131m\u0131z\u0131 alt\u00fcst etti. (Batu Alp G\u00fcrsoy, 15)\n\n* Baz\u0131lar\u0131 dalgas\u0131n\u0131 ge\u00e7se de hepimiz durumun ciddiyetinin fark\u0131nday\u0131z. Hepimiz \u2018Oy Korona Korona\u2019 \u015fark\u0131s\u0131n\u0131 a\u00e7\u0131p e\u011flensek de o \u015fark\u0131da d\u0131\u015far\u0131ya bak\u0131p a\u011flamas\u0131n\u0131 da biliyoruz. (Ya\u011fmur K\u00fcrek\u00e7i, 17)\n\n* Baz\u0131 arkada\u015flar\u0131m \u201cBize bir \u015fey olmaz\u201d, di\u011ferleri \u201cD\u00fcnyan\u0131n sonu\u201d diye ba\u011f\u0131r\u0131yor. Ben ortada kald\u0131m. (Nuri Can, 13)\n\nEvde daha \u00f6nce yapmad\u0131\u011f\u0131n\u0131z ama \u015fimdi yapt\u0131\u011f\u0131n\u0131z \u015feyler var m\u0131?\n\n* Evet, ilk defa hi\u00e7 yard\u0131m almadan yemek yap\u0131yorum. (Burak \u00c7etin, 19)\n\n* Bende yeni \u015feyler deneme d\u00fcrt\u00fcs\u00fc olu\u015ftu. YouTube\u2019dan mandala \u00e7izimini \u00f6\u011frendim. \u0130nternette buldu\u011fum tariflerle yeni tatl\u0131lar yapmaya ba\u015flad\u0131m. (Duru Engin, 17)\n\nAilenizle ili\u015fkiniz bu s\u00fcre\u00e7te de\u011fi\u015fti mi?\n\n* Bizim evde pek bir \u015fey de\u011fi\u015fmedi. \u00d6nceden de oturur sohbet ederdik, \u015fu an bir t\u0131k daha fazla ediyoruz. Ekstra oyunlar oynamaya ba\u015flad\u0131k. (Dicle Aykal, 18)\n\n* \u0130leti\u015fim g\u00fcn ge\u00e7tik\u00e7e zorla\u015f\u0131yor \u00e7\u00fcnk\u00fc ev i\u00e7erisinde kimse birbirini g\u00f6rmeye bu kadar al\u0131\u015f\u0131k de\u011fildi. Her g\u00fcn\u00fcm hafta sonuymu\u015f gibi. Art\u0131k yeter. Herkes bir odada i\u015fiyle me\u015fgul. Daha \u00f6nceden olmayan, her g\u00fcn birlikte kahvalt\u0131 durumu var. (Ege G\u00fcven, 16)\n\n* Birlikte mutfa\u011fa giriyor, kitap okuyor, yar\u0131\u015fma program\u0131 izlerken yar\u0131\u015f\u0131yoruz. Daha \u00e7ok sohbet ediyoruz. (D.K.)\n\n* Evet, daha \u00e7ok sohbet ediyor, Tabu ve k\u00e2\u011f\u0131t oyunlar\u0131 oynuyoruz. (Ata Tekeli, 17)\n\n* Yasaktan sonra ailemle daha az tart\u0131\u015ft\u0131\u011f\u0131m\u0131 g\u00f6zlemledim. Bazen sohbet ediyor, beraber film izliyoruz. Birbirimize daha \u00e7ok zaman ay\u0131rma f\u0131rsat\u0131 bulduk.\n\n(Duru Engin, 17)\n\n* Onlara eskiden \u00e7ok vakit ay\u0131ram\u0131yordum. \u015eimdi kutu oyunlar\u0131 oynuyoruz. (M.A.)\n\nEvde ilk kez yapt\u0131\u011f\u0131n\u0131z bir \u015fey oldu mu?\n\n* Art\u0131k mutfakta anneme yard\u0131m ediyorum, ilk kez annemle kurabiye yapt\u0131m. (M.A.)\n\n* Yemek yapmay\u0131 \u00f6\u011freniyorum. Annemle sarma sard\u0131m. (Mehmet Kaymak, 18)\n\n* \u0130lk kez bulmaca \u00e7\u00f6zd\u00fcm. Bundan sonra da \u00e7\u00f6zerim. (Taylan Barboroz, 19)\n\n* Odam\u0131 yeniledim. Do\u011fum g\u00fcn\u00fc pastas\u0131 haz\u0131rlad\u0131m. (Melis Aksoy, 16)\n\nArkada\u015flar\u0131n\u0131zdan uzak kalmak sizi nas\u0131l etkiledi?\n\n* Yokluklar\u0131nda de\u011ferlerini ve hayat\u0131mdaki yerlerini daha \u00e7ok anlamaya ba\u015flad\u0131m. K\u0131saca pozitif etkiledi. (Emre Zor, 17)\n\n* \u00dczg\u00fcn\u00fcm. Her g\u00fcn onlar\u0131 d\u00fc\u015f\u00fcn\u00fcyorum, \u201cAcaba onlar da beni d\u00fc\u015f\u00fcn\u00fcyor mu\u201d diye ara s\u0131ra \u015f\u00fcpheye d\u00fc\u015f\u00fcyorum. (Nuri Can, 13)\n\nD\u0131\u015far\u0131da yapmay\u0131 en \u00e7ok \u00f6zledi\u011finiz \u015fey nedir?\n\n* Vapura binmeyi... (Ali Deniz O\u011fuz, 14)\n\nSevgilinizden ayr\u0131 kalmak sizi nas\u0131l etkiledi?\n\n* Zor. Onu her g\u00fcn g\u00f6r\u00fcrken bir anda kesilmesi bo\u015fluk yaratt\u0131 ve g\u00fcn ge\u00e7tik\u00e7e daha zor. \u00d6zlemenin nas\u0131l bir duygu oldu\u011funu anl\u0131yoruz. (D.K.)\n\n* Sevgilimi yar\u0131m saat\u00e7ik g\u00f6rebilir miyim? \u00c7ok \u00f6zledim. (Mehmet Kaymak, 18)\n\n* Birbirimize tam yeni \u0131s\u0131nd\u0131k, araya vir\u00fcs girdi. Onu bir daha g\u00f6remeyecekmi\u015f, uzun zaman g\u00f6r\u00fc\u015femezsek benden so\u011furmu\u015f gibi bir his olu\u015fuyor ve bu, evde oldu\u011fum her vakit akl\u0131ma geliyor. (Aras Kurtuldu, 19)\n\n* \u00c7ok fazla etkilendim. \u00c7ok \u00f6zl\u00fcyorum, bu y\u00fczden de bu \u00f6zlemi giderebilmek ve birbirimizi hep g\u00f6rebilmek i\u00e7in g\u00f6r\u00fcnt\u00fcl\u00fc konu\u015fuyoruz ve yaz\u0131\u015f\u0131yoruz.\n\n(Baran Ulusoy, 18)\n\n* Erkek arkada\u015f\u0131m\u0131 \u00f6zledi\u011fim i\u00e7in \u00e7ok duygulan\u0131p a\u011flad\u0131\u011f\u0131m bile oluyor ama sonra sevdiklerini korona y\u00fcz\u00fcnden kaybeden, insanlar akl\u0131ma geliyor, kendime k\u0131z\u0131yorum. (Duru Engin, 17)\n\nYasak kalkt\u0131\u011f\u0131nda ilk nereye gitmek, kimi g\u00f6rmek istersiniz?\n\n* D\u0131\u015far\u0131 \u00e7\u0131ksam yeter, nereye gitti\u011fimin pek \u00f6nemi yok. Sevgilimi g\u00f6rmeyi \u00e7ok istiyorum. (Baran Ulusoy, 18)\n\n* \u0130lk g\u00f6rmek istedi\u011fim ki\u015fi erkek arkada\u015f\u0131m. En sevdi\u011fimiz pizzay\u0131 yiyelim ve temiz havada dola\u015fal\u0131m istiyorum. (Duru Engin, 17)\n\nYasak kalkt\u0131ktan sonra bu kitlede nas\u0131l farklar g\u00f6r\u00fcr\u00fcz?\n\nBo\u011fazi\u00e7i \u00dcniversitesi\u2019nde ku\u015faklar \u00fczerine ders veren Prof. Dr. As\u0131m Kara\u00f6merlio\u011flu\n\n* Yava\u015flamay\u0131 \u00f6\u011frenecek, bazen yava\u015f olman\u0131n \u00e7ok etkili i\u015f yapmay\u0131 m\u00fcmk\u00fcn k\u0131ld\u0131\u011f\u0131n\u0131 fark edecekler.\n\n* G\u00f6r\u00fcnt\u00fcl\u00fc sistemlerle d\u0131\u015f d\u00fcnyayla ili\u015fkilerini rahat\u00e7a s\u00fcrd\u00fcrecek; yar\u0131 sanal, yar\u0131 ger\u00e7ek ilgin\u00e7 ve yarat\u0131c\u0131 ileti\u015fim mekanizmalar\u0131 kuracaklar.\n\n* \u00d6zg\u00fcrl\u00fc\u011f\u00fcn \u00f6nemini sahici bir \u015fekilde kavrayacaklar, di\u011fer ku\u015faklara g\u00f6re zaten bilime daha sayg\u0131l\u0131 olan bu gen\u00e7lerin bilime inan\u00e7lar\u0131 daha da artacak.\n\n* I. D\u00fcnya Sava\u015f\u0131 gibi travmatik deneyimler, nas\u0131l ortaya spesifik ku\u015faklar \u00e7\u0131kard\u0131ysa salg\u0131n travmas\u0131 da bu ku\u015fa\u011f\u0131n hayat\u0131nda \u00e7arp\u0131c\u0131 izler b\u0131rakacak. Onlar\u0131 ay\u0131rt edici bir ku\u015fak olarak tarih sahnesine \u00e7\u0131karacak.",
    "keywords": [
        "\u00e7ok",
        "kapanm\u0131\u015flarken",
        "bu",
        "var",
        "daha",
        "misiniz",
        "yak\u0131ndan",
        "ya\u015f",
        "onlar\u0131",
        "ister",
        "haz\u0131r",
        "ve",
        "madde",
        "da",
        "tan\u0131mak",
        "bir",
        "ama",
        "en",
        "k\u0131lavuzu"
    ],
    "meta_keywords": [
        "20 ya\u015f alt\u0131",
        "gen\u00e7",
        "gen\u00e7 nesil"
    ],
    "publish_date": null,
    "summary": "* Mehmet Kaymak * Melisa Ayd\u0131nl\u0131k * Nuri Can * Osman Cohen * Taylan Barboroz * \u00d6yk\u00fc Baltac\u0131 * Ya\u011fmur K\u00fcrek\u00e7i* Ceza: 11-14 ya\u015f aral\u0131\u011f\u0131ndaki gen\u00e7lerin en sevdi\u011fi yerli sanat\u00e7\u0131.\nBu kitlenin sevdi\u011fi yabanc\u0131 \u015fark\u0131c\u0131lar aras\u0131nda Ariana Grande, Nicky Minaj, Billie Eilish, Camila Cabello, Eminem ve Twebny One Pilots da var.\n* Ezhel: 15-20 ya\u015f aras\u0131ndakilerin en \u00e7ok dinledi\u011fi yerli isim.\n\u2018Felaket\u2019 \u015fark\u0131s\u0131 2019\u2019da en \u00e7ok indirilen \u015fark\u0131 oldu.\n* Gen\u00e7ler, Tu\u011fkan, Cem Adrian, Bar\u0131\u015f Man\u00e7o, MaNga, Teoman, Duman ve Ben Fero\u2019yu da sevdiklerini s\u00f6yl\u00fcyor.\nImagine Dragons* Imagine Dragons: Amerikal\u0131 rock grubu, 15-20 ya\u015f grubundakilerin en sevdi\u011fi yabanc\u0131 isim.\nBu ya\u015f aral\u0131\u011f\u0131ndakiler, en \u00e7ok rock, sonra pop ve rap tutkunu.\nQueen, Linkin Park, Taylor Swift, Ariana Grande, XXXTenatcion ve Sam Smith de g\u00f6zdeleri...BLACKPINK* K-Pop: Her iki ya\u015f grubu da \u0130ngilizce \u015fark\u0131 dinlemeyi seviyor.\nAma \u0130spanyolca ve Korece tutkunlar\u0131 da \u00e7ok.\nHepsi \u00e7ok iyi dans ediyor, \u00e7ok da g\u00fczel s\u00f6yl\u00fcyor.\nDijital d\u00f6n\u00fc\u015f\u00fcm, Z Ku\u015fa\u011f\u0131\u2019n\u0131n 1990\u2019lar ve 2000\u2019lerde kariyerine ba\u015flam\u0131\u015f m\u00fczisyen ve gruplar\u0131 ke\u015ffetmesini sa\u011flad\u0131.\n*Bu ku\u015fa\u011f\u0131n bir di\u011fer \u00f6nemli \u00f6zelli\u011fi, m\u00fczi\u011fe alb\u00fcm de\u011fil, \u015fark\u0131lar \u00fczerinden yakla\u015fmas\u0131.\n* Z\u00fclf\u00fc Livaneli: \u0130ki ya\u015f grubunun da sevdi\u011fi yazar.\n11-14 ya\u015f\u0131n favorileri aras\u0131nda Ya\u015far Kemal, R\u0131fat Batur, Roald Dahl, Jeff Kinney, Mark Twain ve Dan Brown da var.\nRe\u015fat Nuri G\u00fcntekin, Muzaffer \u0130zg\u00fc, N\u00e2z\u0131m Hikmet, Yunus Emre, Hakan G\u00fcnday, Ahmet \u00dcmit, O\u011fuz Atay, Yusuf At\u0131lgan, Mehmet Rauf ve Peyami Safa\u2019y\u0131 da seviyorlar.\nEn sevdikleri kitab\u0131, \u2018Gregor Samsa\u2019n\u0131n bir sabah kendini dev bir b\u00f6ce\u011fe d\u00f6n\u00fc\u015fm\u00fc\u015f bulmas\u0131yla ba\u015flayan ve yazar\u0131n ayn\u0131 zamanda en pop\u00fcler eseri olan \u2018D\u00f6n\u00fc\u015f\u00fcm\u2019.\nBu ya\u015f grubu, Marquez, George R.R.\n* 20 ya\u015f alt\u0131 gen\u00e7ler, fantastik ve bilimkurgu okumay\u0131 \u00e7ok sevseler de \u00e7izgi roman, polisiye ve yeralt\u0131 edebiyat\u0131ndan vazge\u00e7miyor.\n* 11-14 ya\u015f aral\u0131\u011f\u0131, g\u00fcnde ortalama bir saat izledi\u011fini s\u00f6ylerken 15-20 ya\u015f aral\u0131\u011f\u0131ndan, baz\u0131 g\u00fcnler televizyona hi\u00e7 bakmad\u0131\u011f\u0131n\u0131 s\u00f6yleyenler var.\nEn \u00e7ok dizi, film ve yar\u0131\u015fma izliyorlar.\n\u2018I Am Not Okey with This\u2019, \u2018The Witcher\u2019 ve \u2018Riverdale\u2019 bu ya\u015f grubunun izledi\u011fi di\u011fer diziler.\n* Ge\u00e7en haftalarda d\u00f6rd\u00fcnc\u00fc sezonu yay\u0131mlanan \u2018La Casa de Papel\u2019, yapt\u0131\u011f\u0131 finalle yeni bir sezonun gelece\u011fini de ilan etmi\u015f oldu.\n\u0130spanyol yap\u0131m\u0131 dizi, 15-20 ya\u015f aras\u0131ndakilerin en sevdi\u011fi yabanc\u0131 yap\u0131mlardan...Bu ya\u015f grubundaki gen\u00e7ler, \u2018Elite\u2019, \u2018Riverdale\u2019, \u2018Supernatural\u2019, \u2018Game of Thrones\u2019 ve \u2018Dark\u2019 dizilerini de seviyor.\n* Sorular\u0131m\u0131z\u0131 yan\u0131tlayan 26 gencin hamburgerciden kafeye, esnaf lokantas\u0131ndan pizzac\u0131ya o kadar \u00e7ok favorisi var ki s\u0131\u011fd\u0131ramad\u0131k.\n* Her iki grupta da kuru fasulye-pilav, pilav \u00fcst\u00fc d\u00f6ner, kumpir, k\u00f6fte, makarna, \u0130skender ve lahmacun en sevilen yemekler.\nAma yemek ismi s\u00f6ylemekten ka\u00e7\u0131nanlar da var.\nEn \u00e7ok kahvecilerde tak\u0131lmay\u0131 seviyorlar, yeni nesil \u00e7ay d\u00fckk\u00e2nlar\u0131naysa genellikle 20 ya\u015f sonras\u0131 gidiyor.\nG\u00f6rd\u00fc\u011f\u00fcm kadar\u0131yla kahveyi bol \u015fekerli ve kremal\u0131 i\u00e7mekten hi\u00e7 sak\u0131nm\u0131yorlar, 17-18 ya\u015f itibariyle yediklerine i\u00e7tiklerine biraz dikkat etmeye ba\u015fl\u0131yorlar.\nHer iki ya\u015f grubuna en \u00e7ok kulland\u0131klar\u0131 sosyal payla\u015f\u0131m sitesini sordu\u011fumuzda, \u00f6nemli bir \u00e7o\u011funlu\u011fun Instagram demesi bo\u015funa de\u011fil.\n* Bar\u0131\u015f \u00d6zcan ve Berkcan G\u00fcven, ismi en \u00e7ok s\u00f6ylenen iki fenomen.\n* YouTube\u2019da 4 milyon takip\u00e7isi olan Berkcan G\u00fcven, en \u00e7ok izlenen influencer\u2019lardan.\nBu ya\u015f grubu, Grazy Grace, Alper Rende, Bet\u00fcl \u00c7akmak, Sude Alk\u0131\u015f ve Noah Schnapp\u2019i de izliyor.\n* 11-14 ya\u015f grubundakilerin hobileri \u00e7e\u015fitli: Viyola, \u00e7ello ve piyano \u00e7al\u0131yor; y\u00fcz\u00fcyor, hentbol, basketbol ve tenis oynuyor; \u00e7izim yap\u0131yor; rubik k\u00fcp \u00e7\u00f6z\u00fcyorlar.\n* Gen\u00e7lere \u201cSence hangi konularda yetene\u011fin var\u201d sorusunu da sorduk, \u00e7ok \u00e7e\u015fitli yan\u0131tlar ald\u0131k:* Bunu zaman g\u00f6sterecek.\n16-20 ya\u015f grubu en \u00e7ok, Pull and Bear\u2019\u0131 seviyor.\nPull and Bear\u2019\u0131n her sezon gen\u00e7lere y\u00f6nelik haz\u0131rlad\u0131\u011f\u0131 ayr\u0131 bir koleksiyon oluyor, internet sitesinde bunun i\u00e7in ayr\u0131 bir kategori var.\nSosyal medya bask\u0131s\u0131yla artan farkl\u0131 k\u0131yafet giyme d\u00fcrt\u00fcs\u00fcn\u00fcn bu nesille birlikte, kiralama ve ikinci el pazar\u0131nda art\u0131\u015f sa\u011flayaca\u011f\u0131 da \u00f6ng\u00f6r\u00fclerim aras\u0131nda.\n* S\u0131ralama her birinde de\u011fi\u015fse de telefonlar\u0131nda g\u00fcn i\u00e7inde en \u00e7ok kulland\u0131klar\u0131 ilk 5 uygulama, Instagram, WhatsApp, Netflix, Spotify ve YouTube.\n* Bilgisayar oyununu hi\u00e7 sevmeyenler de var ama oynayanlar\u0131n en sevdikleri FIFA, Fortnite ve League of Legends.\n(Osman Cohen, 11)* \u0130yi bir geli\u015fme \u00e7\u00fcnk\u00fc benim ya\u015f grubumda bu konuyu ciddiye almayan \u00e7ok ki\u015fi vard\u0131.\nDaha \u00e7ok sohbet ediyoruz.\n* Evet, daha \u00e7ok sohbet ediyor, Tabu ve k\u00e2\u011f\u0131t oyunlar\u0131 oynuyoruz.\nBirbirimize daha \u00e7ok zaman ay\u0131rma f\u0131rsat\u0131 bulduk.\n* Yokluklar\u0131nda de\u011ferlerini ve hayat\u0131mdaki yerlerini daha \u00e7ok anlamaya ba\u015flad\u0131m.\n(Nuri Can, 13)D\u0131\u015far\u0131da yapmay\u0131 en \u00e7ok \u00f6zledi\u011finiz \u015fey nedir?\nOnu her g\u00fcn g\u00f6r\u00fcrken bir anda kesilmesi bo\u015fluk yaratt\u0131 ve g\u00fcn ge\u00e7tik\u00e7e daha zor.\nOnu bir daha g\u00f6remeyecekmi\u015f, uzun zaman g\u00f6r\u00fc\u015femezsek benden so\u011furmu\u015f gibi bir his olu\u015fuyor ve bu, evde oldu\u011fum her vakit akl\u0131ma geliyor.\n\u00c7ok \u00f6zl\u00fcyorum, bu y\u00fczden de bu \u00f6zlemi giderebilmek ve birbirimizi hep g\u00f6rebilmek i\u00e7in g\u00f6r\u00fcnt\u00fcl\u00fc konu\u015fuyoruz ve yaz\u0131\u015f\u0131yoruz.\n* \u00d6zg\u00fcrl\u00fc\u011f\u00fcn \u00f6nemini sahici bir \u015fekilde kavrayacaklar, di\u011fer ku\u015faklara g\u00f6re zaten bilime daha sayg\u0131l\u0131 olan bu gen\u00e7lerin bilime inan\u00e7lar\u0131 daha da artacak.\n* I. D\u00fcnya Sava\u015f\u0131 gibi travmatik deneyimler, nas\u0131l ortaya spesifik ku\u015faklar \u00e7\u0131kard\u0131ysa salg\u0131n travmas\u0131 da bu ku\u015fa\u011f\u0131n hayat\u0131nda \u00e7arp\u0131c\u0131 izler b\u0131rakacak.",
    "article_html": "",
    "meta_description": "4 Nisan\u2019dan beri soka\u011fa \u00e7\u0131kam\u0131yorlar. E\u011fitimleri evden s\u00fcr\u00fcyor, arkada\u015flar\u0131n\u0131 ve sevgililerini \u00e7ok \u00f6zl\u00fcyor, g\u00f6r\u00fcnt\u00fcl\u00fc konu\u015fmayla hasret gideriyorlar. Kimi anne-babas\u0131yla daha \u00e7ok sohbet etti\u011fini s\u00f6yl\u00fcyor, kimi de onlarla kurdu\u011fu ileti\u015fimin gittik\u00e7e zorla\u015ft\u0131\u011f\u0131n\u0131  \u00d6nceden de zaten ailesiyle d\u0131\u015far\u0131 \u00e7\u0131kan 11-14 ya\u015f ve...",
    "meta_lang": "tr"
}