{
    "article_id": "40b14f2452793cd061f9528b8de1badf.1590265837.5807598",
    "title": "\u0130mplant tedavisi art\u0131k \u00e7ok kolay!",
    "authors": [],
    "canonical_link": "https://www.hurriyet.com.tr/kelebek/saglik/implant-tedavisi-artik-cok-kolay-40821760",
    "url": "http://hurriyet.com.tr/kelebek/saglik/implant-tedavisi-artik-cok-kolay-40821760",
    "top_img": "https://i4.hurimg.com/i/hurriyet/75/0x0/5aec66e72269a2278cdf445b.jpg",
    "meta_img": "https://i4.hurimg.com/i/hurriyet/75/0x0/5aec66e72269a2278cdf445b.jpg",
    "movies": [],
    "text": "Di\u015f implantlar\u0131, kaybedilmi\u015f di\u015f k\u00f6k\u00fcn\u00fcn yerine yerle\u015ftirilen ve di\u015f k\u00f6k\u00fcn\u00fcn i\u015flevini yerine getirmesi beklenen titanyum vidalard\u0131r. Protez di\u015f, bu vidalar\u0131n \u00fczerine tak\u0131l\u0131r. \u0130mplant tedavisiyle do\u011fal di\u015f yap\u0131s\u0131na en yak\u0131n onar\u0131m\u0131 yapmak m\u00fcmk\u00fcn olur.\n\nD\u0130\u015e \u0130MPLANTLARINDA TEDAV\u0130 S\u00dcREC\u0130 NASIL OLUR?\n\nG\u00fcn\u00fcm\u00fczde implant tedavisinde gelinen son noktada art\u0131k hastalara ayn\u0131 g\u00fcn implant uygulan\u0131p protezleri yap\u0131labilmektedir. A\u011f\u0131zlar\u0131nda hi\u00e7 di\u015fi olmayan hastalarda alt \u00e7eneye ve \u00fcst \u00e7eneye 4\u2019er adet implant veya alt \u00e7eneye 4 adet \u00fcst \u00e7eneye ise 6 adet implant uygulanarak ayn\u0131 g\u00fcn i\u00e7inde sabit gecici protezleri yap\u0131labilmektedir. Hatta hastan\u0131n kullanmakta oldu\u011fu hareketli protezleri var ise; bunlar\u0131 yeni yap\u0131lan implantlara uyarlayarak implantlar\u0131n kemikle kayna\u015fma s\u00fcresi olan 2-3 ay boyunca sabit ve ge\u00e7ici protez olarak kulland\u0131rabiliyoruz. 2-3 ay sonra ise hastan\u0131n daimi protezleri yap\u0131lmaktad\u0131r.\n\nTek di\u015f eksikli\u011finde veya birden fazla di\u015f eksikli\u011finde de bu i\u015flem yap\u0131labilir. Bazen travmaya veya ba\u015fka nedenlerden dolay\u0131 hastalar\u0131n \u00f6zellikle \u00f6n di\u015fleri \u00e7ekime gidebilmektedir. B\u00f6yle durumlarda implant tedavisi ile birlilte hastan\u0131n kendi di\u015fini ge\u00e7ici olarak kulland\u0131\u011f\u0131m\u0131z durumlar s\u00f6z konusu olabiliyor.\n\n\u0130mplant say\u0131s\u0131 eksik di\u015flerin say\u0131s\u0131na, hastan\u0131n ya\u015f\u0131na, hastan\u0131n kemik yap\u0131s\u0131na ve aks\u0131n\u0131n uzunlu\u011funa g\u00f6re belirlenir. B\u00f6ylece hasta implant\u0131n kemikle kayna\u015fma s\u00fcrecini beklerken di\u015fsizlik \u00e7ekmemekle birlikte sabit ge\u00e7ici (tak\u0131l\u0131p \u00e7\u0131kar\u0131lmayan) di\u015fler ile bekleme s\u00fcresini tamamlam\u0131\u015f olur.\n\n\n\n\n\n\u0130MPLANT TEDAV\u0130S\u0130 NASIL YAPILIR?\n\n\u0130mplant tedavisi lokal anestezi alt\u0131nda ve sadece tedavinin yap\u0131laca\u011f\u0131 b\u00f6lge uyu\u015fturularak yap\u0131l\u0131r. \u0130mplant\u0131n yerle\u015ftirilece\u011fi yerdeki di\u015f etine yap\u0131lacak ufak bir kesi ile birlikte bu i\u015f i\u00e7in \u00f6zel olarak geli\u015ftirilmi\u015f aletlerle kemikte k\u00fc\u00e7\u00fck bir oyuk a\u00e7\u0131l\u0131r ve bu oyu\u011fun i\u00e7ine implant yerle\u015ftirilerek sabitlenir. \u0130\u015flem sonunda di\u015f etinde a\u00e7\u0131lm\u0131\u015f olan kesi dikilerek kapat\u0131l\u0131r. Bu i\u015flemlerin tamam\u0131, lokal anestezi alt\u0131ndaki hasta i\u00e7in herhangi bir zorlu\u011fu ve ac\u0131s\u0131 olmayan, k\u0131sa s\u00fcren bir cerrahi i\u015flemdir. Operasyondan sonra da hastalar\u0131n \u00f6nemli bir \u015fikayetleri olmaz. Nadiren yanaklarda \u015fi\u015fme g\u00f6r\u00fclebilir. Olas\u0131 \u015fikayetlerin t\u00fcm\u00fc en fazla 1-2 g\u00fcn s\u00fcrer.\n\n\u0130MPLANTLARIN V\u00dcCUDA ZARAR VERME OLASILI\u011eI S\u00d6Z KONUSU MUDUR? BAZEN V\u00dcCUDUN KABUL ETMED\u0130\u011e\u0130 S\u00d6YLENT\u0130S\u0130 DO\u011eRU MUDUR?\n\n\u0130mplantlar titanyumdan yap\u0131lan, hafif, g\u00fc\u00e7l\u00fc ve v\u00fccut ile uyumlu materyallerdir. Dolay\u0131s\u0131yla toksik olmamakla birlikte alerji riski yaratmazlar. Fakat hastada titanyuma kar\u015f\u0131 allerji var ise implant yap\u0131m\u0131 endike de\u011fildir. \u0130mplantlar\u0131n markas\u0131, yap\u0131lan ortam\u0131n sterilizasyonu, yapan doktorun bu alandaki uzmanl\u0131\u011f\u0131 implant\u0131n kemikle kayna\u015fmas\u0131nda \u00f6nemli bir etkendir.\n\n\n\n\n\n\u0130MPLANTLAR UZUN \u00d6M\u00dcRL\u00dc M\u00dcD\u00dcR?\n\nA\u011f\u0131z i\u00e7inin ve di\u015flerin bak\u0131m\u0131 ne kadar iyi yap\u0131l\u0131rsa implantlar\u0131n \u00f6mr\u00fc de o denli uzun olur.\n\nAVANTAJLARI NELERD\u0130R?\n\n\u0130mplant uygulamas\u0131, di\u011fer geleneksel protez uygulamalar\u0131na g\u00f6re \u00e7ok daha iyi sonu\u00e7lar verir.\n\n-- Kom\u015fu di\u015flerin kesilmelerine gerek kalmaz, orijinal di\u015fler korunur.\n\n-- Kemik erimesini \u00f6nler.\n\n-- Daha iyi konu\u015fma, \u0131s\u0131rma ve \u00e7i\u011fneme fonksiyonu sa\u011flar.\n\n-- Daha estetiktir.\n\n-- Daha dayan\u0131kl\u0131d\u0131r.\n\n-- Rahat ve g\u00fcvenilir bir uygulamad\u0131r.\n\n-- Uzun vadede de\u011ferlendirildi\u011finde daha ekonomiktir.\n\nPek \u00e7o\u011fumuz, di\u015flerimizle ilgili bir sorun oldu\u011funu ancak \u00e7ok \u015fiddetli a\u011fr\u0131lar \u00e7ekti\u011fimizde kabul ederiz. Sebebi di\u015f hekimi korkusu ya da ekonomik kayg\u0131lar olabilir. Fakat sorun hi\u00e7bir zaman tek bir di\u015fle s\u0131n\u0131rl\u0131 kalmaz ve g\u00fcnler ge\u00e7tik\u00e7e hem di\u015f hekimi korkusu hem de ekonomik k\u00fclfet giderek artar. Yersiz korkulardan kurtulman\u0131n yolu ise d\u00fczenli di\u015f hekimi ziyaretleridir. Sorunlar\u0131n daha ba\u015f\u0131ndan tespit ve tedavi edilmesi ise \u00e7ok daha kolay ve ekonomiktir.\n\narpanetmedya.com'a katk\u0131lar\u0131 i\u00e7in te\u015fekk\u00fcrler.",
    "keywords": [
        "\u00e7ok",
        "protezleri",
        "bu",
        "\u00e7eneye",
        "tedavisi",
        "i\u0307mplant",
        "art\u0131k",
        "ise",
        "di\u015f",
        "hastan\u0131n",
        "daha",
        "kolay",
        "ve",
        "bir",
        "implant"
    ],
    "meta_keywords": [
        "implant di\u015f",
        "Ay\u015fe Y\u0131lmaz",
        "di\u015f esteti\u011fi",
        "tek di\u015f eksikli\u011fi",
        "Dental implantlar"
    ],
    "publish_date": null,
    "summary": "Di\u015f implantlar\u0131, kaybedilmi\u015f di\u015f k\u00f6k\u00fcn\u00fcn yerine yerle\u015ftirilen ve di\u015f k\u00f6k\u00fcn\u00fcn i\u015flevini yerine getirmesi beklenen titanyum vidalard\u0131r.\nProtez di\u015f, bu vidalar\u0131n \u00fczerine tak\u0131l\u0131r.\n\u0130mplant tedavisiyle do\u011fal di\u015f yap\u0131s\u0131na en yak\u0131n onar\u0131m\u0131 yapmak m\u00fcmk\u00fcn olur.\nD\u0130\u015e \u0130MPLANTLARINDA TEDAV\u0130 S\u00dcREC\u0130 NASIL OLUR?\nG\u00fcn\u00fcm\u00fczde implant tedavisinde gelinen son noktada art\u0131k hastalara ayn\u0131 g\u00fcn implant uygulan\u0131p protezleri yap\u0131labilmektedir.\nA\u011f\u0131zlar\u0131nda hi\u00e7 di\u015fi olmayan hastalarda alt \u00e7eneye ve \u00fcst \u00e7eneye 4\u2019er adet implant veya alt \u00e7eneye 4 adet \u00fcst \u00e7eneye ise 6 adet implant uygulanarak ayn\u0131 g\u00fcn i\u00e7inde sabit gecici protezleri yap\u0131labilmektedir.\nHatta hastan\u0131n kullanmakta oldu\u011fu hareketli protezleri var ise; bunlar\u0131 yeni yap\u0131lan implantlara uyarlayarak implantlar\u0131n kemikle kayna\u015fma s\u00fcresi olan 2-3 ay boyunca sabit ve ge\u00e7ici protez olarak kulland\u0131rabiliyoruz.\n2-3 ay sonra ise hastan\u0131n daimi protezleri yap\u0131lmaktad\u0131r.\nTek di\u015f eksikli\u011finde veya birden fazla di\u015f eksikli\u011finde de bu i\u015flem yap\u0131labilir.\nBazen travmaya veya ba\u015fka nedenlerden dolay\u0131 hastalar\u0131n \u00f6zellikle \u00f6n di\u015fleri \u00e7ekime gidebilmektedir.\nB\u00f6yle durumlarda implant tedavisi ile birlilte hastan\u0131n kendi di\u015fini ge\u00e7ici olarak kulland\u0131\u011f\u0131m\u0131z durumlar s\u00f6z konusu olabiliyor.\n\u0130mplant say\u0131s\u0131 eksik di\u015flerin say\u0131s\u0131na, hastan\u0131n ya\u015f\u0131na, hastan\u0131n kemik yap\u0131s\u0131na ve aks\u0131n\u0131n uzunlu\u011funa g\u00f6re belirlenir.\nB\u00f6ylece hasta implant\u0131n kemikle kayna\u015fma s\u00fcrecini beklerken di\u015fsizlik \u00e7ekmemekle birlikte sabit ge\u00e7ici (tak\u0131l\u0131p \u00e7\u0131kar\u0131lmayan) di\u015fler ile bekleme s\u00fcresini tamamlam\u0131\u015f olur.\n\u0130MPLANT TEDAV\u0130S\u0130 NASIL YAPILIR?\n\u0130mplant tedavisi lokal anestezi alt\u0131nda ve sadece tedavinin yap\u0131laca\u011f\u0131 b\u00f6lge uyu\u015fturularak yap\u0131l\u0131r.\n\u0130mplant\u0131n yerle\u015ftirilece\u011fi yerdeki di\u015f etine yap\u0131lacak ufak bir kesi ile birlikte bu i\u015f i\u00e7in \u00f6zel olarak geli\u015ftirilmi\u015f aletlerle kemikte k\u00fc\u00e7\u00fck bir oyuk a\u00e7\u0131l\u0131r ve bu oyu\u011fun i\u00e7ine implant yerle\u015ftirilerek sabitlenir.\n\u0130\u015flem sonunda di\u015f etinde a\u00e7\u0131lm\u0131\u015f olan kesi dikilerek kapat\u0131l\u0131r.\nBu i\u015flemlerin tamam\u0131, lokal anestezi alt\u0131ndaki hasta i\u00e7in herhangi bir zorlu\u011fu ve ac\u0131s\u0131 olmayan, k\u0131sa s\u00fcren bir cerrahi i\u015flemdir.\nOperasyondan sonra da hastalar\u0131n \u00f6nemli bir \u015fikayetleri olmaz.\nNadiren yanaklarda \u015fi\u015fme g\u00f6r\u00fclebilir.\nOlas\u0131 \u015fikayetlerin t\u00fcm\u00fc en fazla 1-2 g\u00fcn s\u00fcrer.\n\u0130MPLANTLARIN V\u00dcCUDA ZARAR VERME OLASILI\u011eI S\u00d6Z KONUSU MUDUR?\nBAZEN V\u00dcCUDUN KABUL ETMED\u0130\u011e\u0130 S\u00d6YLENT\u0130S\u0130 DO\u011eRU MUDUR?\n\u0130mplantlar titanyumdan yap\u0131lan, hafif, g\u00fc\u00e7l\u00fc ve v\u00fccut ile uyumlu materyallerdir.\nDolay\u0131s\u0131yla toksik olmamakla birlikte alerji riski yaratmazlar.\nFakat hastada titanyuma kar\u015f\u0131 allerji var ise implant yap\u0131m\u0131 endike de\u011fildir.\n\u0130mplantlar\u0131n markas\u0131, yap\u0131lan ortam\u0131n sterilizasyonu, yapan doktorun bu alandaki uzmanl\u0131\u011f\u0131 implant\u0131n kemikle kayna\u015fmas\u0131nda \u00f6nemli bir etkendir.\n\u0130MPLANTLAR UZUN \u00d6M\u00dcRL\u00dc M\u00dcD\u00dcR?\nA\u011f\u0131z i\u00e7inin ve di\u015flerin bak\u0131m\u0131 ne kadar iyi yap\u0131l\u0131rsa implantlar\u0131n \u00f6mr\u00fc de o denli uzun olur.\nAVANTAJLARI NELERD\u0130R?\n\u0130mplant uygulamas\u0131, di\u011fer geleneksel protez uygulamalar\u0131na g\u00f6re \u00e7ok daha iyi sonu\u00e7lar verir.\n-- Kom\u015fu di\u015flerin kesilmelerine gerek kalmaz, orijinal di\u015fler korunur.\n-- Kemik erimesini \u00f6nler.\n-- Daha iyi konu\u015fma, \u0131s\u0131rma ve \u00e7i\u011fneme fonksiyonu sa\u011flar.\n-- Daha estetiktir.\n-- Daha dayan\u0131kl\u0131d\u0131r.\n-- Rahat ve g\u00fcvenilir bir uygulamad\u0131r.\n-- Uzun vadede de\u011ferlendirildi\u011finde daha ekonomiktir.\nPek \u00e7o\u011fumuz, di\u015flerimizle ilgili bir sorun oldu\u011funu ancak \u00e7ok \u015fiddetli a\u011fr\u0131lar \u00e7ekti\u011fimizde kabul ederiz.\nSebebi di\u015f hekimi korkusu ya da ekonomik kayg\u0131lar olabilir.\nFakat sorun hi\u00e7bir zaman tek bir di\u015fle s\u0131n\u0131rl\u0131 kalmaz ve g\u00fcnler ge\u00e7tik\u00e7e hem di\u015f hekimi korkusu hem de ekonomik k\u00fclfet giderek artar.\nYersiz korkulardan kurtulman\u0131n yolu ise d\u00fczenli di\u015f hekimi ziyaretleridir.\nSorunlar\u0131n daha ba\u015f\u0131ndan tespit ve tedavi edilmesi ise \u00e7ok daha kolay ve ekonomiktir.\narpanetmedya.com'a katk\u0131lar\u0131 i\u00e7in te\u015fekk\u00fcrler.",
    "article_html": "",
    "meta_description": "G\u00fcn\u00fcm\u00fczde eksik di\u015flerin yerine konacak protez di\u015f uygulamalar\u0131nda kullan\u0131lan \u00e7ok de\u011fi\u015fik materyal ve \u00e7e\u015fitli y\u00f6ntemler var. Dental implantlar\u0131n do\u011fal di\u015f yap\u0131s\u0131na en uygun alternatif oldu\u011funu vurgulayan\u00a0A\u011f\u0131z, Di\u015f ve \u00c7ene Cerrahisi Uzman\u0131 Yrd. Do\u00e7. Dr. Ay\u015fe Y\u0131lmaz, implant uygulamas\u0131n\u0131n genellikle muayenehane...",
    "meta_lang": "tr"
}