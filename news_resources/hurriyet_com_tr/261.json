{
    "article_id": "e1b9973ad520324df63a4681f3911ce5.1590266018.6437223",
    "title": "'The Last Dance' i\u00e7in ne dediler?",
    "authors": [
        "Koray Durkal",
        "Kdurkal Hurriyet.Com.Tr"
    ],
    "canonical_link": "https://www.hurriyet.com.tr/sporarena/yazarlar/koray-durkal/the-last-dance-icin-ne-dediler-41523963",
    "url": "http://hurriyet.com.tr/sporarena/yazarlar/koray-durkal/the-last-dance-icin-ne-dediler-41523963",
    "top_img": "https://i4.hurimg.com/i/hurriyet/75/0x0/58b51c5118c77319b0e612a0.jpg",
    "meta_img": "https://i4.hurimg.com/i/hurriyet/75/0x0/58b51c5118c77319b0e612a0.jpg",
    "movies": [],
    "text": "Jordan\u2019l\u0131, Scottie Pippen\u2019l\u0131, Dennis Rodman\u2019l\u0131 efsane kadroyu izlemek i\u00e7in sabaha kar\u015f\u0131 ekran ba\u015f\u0131na ge\u00e7en, 90\u2019l\u0131 y\u0131llarda b\u00fcy\u00fcm\u00fc\u015f bir ku\u015fak i\u00e7in muhte\u015fem bir nostaljiydi. Peki, o b\u00fcy\u00fcl\u00fc d\u00fcnyan\u0131n perde arkas\u0131nda neler oluyordu? Michael Jordan ve arkada\u015flar\u0131n\u0131n hayatlar\u0131nda ne t\u00fcr dramlar ya\u015fan\u0131yordu? \u0130\u015fte t\u00fcm bu sorular\u0131n yan\u0131t\u0131n\u0131 y\u0131llar sonra bu belgeselde bulurken onlar hakk\u0131nda bug\u00fcne kadar asl\u0131nda pek de bir \u015fey bilmedi\u011fimizi g\u00f6rd\u00fck. Belgesel daha ilk g\u00fcnden itibaren polemikleri de beraberinde getirdi. Her b\u00f6l\u00fcm\u00fc ortalama 5,5 milyon ki\u015fi taraf\u0131ndan izlenen belgeselle birlikte kazanmak i\u00e7in arkada\u015flar\u0131n\u0131 hem fiziksel hem mental olarak zorlayan, yeri geldi\u011finde hakaretler edip k\u00fc\u00e7\u00fck d\u00fc\u015f\u00fcren Jordan\u2019\u0131n bir lider mi yoksa bir zorba m\u0131 oldu\u011fu tart\u0131\u015fmalar\u0131 ba\u015flad\u0131. Belgeselin, liderlik \u00fczerine bir ba\u015fyap\u0131t oldu\u011funu s\u00f6yleyenler de oldu, arkada\u015flar\u0131n\u0131 a\u015fa\u011f\u0131layarak zaferleri sanki tek ba\u015f\u0131na kazanm\u0131\u015f bir Jordan g\u00fczellemesinden ibaret oldu\u011funu savunanlar da. Hatta bu muhte\u015fem kadroyu kuran genel menajer Jerry Krause ile Jordan-Pippen ikilisi aras\u0131ndaki bitmeyen gerginli\u011fin sebeplerini de ilk kez bu belgeselle \u00f6\u011frendik. Horace Grant, Reggie Miller ve Toni Kukoc gibi pek \u00e7ok isim de belgesel yay\u0131nland\u0131ktan sonra Michael Jordan\u2019a tepki g\u00f6sterdi. Peki, spor d\u00fcnyas\u0131n\u0131n i\u00e7indeki \u00f6nemli isimler The Last Dance hakk\u0131nda neler d\u00fc\u015f\u00fcn\u00fcyor? Ben de merak etti\u011fim bu soruyu onlara sordum...\n\nCED\u0130 OSMAN: BU F\u0130LMDE KAZANMA HIRSINI G\u00d6RD\u00dcM\n\nHer b\u00f6l\u00fcm\u00fcn\u00fc ayr\u0131 bir heyecanla takip ettim. \u00dczerine \u00e7ok fazla \u015fey yaz\u0131ld\u0131, \u00e7izildi. Benim sporcu olarak orada g\u00f6rd\u00fc\u011f\u00fcm \u015fey kazanma h\u0131rs\u0131. Bunu anlayabiliyorum. Birlikte oynad\u0131\u011f\u0131 oyuncular i\u00e7in zor bir karakter Michael Jordan ama \u00e7ok kilit bir c\u00fcmle var belgeselde; \u201cKendim yapamayaca\u011f\u0131m herhangi bir \u015feyi tak\u0131m arkada\u015flar\u0131mdan istemedim\u201d diyor. Bu \u00e7ok \u00f6nemli mesela. Anlat\u0131rken bile o kazanma h\u0131rs\u0131n\u0131, iste\u011fini hissediyorsunuz. Bir de Michael Jordan sadece saha i\u00e7ini de\u011fil, basketbolun, hatta sporun ekonomisini de de\u011fi\u015ftirmi\u015f, bamba\u015fka seviyeye ta\u015f\u0131m\u0131\u015f bir insan. O y\u00fczden foto\u011fraf\u0131n b\u00fct\u00fcn\u00fcne bakmak laz\u0131m. Ben bu tip belgeselleri seviyorum. The Last Dance\u2019i de \u00e7ok sevdi\u011fimi s\u00f6yleyebilirim.\n\nARDA TURAN: TONI KUKOC'A HAKSIZLIK YAPILMI\u015e\n\nMichael Jordan\u2019\u0131n tarihin en iyisi oldu\u011funu d\u00fc\u015f\u00fcnen biri olarak yine ayn\u0131 fikirdeyim. Babas\u0131n\u0131n \u00f6l\u00fcm\u00fcn\u00fcn ve Utah\u2019taki pizza zehirlenmesi sonras\u0131 ya\u015fad\u0131\u011f\u0131 hastal\u0131\u011f\u0131n tam yans\u0131t\u0131lmad\u0131\u011f\u0131n\u0131 d\u00fc\u015f\u00fcn\u00fcyorum. Toni Kukoc\u2019a biraz haks\u0131zl\u0131k yap\u0131ld\u0131\u011f\u0131 fikrindeyim. Ayn\u0131 zamanda bir di\u011fer tak\u0131m arkada\u015f\u0131 Scottie Pippen da daha etkileyici g\u00f6sterilebilirdi. Her \u015feye ra\u011fmen tarihin en b\u00fcy\u00fck basketbolcusunun hayat\u0131 g\u00f6zler \u00f6n\u00fcne serilmi\u015f. Bug\u00fcne kadar izledi\u011fim en iyi spor belgeseliydi. Bittikten sonra ba\u015ftan ba\u015flay\u0131p hepsini yeniden izledim. En be\u011fendi\u011fim k\u0131sm\u0131 ise 1992 Olimpiyatlar\u0131\u2019ndaki ma\u00e7\u0131n anlat\u0131ld\u0131\u011f\u0131 b\u00f6l\u00fcmd\u00fc.\n\nB\u0130RKAN BATUK: BASKETBOLU SEVME NEDEN\u0130M\u0130Z\n\nBir ikon. Kesinlikle t\u00fcm d\u00fcnyan\u0131n bu oyunu sevme sebebi. Sahadaki kazanma iste\u011fini ve rekabet\u00e7i y\u00f6n\u00fcn\u00fc hi\u00e7bir \u015feyin etkilemesine izin vermeyen, hedefine ula\u015fabilmek ad\u0131na her t\u00fcrl\u00fc fedak\u00e2rl\u0131\u011f\u0131 yapmaya haz\u0131r bir sporcu. Son b\u00f6l\u00fcmde anlat\u0131ld\u0131\u011f\u0131 gibi sadece o \u2018an\u2019 da kalabilen ve o an\u0131n tad\u0131n\u0131 \u00e7\u0131karan bir sporcuydu. Hepsi bir yana kendisiyle tan\u0131\u015fm\u0131\u015f olman\u0131n ne denli b\u00fcy\u00fck bir olay oldu\u011funu The Last Dance sonras\u0131 \u00e7ok daha iyi anlad\u0131m, ne b\u00fcy\u00fck \u015fans.\n\nERG\u0130N ATAMAN: \u0130ZLED\u0130\u011e\u0130M EN \u0130Y\u0130 SPOR BELGESEL\u0130\n\nThe Last Dance hayat\u0131mda izledi\u011fim en iyi spor belgeseli. Her sporcunun, spor adam\u0131n\u0131n ve \u00f6zellikle sporseverin izlemesi gereken, sporun ba\u015far\u0131n\u0131n ruhunu en ince ayr\u0131nt\u0131s\u0131na kadar yans\u0131tan tarihteki en etkileyici spor belgeseli! Son bol\u00fcm\u00fc bitirdim ve \u00e7ok duyguland\u0131m. Gen\u00e7lik ve Spor Bakan\u0131 olsam bir \u015fekilde bu filmi t\u00fcm topluma izlettirecek bir form\u00fcl arard\u0131m. Topluma Survivor izlettirece\u011fimize bu belgeseli dizi halinde izlettirmeliyiz.\n\nBAHAR TOKSOY GUIDETTI: HEP EN \u0130Y\u0130S\u0130N\u0130 YAPMAYA \u00c7ALI\u015eMI\u015e\n\nFarkl\u0131 bir spor dal\u0131, farkl\u0131 bir d\u00f6nem ama izlerken insan kendinden o kadar \u015fey buluyor ki. Bence profesyonel sporcular izlerken \u00e7o\u011fu yerde empati kurabildiler. \u015eartlar ne olursa olsun kazanmay\u0131 d\u00fc\u015f\u00fcnmek, bir ad\u0131m geri atmamak, hep en iyisini yapmaya \u00e7al\u0131\u015fmak. Bunlar bir \u015fekilde her profesyonel sporcunun i\u00e7indeki duygular. Bir spor dal\u0131na damgas\u0131n\u0131 vurmu\u015f bir ismin hayat\u0131na, duygu d\u00fcnyas\u0131na bu kadar yak\u0131ndan bakabilmek, \u015fahit olabilmek \u00e7ok g\u00fczeldi\n\n----------------------------\n\nKobe Bryant'\u0131n e\u015fyalar\u0131 a\u00e7\u0131k art\u0131rmayla sat\u0131ld\u0131! El izine 75 bin dolar\n\n\u00dcnl\u00fc y\u0131ld\u0131z\u0131n forma ve ayakkab\u0131lar\u0131 da sat\u0131l\u0131rken, 202 bin dolar gelir elde edildi.\n\nBu y\u0131l helikopter kazas\u0131nda hayat\u0131n\u0131 kaybeden \u00fcnl\u00fc basketbolcu Kobe Bryant\u2019\u0131n e\u015fyalar\u0131 a\u00e7\u0131k art\u0131rmada sat\u0131ld\u0131. Efsane basketbolcunun formalar\u0131 ve el izinin oldu\u011fu tablo, rekor fiyatlara al\u0131c\u0131 buldu. Bryant\u2019\u0131n e\u015fyalar\u0131na toplamda 202 bin 590 dolar \u00f6dendi. En y\u00fcksek bedel, 75 bin dolarla, Kobe\u2019nin \u2018Grauman\u2019\u0131n \u00c7in Tiyatrosu\u2019nda b\u0131rakt\u0131\u011f\u0131 el izlerini ta\u015f\u0131yan tabloya verildi. Y\u0131ld\u0131z basketbolcunun 1999-2000 NBA finallerindeki formas\u0131 43 bin 750, 2006-2007 sezonu formas\u0131 22 bin 400 dolara al\u0131c\u0131 buldu. \u0130mzal\u0131 ayakkab\u0131lar ise 25 bin 600 dolara sat\u0131ld\u0131.",
    "keywords": [
        "ne",
        "\u00e7ok",
        "kadar",
        "bu",
        "spor",
        "dance",
        "dediler",
        "i\u00e7in",
        "oldu\u011funu",
        "ve",
        "bir",
        "bin",
        "en",
        "\u015fey"
    ],
    "meta_keywords": [
        "Jordan",
        "Arda Turan",
        "Ataman"
    ],
    "publish_date": null,
    "summary": "Jordan\u2019l\u0131, Scottie Pippen\u2019l\u0131, Dennis Rodman\u2019l\u0131 efsane kadroyu izlemek i\u00e7in sabaha kar\u015f\u0131 ekran ba\u015f\u0131na ge\u00e7en, 90\u2019l\u0131 y\u0131llarda b\u00fcy\u00fcm\u00fc\u015f bir ku\u015fak i\u00e7in muhte\u015fem bir nostaljiydi.\nPeki, o b\u00fcy\u00fcl\u00fc d\u00fcnyan\u0131n perde arkas\u0131nda neler oluyordu?\nMichael Jordan ve arkada\u015flar\u0131n\u0131n hayatlar\u0131nda ne t\u00fcr dramlar ya\u015fan\u0131yordu?\n\u0130\u015fte t\u00fcm bu sorular\u0131n yan\u0131t\u0131n\u0131 y\u0131llar sonra bu belgeselde bulurken onlar hakk\u0131nda bug\u00fcne kadar asl\u0131nda pek de bir \u015fey bilmedi\u011fimizi g\u00f6rd\u00fck.\nBelgesel daha ilk g\u00fcnden itibaren polemikleri de beraberinde getirdi.\nHer b\u00f6l\u00fcm\u00fc ortalama 5,5 milyon ki\u015fi taraf\u0131ndan izlenen belgeselle birlikte kazanmak i\u00e7in arkada\u015flar\u0131n\u0131 hem fiziksel hem mental olarak zorlayan, yeri geldi\u011finde hakaretler edip k\u00fc\u00e7\u00fck d\u00fc\u015f\u00fcren Jordan\u2019\u0131n bir lider mi yoksa bir zorba m\u0131 oldu\u011fu tart\u0131\u015fmalar\u0131 ba\u015flad\u0131.\nBelgeselin, liderlik \u00fczerine bir ba\u015fyap\u0131t oldu\u011funu s\u00f6yleyenler de oldu, arkada\u015flar\u0131n\u0131 a\u015fa\u011f\u0131layarak zaferleri sanki tek ba\u015f\u0131na kazanm\u0131\u015f bir Jordan g\u00fczellemesinden ibaret oldu\u011funu savunanlar da.\nHatta bu muhte\u015fem kadroyu kuran genel menajer Jerry Krause ile Jordan-Pippen ikilisi aras\u0131ndaki bitmeyen gerginli\u011fin sebeplerini de ilk kez bu belgeselle \u00f6\u011frendik.\nHorace Grant, Reggie Miller ve Toni Kukoc gibi pek \u00e7ok isim de belgesel yay\u0131nland\u0131ktan sonra Michael Jordan\u2019a tepki g\u00f6sterdi.\nPeki, spor d\u00fcnyas\u0131n\u0131n i\u00e7indeki \u00f6nemli isimler The Last Dance hakk\u0131nda neler d\u00fc\u015f\u00fcn\u00fcyor?\nBen de merak etti\u011fim bu soruyu onlara sordum...CED\u0130 OSMAN: BU F\u0130LMDE KAZANMA HIRSINI G\u00d6RD\u00dcMHer b\u00f6l\u00fcm\u00fcn\u00fc ayr\u0131 bir heyecanla takip ettim.\n\u00dczerine \u00e7ok fazla \u015fey yaz\u0131ld\u0131, \u00e7izildi.\nBenim sporcu olarak orada g\u00f6rd\u00fc\u011f\u00fcm \u015fey kazanma h\u0131rs\u0131.\nBirlikte oynad\u0131\u011f\u0131 oyuncular i\u00e7in zor bir karakter Michael Jordan ama \u00e7ok kilit bir c\u00fcmle var belgeselde; \u201cKendim yapamayaca\u011f\u0131m herhangi bir \u015feyi tak\u0131m arkada\u015flar\u0131mdan istemedim\u201d diyor.\nBu \u00e7ok \u00f6nemli mesela.\nAnlat\u0131rken bile o kazanma h\u0131rs\u0131n\u0131, iste\u011fini hissediyorsunuz.\nBir de Michael Jordan sadece saha i\u00e7ini de\u011fil, basketbolun, hatta sporun ekonomisini de de\u011fi\u015ftirmi\u015f, bamba\u015fka seviyeye ta\u015f\u0131m\u0131\u015f bir insan.\nO y\u00fczden foto\u011fraf\u0131n b\u00fct\u00fcn\u00fcne bakmak laz\u0131m.\nBen bu tip belgeselleri seviyorum.\nThe Last Dance\u2019i de \u00e7ok sevdi\u011fimi s\u00f6yleyebilirim.\nARDA TURAN: TONI KUKOC'A HAKSIZLIK YAPILMI\u015eMichael Jordan\u2019\u0131n tarihin en iyisi oldu\u011funu d\u00fc\u015f\u00fcnen biri olarak yine ayn\u0131 fikirdeyim.\nBabas\u0131n\u0131n \u00f6l\u00fcm\u00fcn\u00fcn ve Utah\u2019taki pizza zehirlenmesi sonras\u0131 ya\u015fad\u0131\u011f\u0131 hastal\u0131\u011f\u0131n tam yans\u0131t\u0131lmad\u0131\u011f\u0131n\u0131 d\u00fc\u015f\u00fcn\u00fcyorum.\nToni Kukoc\u2019a biraz haks\u0131zl\u0131k yap\u0131ld\u0131\u011f\u0131 fikrindeyim.\nAyn\u0131 zamanda bir di\u011fer tak\u0131m arkada\u015f\u0131 Scottie Pippen da daha etkileyici g\u00f6sterilebilirdi.\nHer \u015feye ra\u011fmen tarihin en b\u00fcy\u00fck basketbolcusunun hayat\u0131 g\u00f6zler \u00f6n\u00fcne serilmi\u015f.\nBug\u00fcne kadar izledi\u011fim en iyi spor belgeseliydi.\nBittikten sonra ba\u015ftan ba\u015flay\u0131p hepsini yeniden izledim.\nEn be\u011fendi\u011fim k\u0131sm\u0131 ise 1992 Olimpiyatlar\u0131\u2019ndaki ma\u00e7\u0131n anlat\u0131ld\u0131\u011f\u0131 b\u00f6l\u00fcmd\u00fc.\nB\u0130RKAN BATUK: BASKETBOLU SEVME NEDEN\u0130M\u0130ZBir ikon.\nKesinlikle t\u00fcm d\u00fcnyan\u0131n bu oyunu sevme sebebi.\nSahadaki kazanma iste\u011fini ve rekabet\u00e7i y\u00f6n\u00fcn\u00fc hi\u00e7bir \u015feyin etkilemesine izin vermeyen, hedefine ula\u015fabilmek ad\u0131na her t\u00fcrl\u00fc fedak\u00e2rl\u0131\u011f\u0131 yapmaya haz\u0131r bir sporcu.\nSon b\u00f6l\u00fcmde anlat\u0131ld\u0131\u011f\u0131 gibi sadece o \u2018an\u2019 da kalabilen ve o an\u0131n tad\u0131n\u0131 \u00e7\u0131karan bir sporcuydu.\nHepsi bir yana kendisiyle tan\u0131\u015fm\u0131\u015f olman\u0131n ne denli b\u00fcy\u00fck bir olay oldu\u011funu The Last Dance sonras\u0131 \u00e7ok daha iyi anlad\u0131m, ne b\u00fcy\u00fck \u015fans.\nERG\u0130N ATAMAN: \u0130ZLED\u0130\u011e\u0130M EN \u0130Y\u0130 SPOR BELGESEL\u0130The Last Dance hayat\u0131mda izledi\u011fim en iyi spor belgeseli.\nHer sporcunun, spor adam\u0131n\u0131n ve \u00f6zellikle sporseverin izlemesi gereken, sporun ba\u015far\u0131n\u0131n ruhunu en ince ayr\u0131nt\u0131s\u0131na kadar yans\u0131tan tarihteki en etkileyici spor belgeseli!\nSon bol\u00fcm\u00fc bitirdim ve \u00e7ok duyguland\u0131m.\nGen\u00e7lik ve Spor Bakan\u0131 olsam bir \u015fekilde bu filmi t\u00fcm topluma izlettirecek bir form\u00fcl arard\u0131m.\nTopluma Survivor izlettirece\u011fimize bu belgeseli dizi halinde izlettirmeliyiz.\nBAHAR TOKSOY GUIDETTI: HEP EN \u0130Y\u0130S\u0130N\u0130 YAPMAYA \u00c7ALI\u015eMI\u015eFarkl\u0131 bir spor dal\u0131, farkl\u0131 bir d\u00f6nem ama izlerken insan kendinden o kadar \u015fey buluyor ki.\nBence profesyonel sporcular izlerken \u00e7o\u011fu yerde empati kurabildiler.\n\u015eartlar ne olursa olsun kazanmay\u0131 d\u00fc\u015f\u00fcnmek, bir ad\u0131m geri atmamak, hep en iyisini yapmaya \u00e7al\u0131\u015fmak.\nBunlar bir \u015fekilde her profesyonel sporcunun i\u00e7indeki duygular.\nBir spor dal\u0131na damgas\u0131n\u0131 vurmu\u015f bir ismin hayat\u0131na, duygu d\u00fcnyas\u0131na bu kadar yak\u0131ndan bakabilmek, \u015fahit olabilmek \u00e7ok g\u00fczeldi----------------------------Kobe Bryant'\u0131n e\u015fyalar\u0131 a\u00e7\u0131k art\u0131rmayla sat\u0131ld\u0131!\nEl izine 75 bin dolar\u00dcnl\u00fc y\u0131ld\u0131z\u0131n forma ve ayakkab\u0131lar\u0131 da sat\u0131l\u0131rken, 202 bin dolar gelir elde edildi.\nBu y\u0131l helikopter kazas\u0131nda hayat\u0131n\u0131 kaybeden \u00fcnl\u00fc basketbolcu Kobe Bryant\u2019\u0131n e\u015fyalar\u0131 a\u00e7\u0131k art\u0131rmada sat\u0131ld\u0131.\nEfsane basketbolcunun formalar\u0131 ve el izinin oldu\u011fu tablo, rekor fiyatlara al\u0131c\u0131 buldu.\nBryant\u2019\u0131n e\u015fyalar\u0131na toplamda 202 bin 590 dolar \u00f6dendi.\nEn y\u00fcksek bedel, 75 bin dolarla, Kobe\u2019nin \u2018Grauman\u2019\u0131n \u00c7in Tiyatrosu\u2019nda b\u0131rakt\u0131\u011f\u0131 el izlerini ta\u015f\u0131yan tabloya verildi.\nY\u0131ld\u0131z basketbolcunun 1999-2000 NBA finallerindeki formas\u0131 43 bin 750, 2006-2007 sezonu formas\u0131 22 bin 400 dolara al\u0131c\u0131 buldu.\n\u0130mzal\u0131 ayakkab\u0131lar ise 25 bin 600 dolara sat\u0131ld\u0131.",
    "article_html": "",
    "meta_description": "Basketbolun gelmi\u015f ge\u00e7mi\u015f 1 numaral\u0131 oyuncusu Michael Jordan\u2019\u0131n 1990-1998 y\u0131llar\u0131 aras\u0131nda Chicago Bulls ile 6 \u015fampiyonlu\u011fa gidi\u015f \u00f6yk\u00fcs\u00fcn\u00fc anlatan The Last Dance belgeseli t\u00fcm d\u00fcnyada b\u00fcy\u00fck yank\u0131 uyand\u0131rd\u0131.",
    "meta_lang": "tr"
}