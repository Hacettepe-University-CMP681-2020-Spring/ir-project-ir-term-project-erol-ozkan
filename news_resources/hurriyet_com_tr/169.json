{
    "article_id": "ab95310f92dec7a0d058c8dec4f1be08.1590265850.6373706",
    "title": "Son dakika haberler... HES kodu kullan\u0131ma a\u00e7\u0131ld\u0131",
    "authors": [],
    "canonical_link": "https://www.hurriyet.com.tr/gundem/son-dakika-haberler-hes-kodu-kullanima-acildi-41522507",
    "url": "http://hurriyet.com.tr/gundem/son-dakika-haberler-hes-kodu-kullanima-acildi-41522507",
    "top_img": "https://i4.hurimg.com/i/hurriyet/75/0x0/5ec6332767b0a918b0bad329.jpg",
    "meta_img": "https://i4.hurimg.com/i/hurriyet/75/0x0/5ec6332767b0a918b0bad329.jpg",
    "movies": [],
    "text": "Yeni tip koronavir\u00fcs (Kovid-19) ile m\u00fccadele kapsam\u0131nda, vatanda\u015flar\u0131n b\u00f6lgelerindeki risk durumlar\u0131na bakabilmelerine ve kendi sa\u011fl\u0131klar\u0131n\u0131 takip edebilmelerine imkan tan\u0131yan \"Hayat Eve S\u0131\u011far\" (HES) mobil uygulamas\u0131 g\u00fcncellenerek, seyahatlerde kullan\u0131lacak HES kodu eklendi.\n\nK\u0131sa bir s\u00fcre \u00f6nce Hayat Eve S\u0131\u011far uygulamas\u0131 ile koronavir\u00fcs kontrol ve takibini vatanda\u015flar\u0131n hizmetine sunan Sa\u011fl\u0131k Bakanl\u0131\u011f\u0131, kontroll\u00fc sosyal hayat i\u00e7in \"HES\" kodu uygulamas\u0131n\u0131 ba\u015flatt\u0131.\n\n\u015eehirler aras\u0131 seyahatlerde, i\u015f yerlerinde ve bireysel ileti\u015fim gerektiren t\u00fcm kamusal mekanlarda kullan\u0131lmaya ba\u015flanacak HES kodu ile vatanda\u015flar\u0131n kontroll\u00fc sosyal hayatta g\u00fcvenli\u011fi en \u00fcst d\u00fczeye \u00e7\u0131kar\u0131lacak.\n\n\n\n\n\nHES KODU NED\u0130R?\n\nHES kodu, kontroll\u00fc sosyal hayat kapsam\u0131nda, vatanda\u015flar\u0131n \u015fehirler aras\u0131 yolculuklar\u0131nda, kurum ziyaretlerinde ya da bireysel ileti\u015fim gerektiren kamusal alanlarda Kovid-19 a\u00e7\u0131s\u0131ndan herhangi bir risk ta\u015f\u0131y\u0131p ta\u015f\u0131mad\u0131\u011f\u0131n\u0131 g\u00fcvenli \u015fekilde payla\u015fmas\u0131na ve salg\u0131n\u0131n takibine yarayan bir uygulama olacak.\n\nKod, \u00f6ncelikle seyahatlerde kullan\u0131lacak. Vatanda\u015flar, t\u00fcm ula\u015f\u0131m s\u00fcre\u00e7lerinde Hayat Eve S\u0131\u011far Mobil Uygulamas\u0131 \u00fczerinden ya da k\u0131sa mesaj yoluyla HES kodu alacak. HES kodu, bilet al\u0131n\u0131rken ilgili seyahat firmas\u0131 ile payla\u015f\u0131lacak, b\u00f6ylece t\u00fcm yolcular\u0131n Kovid-19 riski ta\u015f\u0131y\u0131p ta\u015f\u0131mad\u0131\u011f\u0131 sorgulanabilecek ve riskli ki\u015filerin seyahati onaylanmayacak.\n\nUygulama \u00f6ncelikle seyahatlerde kullan\u0131lmaya ba\u015flansa da k\u0131sa s\u00fcre i\u00e7erisinde i\u015f yerleri, muayenehaneler, kurum ziyaretleri gibi bir\u00e7ok alanda yayg\u0131nla\u015ft\u0131r\u0131lacak.\n\n\n\n\n\nHES KODU NASIL ALINACAK?\n\nHES kodu, \"Hayat Eve S\u0131\u011far\" mobil uygulamas\u0131 \u00fczerinden \"HES kodu i\u015flemleri\" b\u00f6l\u00fcm\u00fcne girilerek al\u0131nabilecek. Ard\u0131ndan \"HES kodu olu\u015ftur\" butonuna t\u0131klanacak ve kod kullan\u0131m s\u00fcresi se\u00e7ilecek ve kod olu\u015fturulacak.\n\nUygulamada kod \u00fcretimi, \u00fcretilen kodun s\u00fcre ile k\u0131s\u0131tlanmas\u0131, payla\u015f\u0131lmas\u0131, silinmesi gibi t\u00fcm y\u00f6netim, vatanda\u015flar\u0131n kendi kontrol\u00fcnde olacak. Vatanda\u015flar, Hayat Eve S\u0131\u011far uygulamas\u0131 \u00fczerinden diledi\u011fi say\u0131da kod \u00fcretebilecek. Hangi kodu, hangi kurumla payla\u015ft\u0131\u011f\u0131n\u0131n listesini g\u00f6r\u00fcnt\u00fcleyebilecek, dilerse iptal edebilecek ya da yetkilerini kald\u0131rabilecek.\n\nHES kodu ayr\u0131ca SMS y\u00f6ntemiyle de al\u0131nabilecek. K\u0131sa mesaj ile HES kodu almak i\u00e7in, HES yaz\u0131p aralar\u0131nda bo\u015fluk b\u0131rak\u0131larak s\u0131ras\u0131yla, T.C. kimlik\n\nnumaras\u0131, T.C. kimlik seri numaras\u0131n\u0131n son 4 hanesi ve payla\u015f\u0131m s\u00fcresi (g\u00fcn say\u0131s\u0131 olarak) yaz\u0131lacak ve 2023'e SMS olarak at\u0131labilecek. Payla\u015f\u0131m s\u00fcresinin belirtilmemesi halinde kodun s\u00fcresi 1 y\u0131l ile s\u0131n\u0131rland\u0131r\u0131lacak. (K\u0131sa mesaj \u00f6rne\u011fi: HES 1234567890 1234 15. Bu \u015fekilde mesaj at\u0131ld\u0131\u011f\u0131nda kod 15 g\u00fcn ge\u00e7erli olacak.)\n\nSeyahat firmas\u0131, HES kodu ile ki\u015finin sa\u011fl\u0131k durumunu sorgulayacak, risk olmas\u0131 halinde seyahat onaylanmayacak. Seyahat s\u0131ras\u0131nda herhangi bir risk ta\u015f\u0131mayan ancak sonradan risk durumu olu\u015fan ki\u015filer olursa, temas mesafesinde kabul edilen ki\u015filerle ileti\u015fime ge\u00e7ilerek sa\u011fl\u0131k ve rehberlik hizmeti sa\u011flanacak.\n\n\"Hayat Eve S\u0131\u011far\" uygulamas\u0131, Play Store ve App Store \u00fczerinden cep telefonlar\u0131na \u00fccretsiz indiriliyor.\n\nHES KODUNUN G\u00dcVENL\u0130\u011e\u0130\n\nHES kodlar\u0131 tamamen ki\u015fiye \u00f6zel \u00fcretilmi\u015f tekil kodlardan olu\u015facak. HES kodunun kontrol\u00fc ve y\u00f6netimi tamamen vatanda\u015f\u0131n elinde olacak. T.C. kimlik numaras\u0131 gibi de\u011fi\u015fmeyen bir numara yerine kimse taraf\u0131ndan bilinmeyen, her payla\u015f\u0131ma \u00f6zel farkl\u0131 kodlar olu\u015fturulmas\u0131 kodu g\u00fcvenli k\u0131lacak. Ayr\u0131ca vatanda\u015flar, HES kodu sayesinde kimlik numaras\u0131 gibi ki\u015fisel bir veriyi ba\u015fkas\u0131yla payla\u015fmak zorunda kalmayacak.\n\nHES kodu bug\u00fcnden itibaren Hayat Eve S\u0131\u011far uygulamas\u0131ndan al\u0131nabilecek.\n\n\u0130\u015e YERLER\u0130 \u0130\u00c7\u0130N \u00d6ZEL UYGULAMA\n\n\u0130\u015f yerleri i\u00e7in puanlama sistemi de uygulamada yer alacak. Hayat Eve S\u0131\u011far mobil uygulamas\u0131 \u00fczerinden, vatanda\u015flar, i\u015f yerlerini Bilim Kurulunun haz\u0131rlad\u0131\u011f\u0131 rehberle uyum derecesini puanlayabilecek. Uygulama ile vatanda\u015flar hem kurallara uyum sa\u011flayan hem de denetleyen ki\u015fi konumunda olacak.",
    "keywords": [
        "dakika",
        "a\u00e7\u0131ld\u0131",
        "s\u0131\u011far",
        "son",
        "\u00fczerinden",
        "haberler",
        "uygulamas\u0131",
        "ve",
        "kodu",
        "ile",
        "bir",
        "kullan\u0131ma",
        "hayat",
        "eve",
        "hes"
    ],
    "meta_keywords": [
        "hes kodu",
        "hayat eve s\u0131\u011far",
        "uygulama",
        "Hayat Eve S\u0131\u011far"
    ],
    "publish_date": null,
    "summary": "Yeni tip koronavir\u00fcs (Kovid-19) ile m\u00fccadele kapsam\u0131nda, vatanda\u015flar\u0131n b\u00f6lgelerindeki risk durumlar\u0131na bakabilmelerine ve kendi sa\u011fl\u0131klar\u0131n\u0131 takip edebilmelerine imkan tan\u0131yan \"Hayat Eve S\u0131\u011far\" (HES) mobil uygulamas\u0131 g\u00fcncellenerek, seyahatlerde kullan\u0131lacak HES kodu eklendi.\nK\u0131sa bir s\u00fcre \u00f6nce Hayat Eve S\u0131\u011far uygulamas\u0131 ile koronavir\u00fcs kontrol ve takibini vatanda\u015flar\u0131n hizmetine sunan Sa\u011fl\u0131k Bakanl\u0131\u011f\u0131, kontroll\u00fc sosyal hayat i\u00e7in \"HES\" kodu uygulamas\u0131n\u0131 ba\u015flatt\u0131.\n\u015eehirler aras\u0131 seyahatlerde, i\u015f yerlerinde ve bireysel ileti\u015fim gerektiren t\u00fcm kamusal mekanlarda kullan\u0131lmaya ba\u015flanacak HES kodu ile vatanda\u015flar\u0131n kontroll\u00fc sosyal hayatta g\u00fcvenli\u011fi en \u00fcst d\u00fczeye \u00e7\u0131kar\u0131lacak.\nHES KODU NED\u0130R?\nHES kodu, kontroll\u00fc sosyal hayat kapsam\u0131nda, vatanda\u015flar\u0131n \u015fehirler aras\u0131 yolculuklar\u0131nda, kurum ziyaretlerinde ya da bireysel ileti\u015fim gerektiren kamusal alanlarda Kovid-19 a\u00e7\u0131s\u0131ndan herhangi bir risk ta\u015f\u0131y\u0131p ta\u015f\u0131mad\u0131\u011f\u0131n\u0131 g\u00fcvenli \u015fekilde payla\u015fmas\u0131na ve salg\u0131n\u0131n takibine yarayan bir uygulama olacak.\nKod, \u00f6ncelikle seyahatlerde kullan\u0131lacak.\nVatanda\u015flar, t\u00fcm ula\u015f\u0131m s\u00fcre\u00e7lerinde Hayat Eve S\u0131\u011far Mobil Uygulamas\u0131 \u00fczerinden ya da k\u0131sa mesaj yoluyla HES kodu alacak.\nHES kodu, bilet al\u0131n\u0131rken ilgili seyahat firmas\u0131 ile payla\u015f\u0131lacak, b\u00f6ylece t\u00fcm yolcular\u0131n Kovid-19 riski ta\u015f\u0131y\u0131p ta\u015f\u0131mad\u0131\u011f\u0131 sorgulanabilecek ve riskli ki\u015filerin seyahati onaylanmayacak.\nUygulama \u00f6ncelikle seyahatlerde kullan\u0131lmaya ba\u015flansa da k\u0131sa s\u00fcre i\u00e7erisinde i\u015f yerleri, muayenehaneler, kurum ziyaretleri gibi bir\u00e7ok alanda yayg\u0131nla\u015ft\u0131r\u0131lacak.\nHES KODU NASIL ALINACAK?\nHES kodu, \"Hayat Eve S\u0131\u011far\" mobil uygulamas\u0131 \u00fczerinden \"HES kodu i\u015flemleri\" b\u00f6l\u00fcm\u00fcne girilerek al\u0131nabilecek.\nArd\u0131ndan \"HES kodu olu\u015ftur\" butonuna t\u0131klanacak ve kod kullan\u0131m s\u00fcresi se\u00e7ilecek ve kod olu\u015fturulacak.\nUygulamada kod \u00fcretimi, \u00fcretilen kodun s\u00fcre ile k\u0131s\u0131tlanmas\u0131, payla\u015f\u0131lmas\u0131, silinmesi gibi t\u00fcm y\u00f6netim, vatanda\u015flar\u0131n kendi kontrol\u00fcnde olacak.\nVatanda\u015flar, Hayat Eve S\u0131\u011far uygulamas\u0131 \u00fczerinden diledi\u011fi say\u0131da kod \u00fcretebilecek.\nHangi kodu, hangi kurumla payla\u015ft\u0131\u011f\u0131n\u0131n listesini g\u00f6r\u00fcnt\u00fcleyebilecek, dilerse iptal edebilecek ya da yetkilerini kald\u0131rabilecek.\nHES kodu ayr\u0131ca SMS y\u00f6ntemiyle de al\u0131nabilecek.\nK\u0131sa mesaj ile HES kodu almak i\u00e7in, HES yaz\u0131p aralar\u0131nda bo\u015fluk b\u0131rak\u0131larak s\u0131ras\u0131yla, T.C.\nkimliknumaras\u0131, T.C.\nkimlik seri numaras\u0131n\u0131n son 4 hanesi ve payla\u015f\u0131m s\u00fcresi (g\u00fcn say\u0131s\u0131 olarak) yaz\u0131lacak ve 2023'e SMS olarak at\u0131labilecek.\nPayla\u015f\u0131m s\u00fcresinin belirtilmemesi halinde kodun s\u00fcresi 1 y\u0131l ile s\u0131n\u0131rland\u0131r\u0131lacak.\n(K\u0131sa mesaj \u00f6rne\u011fi: HES 1234567890 1234 15.\nBu \u015fekilde mesaj at\u0131ld\u0131\u011f\u0131nda kod 15 g\u00fcn ge\u00e7erli olacak.)\nSeyahat firmas\u0131, HES kodu ile ki\u015finin sa\u011fl\u0131k durumunu sorgulayacak, risk olmas\u0131 halinde seyahat onaylanmayacak.\nSeyahat s\u0131ras\u0131nda herhangi bir risk ta\u015f\u0131mayan ancak sonradan risk durumu olu\u015fan ki\u015filer olursa, temas mesafesinde kabul edilen ki\u015filerle ileti\u015fime ge\u00e7ilerek sa\u011fl\u0131k ve rehberlik hizmeti sa\u011flanacak.\n\"Hayat Eve S\u0131\u011far\" uygulamas\u0131, Play Store ve App Store \u00fczerinden cep telefonlar\u0131na \u00fccretsiz indiriliyor.\nHES KODUNUN G\u00dcVENL\u0130\u011e\u0130HES kodlar\u0131 tamamen ki\u015fiye \u00f6zel \u00fcretilmi\u015f tekil kodlardan olu\u015facak.\nHES kodunun kontrol\u00fc ve y\u00f6netimi tamamen vatanda\u015f\u0131n elinde olacak.\nkimlik numaras\u0131 gibi de\u011fi\u015fmeyen bir numara yerine kimse taraf\u0131ndan bilinmeyen, her payla\u015f\u0131ma \u00f6zel farkl\u0131 kodlar olu\u015fturulmas\u0131 kodu g\u00fcvenli k\u0131lacak.\nAyr\u0131ca vatanda\u015flar, HES kodu sayesinde kimlik numaras\u0131 gibi ki\u015fisel bir veriyi ba\u015fkas\u0131yla payla\u015fmak zorunda kalmayacak.\nHES kodu bug\u00fcnden itibaren Hayat Eve S\u0131\u011far uygulamas\u0131ndan al\u0131nabilecek.\n\u0130\u015e YERLER\u0130 \u0130\u00c7\u0130N \u00d6ZEL UYGULAMA\u0130\u015f yerleri i\u00e7in puanlama sistemi de uygulamada yer alacak.\nHayat Eve S\u0131\u011far mobil uygulamas\u0131 \u00fczerinden, vatanda\u015flar, i\u015f yerlerini Bilim Kurulunun haz\u0131rlad\u0131\u011f\u0131 rehberle uyum derecesini puanlayabilecek.\nUygulama ile vatanda\u015flar hem kurallara uyum sa\u011flayan hem de denetleyen ki\u015fi konumunda olacak.",
    "article_html": "",
    "meta_description": "Son Dakika Haberleri \u0130nternet - Seyahat izni i\u00e7in gereken kod Hayat Eve S\u0131\u011far uygulamas\u0131ndan temin edilmeye ba\u015fland\u0131. Bakan Koca, d\u00fcn yapt\u0131\u011f\u0131 a\u00e7\u0131klamada Uygulamaya \u00f6ncelikle \u015fehirleraras\u0131 ula\u015f\u0131mda ge\u00e7iyoruz. Mobil uygulama \u00fczerinden alaca\u011f\u0131n\u0131z kodu kullanarak u\u00e7ak ve tren seyahati yapabileceksiniz. Seyahatlerde...",
    "meta_lang": "tr"
}