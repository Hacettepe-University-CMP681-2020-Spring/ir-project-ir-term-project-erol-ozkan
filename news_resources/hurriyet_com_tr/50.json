{
    "article_id": "6aa468652bd3251c1c31106400651de2.1590265649.7520955",
    "title": "\u0130l il bayram namaz\u0131 saatleri: \u0130stanbul'da bayram namaz\u0131 (ku\u015fluk-duha) saat ka\u00e7ta?",
    "authors": [],
    "canonical_link": "https://www.hurriyet.com.tr/galeri-istanbulda-bayram-namazi-duha-namazi-saat-kacta-il-il-duha-namazi-saatleri-41524159",
    "url": "http://hurriyet.com.tr/galeri-istanbulda-bayram-namazi-duha-namazi-saat-kacta-il-il-duha-namazi-saatleri-41524159",
    "top_img": "https://i4.hurimg.com/i/hurriyet/75/0x0/5ec8f9cfc03c0e171ccd9623.jpg",
    "meta_img": "https://i4.hurimg.com/i/hurriyet/75/0x0/5ec8f9cfc03c0e171ccd9623.jpg",
    "movies": [],
    "text": "\"\u015e\u00fcphesiz bu heyecan\u0131n ba\u015flang\u0131\u00e7 vakti de bayram namaz\u0131d\u0131r. Ancak hepimizin bildi\u011fi gibi bir salg\u0131n sebebiyle zor ve \u00e7ok hassas zamanlardan ge\u00e7mekteyiz. Bu sebeple \u00fcz\u00fclerek ifade etmeliyim ki; camilerimizde bayram namaz\u0131 k\u0131lamayaca\u011f\u0131z. \u00c7\u00fcnk\u00fc y\u00fcce dinimiz \u0130slam'a g\u00f6re insan hayat\u0131 ve sa\u011fl\u0131\u011f\u0131 her \u015feyden daha \u00f6nemli ve daha \u00f6nceliklidir. Ancak camilerimizden uzak kalman\u0131n h\u00fczn\u00fcn\u00fc bir nebze azaltmak maksad\u0131yla, bayram\u0131n ilk g\u00fcn\u00fcnde her ilimizin kendi bayram namaz\u0131 vaktinde, minarelerimizden bayram g\u00fcnlerinin \u015fi\u00e2r\u0131ndan olan tekbirler y\u00fckselecektir. Bayram\u0131n ger\u00e7ek manas\u0131n\u0131 anlamaya, y\u00fcreklerimizi ayn\u0131 duyguda bulu\u015fturmaya ve beraberce daha g\u00fczel bir hayat in\u015fa etmeye dair Ankara'da bayram hutbesi irad edece\u011fim in\u015fallah. Dolay\u0131s\u0131yla mevcut \u015fartlarda bayram co\u015fkusunu en g\u00fczel \u015fekilde ya\u015fayabilmek i\u00e7in evlerimizde aile fertlerimiz ve \u00f6zellikle \u00e7ocuklar\u0131m\u0131zla beraber t\u0131pk\u0131 \u00f6nceki bayramlarda oldu\u011fu gibi t\u00fcm haz\u0131rl\u0131klar\u0131m\u0131z\u0131 yapal\u0131m. Sabah namaz\u0131n\u0131n ard\u0131ndan g\u00fcne\u015fin y\u00fckseldi\u011fi bayram namaz\u0131 vaktine kadar heyecanla, dualarla, zikirlerle bekleyelim. Minarelerden okunan tekbirlere e\u015flik ederek bayram sevincine ve co\u015fkusuna kat\u0131lal\u0131m. Diyanet TV'nin ve bir\u00e7ok televizyon kanal\u0131n\u0131n sabah 6'dan itibaren canl\u0131 yay\u0131nlayaca\u011f\u0131 bayram hutbesini dinleyelim. Dileyen evinde bayram namaz\u0131n\u0131, dileyen de nafile niyetiyle iki ya da d\u00f6rt rekat ku\u015fluk namaz\u0131 k\u0131labilir. B\u00f6ylece bayram namaz\u0131 vaktinin bereketinden ve bayram\u0131n g\u00fczelli\u011finden ailemizle beraber en iyi \u015fekilde istifade edelim. \u015eimdiden bayram\u0131n\u0131z\u0131 tebrik ediyor, bu bayram\u0131n h\u00fcz\u00fcnl\u00fc g\u00f6n\u00fcllerin sevince d\u00f6n\u00fc\u015fmesine vesile olmas\u0131n\u0131 y\u00fcce Rabbimizden niyaz ediyorum.\"",
    "keywords": [
        "il",
        "bu",
        "namaz\u0131",
        "sabah",
        "y\u00fcce",
        "saat",
        "i\u0307l",
        "daha",
        "bayram",
        "bayram\u0131n",
        "saatleri",
        "ve",
        "bir",
        "ku\u015flukduha",
        "\u015fekilde",
        "i\u0307stanbulda",
        "ka\u00e7ta"
    ],
    "meta_keywords": [
        "\u0130stanbul'da bayram namaz\u0131",
        "duha namaz\u0131",
        "SeoHaber",
        "icerikhaber"
    ],
    "publish_date": null,
    "summary": "\"\u015e\u00fcphesiz bu heyecan\u0131n ba\u015flang\u0131\u00e7 vakti de bayram namaz\u0131d\u0131r.\nAncak hepimizin bildi\u011fi gibi bir salg\u0131n sebebiyle zor ve \u00e7ok hassas zamanlardan ge\u00e7mekteyiz.\nBu sebeple \u00fcz\u00fclerek ifade etmeliyim ki; camilerimizde bayram namaz\u0131 k\u0131lamayaca\u011f\u0131z.\n\u00c7\u00fcnk\u00fc y\u00fcce dinimiz \u0130slam'a g\u00f6re insan hayat\u0131 ve sa\u011fl\u0131\u011f\u0131 her \u015feyden daha \u00f6nemli ve daha \u00f6nceliklidir.\nAncak camilerimizden uzak kalman\u0131n h\u00fczn\u00fcn\u00fc bir nebze azaltmak maksad\u0131yla, bayram\u0131n ilk g\u00fcn\u00fcnde her ilimizin kendi bayram namaz\u0131 vaktinde, minarelerimizden bayram g\u00fcnlerinin \u015fi\u00e2r\u0131ndan olan tekbirler y\u00fckselecektir.\nBayram\u0131n ger\u00e7ek manas\u0131n\u0131 anlamaya, y\u00fcreklerimizi ayn\u0131 duyguda bulu\u015fturmaya ve beraberce daha g\u00fczel bir hayat in\u015fa etmeye dair Ankara'da bayram hutbesi irad edece\u011fim in\u015fallah.\nDolay\u0131s\u0131yla mevcut \u015fartlarda bayram co\u015fkusunu en g\u00fczel \u015fekilde ya\u015fayabilmek i\u00e7in evlerimizde aile fertlerimiz ve \u00f6zellikle \u00e7ocuklar\u0131m\u0131zla beraber t\u0131pk\u0131 \u00f6nceki bayramlarda oldu\u011fu gibi t\u00fcm haz\u0131rl\u0131klar\u0131m\u0131z\u0131 yapal\u0131m.\nSabah namaz\u0131n\u0131n ard\u0131ndan g\u00fcne\u015fin y\u00fckseldi\u011fi bayram namaz\u0131 vaktine kadar heyecanla, dualarla, zikirlerle bekleyelim.\nMinarelerden okunan tekbirlere e\u015flik ederek bayram sevincine ve co\u015fkusuna kat\u0131lal\u0131m.\nDiyanet TV'nin ve bir\u00e7ok televizyon kanal\u0131n\u0131n sabah 6'dan itibaren canl\u0131 yay\u0131nlayaca\u011f\u0131 bayram hutbesini dinleyelim.\nDileyen evinde bayram namaz\u0131n\u0131, dileyen de nafile niyetiyle iki ya da d\u00f6rt rekat ku\u015fluk namaz\u0131 k\u0131labilir.\nB\u00f6ylece bayram namaz\u0131 vaktinin bereketinden ve bayram\u0131n g\u00fczelli\u011finden ailemizle beraber en iyi \u015fekilde istifade edelim.\n\u015eimdiden bayram\u0131n\u0131z\u0131 tebrik ediyor, bu bayram\u0131n h\u00fcz\u00fcnl\u00fc g\u00f6n\u00fcllerin sevince d\u00f6n\u00fc\u015fmesine vesile olmas\u0131n\u0131 y\u00fcce Rabbimizden niyaz ediyorum.\"",
    "article_html": "",
    "meta_description": "Haberler - Bayram namaz\u0131 ile ilgili ard\u0131 ard\u0131na yap\u0131lan a\u00e7\u0131klamalar ard\u0131ndan 'bayram namaz\u0131 saat ka\u00e7ta?' sorular\u0131na y\u00f6nelik ara\u015ft\u0131rmalar h\u0131z kazand\u0131 Ramazan Bayram\u0131'n\u0131n ilk g\u00fcn\u00fcne saatler kala namaz a\u00e7\u0131klamas\u0131nda bulunan Diyanet \u0130\u015fleri Ba\u015fkan\u0131 Prof. Dr. Ali Erba\u015f, 'camilerimizde bayram namaz\u0131 k\u0131lamayaca\u011f\u0131z. \u00c7\u00fcnk\u00fc...",
    "meta_lang": "tr"
}