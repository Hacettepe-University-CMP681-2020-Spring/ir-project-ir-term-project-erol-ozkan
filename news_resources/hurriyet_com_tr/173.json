{
    "article_id": "6d8ab76f54cfa036ec3b9c71f36d0504.1590265856.3942177",
    "title": "Trafikte kar\u015f\u0131la\u015ft\u0131lar! \u0130\u015fte saniye saniye silahl\u0131 \u00e7at\u0131\u015fma",
    "authors": [],
    "canonical_link": "https://www.hurriyet.com.tr/gundem/trafikte-karsilastilar-iste-saniye-saniye-silahli-catisma-41524077",
    "url": "http://hurriyet.com.tr/gundem/trafikte-karsilastilar-iste-saniye-saniye-silahli-catisma-41524077",
    "top_img": "https://i4.hurimg.com/i/hurriyet/75/0x0/5ec8de44c9de3d1bc497a01f.jpg",
    "meta_img": "https://i4.hurimg.com/i/hurriyet/75/0x0/5ec8de44c9de3d1bc497a01f.jpg",
    "movies": [],
    "text": "Haberle ilgili daha fazla foto\u011fraf i\u00e7in galeriyi ziyaret edin.\n\nOlay, per\u015fembe ak\u015fam\u0131 Nil\u00fcfer il\u00e7esi, \u00c7aml\u0131ca Mahallesi Lefko\u015fe Caddesi'nde meydana geldi. Husumetli olan 16 NOL 63 plakal\u0131 otomobilin s\u00fcr\u00fcc\u00fcs\u00fc K.G. ile 16 SHL 22 plakal\u0131 otomobilin s\u00fcr\u00fcc\u00fcs\u00fc M.S.O. trafikte kar\u015f\u0131la\u015ft\u0131. K.G., belindeki tabancay\u0131 \u00e7\u0131kar\u0131p, beraberinde e\u015fi Z.T.O. olan M.S.O.'nun otomobiline ate\u015f a\u00e7t\u0131. M.S.O. da av t\u00fcfe\u011fi ile kar\u015f\u0131l\u0131k verdi.\n\n\u00c7\u0131kan \u00e7at\u0131\u015fmada, M.S.O.'nun t\u00fcfe\u011finden \u00e7\u0131kan kur\u015funlardan biri kald\u0131r\u0131mda y\u00fcr\u00fcyen Mert U.'nun ensesine isabet etti. M.S.O. da sol ayak bile\u011finden vurularak yaraland\u0131. K.G. ve M.S.O. otomobilleriyle olay yerinden ka\u00e7t\u0131. A\u011f\u0131r yaralanan Mert U. ihbar \u00fczerine gelen sa\u011fl\u0131k ekibi taraf\u0131ndan \u00c7ekirge Devlet Hastanesi'ne g\u00f6t\u00fcr\u00fclerek, tedaviye al\u0131nd\u0131.\n\n\u015e\u00dcPHEL\u0130LER G\u00d6ZALTINA ALINDI\n\n\u00c7evredeki g\u00fcvenlik kameralar\u0131n\u0131 inceleyip g\u00f6rg\u00fc tan\u0131klar\u0131n\u0131n ifadelerine ba\u015fvuran polis ekipleri, M.S.O.'yu bir g\u00fcn sonra Nil\u00fcfer il\u00e7esindeki evinde yaral\u0131 halde yakalad\u0131. Hastaneye kald\u0131r\u0131lan M.S.O.'nun aya\u011f\u0131ndaki kur\u015fun ameliyatla \u00e7\u0131kar\u0131ld\u0131. K.G. ise d\u00fcn ak\u015fam bir yak\u0131n\u0131n\u0131n evinde yakalanarak g\u00f6zalt\u0131na al\u0131nd\u0131.\n\n\u00c7ATI\u015eMA ANI KAMERADA\n\nSilahl\u0131 \u00e7at\u0131\u015fma, bir i\u015f yerinin g\u00fcvenlik kameras\u0131nca kaydedildi. G\u00f6r\u00fcnt\u00fcde e\u015fiyle birlikte silahl\u0131 sald\u0131r\u0131ya u\u011frayan M.S.O.'nun bir s\u00fcre yoluna devam ettikten sonra cadde \u00fczerinde durarak K.G.'yi bekledi\u011fi, K.G.'nin otomobiliyle ge\u00e7ti\u011fi s\u0131rada ate\u015f etti\u011fi g\u00f6r\u00fcl\u00fcyor. Bu s\u0131rada yaya Mert U.'ya, M.S.O.'nun t\u00fcfe\u011finden \u00e7\u0131kan mermi isabet ediyor. Yaralanan Mert U. can havliyle ka\u00e7maya \u00e7al\u0131\u015f\u0131yor.\n\n'CAN HAVL\u0130YLE HAM\u0130LE E\u015e\u0130M\u0130N YANINDA ATE\u015e ETT\u0130M'\n\nBursa'da trafikte \u00e7\u0131kan \u00e7at\u0131\u015fmada aya\u011f\u0131ndan yaralanan, kendisi de hamile e\u015finin yan\u0131nda sald\u0131rgana pompal\u0131 t\u00fcfekle ate\u015f a\u00e7an M.S.O. hastanedeki tedavisinin ard\u0131ndan g\u00f6zalt\u0131na al\u0131nd\u0131. Emniyetteki ifadesinde olay an\u0131n\u0131 anlatan M.S.O., \u201cOlay g\u00fcn\u00fc yan\u0131mda hamile e\u015fimle birlikte trafikte seyir halindeydim. Bir anda arkamdan bir ara\u00e7tan ate\u015f edildi. Ben de arac\u0131 g\u00f6rmek i\u00e7in yava\u015flad\u0131m. Ara\u00e7 bu sefer sa\u011f\u0131ma ge\u00e7ti ve e\u015fimin bulundu\u011fu tarafa ate\u015f edilmeye ba\u015fland\u0131. Can havliyle hamile e\u015fimin yan\u0131nda ben de pompal\u0131 t\u00fcfekle ate\u015f ettim. Kendimi korumak istedim sadece, yoldan ge\u00e7en genci fark etmedim. Beni yaralayan \u015fah\u0131sla yakla\u015f\u0131k 2,5 sene \u00f6nce bir husumetimiz vard\u0131. Beni takip ettiklerini d\u00fc\u015f\u00fcnm\u00fcyorum, muhtemelen trafikte denk geldik\u201d dedi. Emniyetteki i\u015flemleri tamamlanan M.S.O. adliyeye sevk edildi.",
    "keywords": [
        "trafikte",
        "saniye",
        "\u00e7\u0131kan",
        "silahl\u0131",
        "olay",
        "kar\u015f\u0131la\u015ft\u0131lar",
        "msonun",
        "ate\u015f",
        "yaralanan",
        "\u00e7at\u0131\u015fma",
        "bir",
        "i\u0307\u015fte",
        "mert",
        "mso",
        "kg"
    ],
    "meta_keywords": [
        "Bursa",
        "Nil\u00fcfer il\u00e7esi",
        "silahl\u0131 \u00e7at\u0131\u015fma"
    ],
    "publish_date": null,
    "summary": "Haberle ilgili daha fazla foto\u011fraf i\u00e7in galeriyi ziyaret edin.\nOlay, per\u015fembe ak\u015fam\u0131 Nil\u00fcfer il\u00e7esi, \u00c7aml\u0131ca Mahallesi Lefko\u015fe Caddesi'nde meydana geldi.\nHusumetli olan 16 NOL 63 plakal\u0131 otomobilin s\u00fcr\u00fcc\u00fcs\u00fc K.G.\nile 16 SHL 22 plakal\u0131 otomobilin s\u00fcr\u00fcc\u00fcs\u00fc M.S.O.\ntrafikte kar\u015f\u0131la\u015ft\u0131.\nK.G., belindeki tabancay\u0131 \u00e7\u0131kar\u0131p, beraberinde e\u015fi Z.T.O.\nolan M.S.O.\n'nun otomobiline ate\u015f a\u00e7t\u0131.\nda av t\u00fcfe\u011fi ile kar\u015f\u0131l\u0131k verdi.\n\u00c7\u0131kan \u00e7at\u0131\u015fmada, M.S.O.\n'nun t\u00fcfe\u011finden \u00e7\u0131kan kur\u015funlardan biri kald\u0131r\u0131mda y\u00fcr\u00fcyen Mert U.\n'nun ensesine isabet etti.\nda sol ayak bile\u011finden vurularak yaraland\u0131.\notomobilleriyle olay yerinden ka\u00e7t\u0131.\nA\u011f\u0131r yaralanan Mert U. ihbar \u00fczerine gelen sa\u011fl\u0131k ekibi taraf\u0131ndan \u00c7ekirge Devlet Hastanesi'ne g\u00f6t\u00fcr\u00fclerek, tedaviye al\u0131nd\u0131.\n\u015e\u00dcPHEL\u0130LER G\u00d6ZALTINA ALINDI\u00c7evredeki g\u00fcvenlik kameralar\u0131n\u0131 inceleyip g\u00f6rg\u00fc tan\u0131klar\u0131n\u0131n ifadelerine ba\u015fvuran polis ekipleri, M.S.O.\n'yu bir g\u00fcn sonra Nil\u00fcfer il\u00e7esindeki evinde yaral\u0131 halde yakalad\u0131.\nHastaneye kald\u0131r\u0131lan M.S.O.\n'nun aya\u011f\u0131ndaki kur\u015fun ameliyatla \u00e7\u0131kar\u0131ld\u0131.\nise d\u00fcn ak\u015fam bir yak\u0131n\u0131n\u0131n evinde yakalanarak g\u00f6zalt\u0131na al\u0131nd\u0131.\n\u00c7ATI\u015eMA ANI KAMERADASilahl\u0131 \u00e7at\u0131\u015fma, bir i\u015f yerinin g\u00fcvenlik kameras\u0131nca kaydedildi.\nG\u00f6r\u00fcnt\u00fcde e\u015fiyle birlikte silahl\u0131 sald\u0131r\u0131ya u\u011frayan M.S.O.\n'nun bir s\u00fcre yoluna devam ettikten sonra cadde \u00fczerinde durarak K.G.\n'yi bekledi\u011fi, K.G.\n'nin otomobiliyle ge\u00e7ti\u011fi s\u0131rada ate\u015f etti\u011fi g\u00f6r\u00fcl\u00fcyor.\nBu s\u0131rada yaya Mert U.\n'ya, M.S.O.\n'nun t\u00fcfe\u011finden \u00e7\u0131kan mermi isabet ediyor.\nYaralanan Mert U. can havliyle ka\u00e7maya \u00e7al\u0131\u015f\u0131yor.\n'CAN HAVL\u0130YLE HAM\u0130LE E\u015e\u0130M\u0130N YANINDA ATE\u015e ETT\u0130M'Bursa'da trafikte \u00e7\u0131kan \u00e7at\u0131\u015fmada aya\u011f\u0131ndan yaralanan, kendisi de hamile e\u015finin yan\u0131nda sald\u0131rgana pompal\u0131 t\u00fcfekle ate\u015f a\u00e7an M.S.O.\nhastanedeki tedavisinin ard\u0131ndan g\u00f6zalt\u0131na al\u0131nd\u0131.\nEmniyetteki ifadesinde olay an\u0131n\u0131 anlatan M.S.O., \u201cOlay g\u00fcn\u00fc yan\u0131mda hamile e\u015fimle birlikte trafikte seyir halindeydim.\nBir anda arkamdan bir ara\u00e7tan ate\u015f edildi.\nBen de arac\u0131 g\u00f6rmek i\u00e7in yava\u015flad\u0131m.\nAra\u00e7 bu sefer sa\u011f\u0131ma ge\u00e7ti ve e\u015fimin bulundu\u011fu tarafa ate\u015f edilmeye ba\u015fland\u0131.\nCan havliyle hamile e\u015fimin yan\u0131nda ben de pompal\u0131 t\u00fcfekle ate\u015f ettim.\nKendimi korumak istedim sadece, yoldan ge\u00e7en genci fark etmedim.\nBeni yaralayan \u015fah\u0131sla yakla\u015f\u0131k 2,5 sene \u00f6nce bir husumetimiz vard\u0131.\nBeni takip ettiklerini d\u00fc\u015f\u00fcnm\u00fcyorum, muhtemelen trafikte denk geldik\u201d dedi.\nEmniyetteki i\u015flemleri tamamlanan M.S.O.\nadliyeye sevk edildi.",
    "article_html": "",
    "meta_description": "Son Dakika Haberler - Bursa'da trafikte kar\u015f\u0131la\u015fan husumetli ara\u00e7 s\u00fcr\u00fcc\u00fcleri aras\u0131ndaki silahl\u0131 \u00e7at\u0131\u015fma, g\u00fcvenlik kameralar\u0131na saniye saniye yans\u0131d\u0131.",
    "meta_lang": "tr"
}