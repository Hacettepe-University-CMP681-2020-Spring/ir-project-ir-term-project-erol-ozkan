{
    "article_id": "fe55682b0f7b2031addc7ae2cb2a281a.1590266116.7487378",
    "title": "\u0130lgin\u00e7 kabinlerde tatil keyfi! Koronadan uzak do\u011fayla i\u00e7 i\u00e7e...",
    "authors": [],
    "canonical_link": "https://www.hurriyet.com.tr/seyahat/ilginc-kabinlerde-tatil-keyfi-koronadan-uzak-dogayla-ic-ice-41522831",
    "url": "http://hurriyet.com.tr/seyahat/ilginc-kabinlerde-tatil-keyfi-koronadan-uzak-dogayla-ic-ice-41522831",
    "top_img": "https://i4.hurimg.com/i/hurriyet/75/0x0/5ec672bf7152d80ac4d470a1.jpg",
    "meta_img": "https://i4.hurimg.com/i/hurriyet/75/0x0/5ec672bf7152d80ac4d470a1.jpg",
    "movies": [],
    "text": "Norve\u00e7\u2019in \u0131ss\u0131zl\u0131\u011f\u0131na g\u00f6m\u00fclmek i\u00e7in gelecekte seyahate \u00e7\u0131kmay\u0131 planlayan gezginler, ku\u015f kafesi \u015feklindeki evleri tercih edebilirler. Her \u015feyden ve herkesten uzak bir \u015fekilde bir tatil yap\u0131labilecek evlerden biri Fauske\u2019de bir di\u011feri ise Langeland\u2019ta bulunuyor. Birdbox denilen minyat\u00fcr kabinlerin ana fikrinde \u201cFauske\u2019de rahatlama, canlanma ve \u015farj olma\u201d gibi mottolar yer al\u0131yor. Tan\u0131t\u0131m\u0131 yap\u0131lan web sitesinde ise evler hakk\u0131nda bilgiler \u015fu \u015fekilde:\n\n\n\n\n\n\n\n\n\n\u201cEn u\u00e7 noktada bir konfor i\u00e7erisinde, kendinizi do\u011faya yak\u0131n hissedin. Masals\u0131 Blegja ve Fordefjord S\u0131ra Da\u011flar\u0131\u2019n\u0131n manzaras\u0131n\u0131n keyfini \u00e7\u0131kar\u0131n. Ku\u015f c\u0131v\u0131lt\u0131lar\u0131, akan nehir sular\u0131n\u0131n dinginli\u011fi ve r\u00fczg\u00e2r\u0131n a\u011fa\u00e7lara f\u0131s\u0131ldamas\u0131 ile ger\u00e7ek Norve\u00e7 k\u0131rsal\u0131n\u0131n ruhunu hissedin. Fiyordlardan a\u015fa\u011f\u0131 do\u011fru y\u00fcr\u00fcy\u00fcn, nehirde y\u00fcz\u00fcn, \u00e7evredeki da\u011flarda y\u00fcr\u00fcy\u00fc\u015f yap\u0131n, g\u00fczel bir kitap ile dinlenin ya da meditasyon yap\u0131n. E\u015fsiz Birdbox deneyimini ke\u015ffedin.\u201d\n\n\n\n\n\n\n\n\n\nK\u00fcp \u015feklindeki kabinler, hi\u00e7li\u011fin ortas\u0131nda izole olmak isteyen iki ki\u015fi i\u00e7in m\u00fckemmel bir nokta. Birdbox\u2019ta heybetli pencerelerden bakarken do\u011fan\u0131n tad\u0131n\u0131 \u00e7\u0131karabilirsiniz. \u0130ster kitap okuyun isterseniz kocaman yatakta dinlenin, bir bardak \u00e7ay ya da kahve e\u015fli\u011finde keyfinize bakabilirsiniz.\n\n\n\n\n\nKalmak i\u00e7in daha b\u00fcy\u00fck bir yer mi ar\u0131yorsunuz? O halde Langeland\u2019teki Birdbox\u2019a bir g\u00f6z atal\u0131m. Bu b\u00f6lgedeki Birdbox kabinlerinin tan\u0131t\u0131m\u0131 ise \u015fu \u015fekilde yap\u0131lm\u0131\u015f: \u201cLangeland\u2019teki Birdbox\u2019\u0131n konforlu ve rahatlat\u0131c\u0131 atmosferinin keyfini \u00e7\u0131kar\u0131n. Do\u011fan\u0131n yan\u0131 ba\u015f\u0131nda muhte\u015fem manzaralar e\u015fli\u011finde uyuman\u0131n tad\u0131na var\u0131n. Yata\u011fa uzan\u0131p etraf\u0131n\u0131zdaki ola\u011fan\u00fcst\u00fc da\u011flar\u0131 izleyin. Kayak merakl\u0131s\u0131 iseniz doru yerdesiniz ya da y\u00fcr\u00fcy\u00fc\u015f botlar\u0131n\u0131z\u0131 giyin ve yak\u0131n patikalarda nefes kesici yolculuklara \u00e7\u0131k\u0131n. Canland\u0131r\u0131c\u0131 etkisi olan Langelandsvatnet G\u00f6l\u00fc\u2019nde y\u00fcz\u00fcn ve yaz\u0131n g\u00f6l \u00e7evresinde y\u00fcr\u00fcy\u00fc\u015f yap\u0131n. Tecr\u00fcbe edecekleriniz i\u00e7in tek limit, hayal g\u00fcc\u00fcn\u00fcz olsun.\u201d\n\n\n\n\n\n\n\nLangeland\u2019teki bu konaklama noktas\u0131 da her \u015feyden ve herkesten ka\u00e7mak isteyen \u00e7iftler i\u00e7in m\u00fckemmel bir yer. Fauske\u2019dekine g\u00f6re daha b\u00fcy\u00fck bir alana sahip olan kabinde ilave iki tane daha koltuk bulunuyor. Her iki m\u00fclkte de banyo mevcut. Birdbox Langeland\u2019te yaz aylar\u0131 konaklama g\u00fcnl\u00fck 1500 TL\u2019den ba\u015fl\u0131yor ve Airbnb \u00fczerinden rezervasyon yap\u0131labiliyor. Birdbox Fauske\u2019de ise 1000 TL gibi bir \u00fccretle ba\u015flayan fiyatlarla konaklanabiliyor. Her iki kabin, birbirine yakla\u015f\u0131k 20 dakikal\u0131k mesafede bulunuyor.\n\n\n\n\n\n\n\n\n\n\u00c7evrede gezilecek yerler aras\u0131nda Norve\u00e7\u2019in sava\u015f\u0131n\u0131n son g\u00fcn\u00fc an\u0131s\u0131n\u0131 ya\u015fatan Luftkampmuseum, somon bal\u0131k avlanabilecek Nausta Nehri, 800\u2019den fazla par\u00e7an\u0131n sergilendi\u011fi Sogn og Fjordane Sanat M\u00fczesi, etkileyici Laukelandsfossen \u015eelalesi, \u00fczerindeki k\u00f6pr\u00fcden rahat\u00e7a izlenen co\u015fkulu Likholefossen \u015eelalesi, Sunnfjord\u2019dan getirilen \u00e7at\u0131lar\u0131ndaki ye\u015filliklerle ilgi \u00e7eken Sunnfjord M\u00fczesi gibi ilgi \u00e7eken noktalar bulunuyor.",
    "keywords": [
        "tatil",
        "do\u011fayla",
        "y\u00fcr\u00fcy\u00fc\u015f",
        "i\u00e7",
        "i\u00e7e",
        "uzak",
        "ise",
        "koronadan",
        "yap\u0131n",
        "i\u00e7in",
        "birdbox",
        "ve",
        "bir",
        "yer",
        "iki",
        "da",
        "i\u0307lgin\u00e7",
        "kabinlerde",
        "keyfi"
    ],
    "meta_keywords": [
        "minimalist kabinler",
        "izole hayatlar",
        "Seyahat",
        "seyahat haberi",
        "SeoHaber"
    ],
    "publish_date": null,
    "summary": "Norve\u00e7\u2019in \u0131ss\u0131zl\u0131\u011f\u0131na g\u00f6m\u00fclmek i\u00e7in gelecekte seyahate \u00e7\u0131kmay\u0131 planlayan gezginler, ku\u015f kafesi \u015feklindeki evleri tercih edebilirler.\nHer \u015feyden ve herkesten uzak bir \u015fekilde bir tatil yap\u0131labilecek evlerden biri Fauske\u2019de bir di\u011feri ise Langeland\u2019ta bulunuyor.\nBirdbox denilen minyat\u00fcr kabinlerin ana fikrinde \u201cFauske\u2019de rahatlama, canlanma ve \u015farj olma\u201d gibi mottolar yer al\u0131yor.\nTan\u0131t\u0131m\u0131 yap\u0131lan web sitesinde ise evler hakk\u0131nda bilgiler \u015fu \u015fekilde:\u201cEn u\u00e7 noktada bir konfor i\u00e7erisinde, kendinizi do\u011faya yak\u0131n hissedin.\nMasals\u0131 Blegja ve Fordefjord S\u0131ra Da\u011flar\u0131\u2019n\u0131n manzaras\u0131n\u0131n keyfini \u00e7\u0131kar\u0131n.\nKu\u015f c\u0131v\u0131lt\u0131lar\u0131, akan nehir sular\u0131n\u0131n dinginli\u011fi ve r\u00fczg\u00e2r\u0131n a\u011fa\u00e7lara f\u0131s\u0131ldamas\u0131 ile ger\u00e7ek Norve\u00e7 k\u0131rsal\u0131n\u0131n ruhunu hissedin.\nFiyordlardan a\u015fa\u011f\u0131 do\u011fru y\u00fcr\u00fcy\u00fcn, nehirde y\u00fcz\u00fcn, \u00e7evredeki da\u011flarda y\u00fcr\u00fcy\u00fc\u015f yap\u0131n, g\u00fczel bir kitap ile dinlenin ya da meditasyon yap\u0131n.\nE\u015fsiz Birdbox deneyimini ke\u015ffedin.\u201dK\u00fcp \u015feklindeki kabinler, hi\u00e7li\u011fin ortas\u0131nda izole olmak isteyen iki ki\u015fi i\u00e7in m\u00fckemmel bir nokta.\nBirdbox\u2019ta heybetli pencerelerden bakarken do\u011fan\u0131n tad\u0131n\u0131 \u00e7\u0131karabilirsiniz.\n\u0130ster kitap okuyun isterseniz kocaman yatakta dinlenin, bir bardak \u00e7ay ya da kahve e\u015fli\u011finde keyfinize bakabilirsiniz.\nKalmak i\u00e7in daha b\u00fcy\u00fck bir yer mi ar\u0131yorsunuz?\nO halde Langeland\u2019teki Birdbox\u2019a bir g\u00f6z atal\u0131m.\nBu b\u00f6lgedeki Birdbox kabinlerinin tan\u0131t\u0131m\u0131 ise \u015fu \u015fekilde yap\u0131lm\u0131\u015f: \u201cLangeland\u2019teki Birdbox\u2019\u0131n konforlu ve rahatlat\u0131c\u0131 atmosferinin keyfini \u00e7\u0131kar\u0131n.\nDo\u011fan\u0131n yan\u0131 ba\u015f\u0131nda muhte\u015fem manzaralar e\u015fli\u011finde uyuman\u0131n tad\u0131na var\u0131n.\nYata\u011fa uzan\u0131p etraf\u0131n\u0131zdaki ola\u011fan\u00fcst\u00fc da\u011flar\u0131 izleyin.\nKayak merakl\u0131s\u0131 iseniz doru yerdesiniz ya da y\u00fcr\u00fcy\u00fc\u015f botlar\u0131n\u0131z\u0131 giyin ve yak\u0131n patikalarda nefes kesici yolculuklara \u00e7\u0131k\u0131n.\nCanland\u0131r\u0131c\u0131 etkisi olan Langelandsvatnet G\u00f6l\u00fc\u2019nde y\u00fcz\u00fcn ve yaz\u0131n g\u00f6l \u00e7evresinde y\u00fcr\u00fcy\u00fc\u015f yap\u0131n.\nTecr\u00fcbe edecekleriniz i\u00e7in tek limit, hayal g\u00fcc\u00fcn\u00fcz olsun.\u201dLangeland\u2019teki bu konaklama noktas\u0131 da her \u015feyden ve herkesten ka\u00e7mak isteyen \u00e7iftler i\u00e7in m\u00fckemmel bir yer.\nFauske\u2019dekine g\u00f6re daha b\u00fcy\u00fck bir alana sahip olan kabinde ilave iki tane daha koltuk bulunuyor.\nHer iki m\u00fclkte de banyo mevcut.\nBirdbox Langeland\u2019te yaz aylar\u0131 konaklama g\u00fcnl\u00fck 1500 TL\u2019den ba\u015fl\u0131yor ve Airbnb \u00fczerinden rezervasyon yap\u0131labiliyor.\nBirdbox Fauske\u2019de ise 1000 TL gibi bir \u00fccretle ba\u015flayan fiyatlarla konaklanabiliyor.\nHer iki kabin, birbirine yakla\u015f\u0131k 20 dakikal\u0131k mesafede bulunuyor.\n\u00c7evrede gezilecek yerler aras\u0131nda Norve\u00e7\u2019in sava\u015f\u0131n\u0131n son g\u00fcn\u00fc an\u0131s\u0131n\u0131 ya\u015fatan Luftkampmuseum, somon bal\u0131k avlanabilecek Nausta Nehri, 800\u2019den fazla par\u00e7an\u0131n sergilendi\u011fi Sogn og Fjordane Sanat M\u00fczesi, etkileyici Laukelandsfossen \u015eelalesi, \u00fczerindeki k\u00f6pr\u00fcden rahat\u00e7a izlenen co\u015fkulu Likholefossen \u015eelalesi, Sunnfjord\u2019dan getirilen \u00e7at\u0131lar\u0131ndaki ye\u015filliklerle ilgi \u00e7eken Sunnfjord M\u00fczesi gibi ilgi \u00e7eken noktalar bulunuyor.",
    "article_html": "",
    "meta_description": "D\u00fcnyam\u0131z\u0131n b\u00fcy\u00fck bir k\u0131sm\u0131 h\u00e2l\u00e2 karantina ko\u015fullar\u0131nda ya\u015f\u0131yor fakat bu durum, gelecekte sosyal mesafeli tatilin nas\u0131l olaca\u011f\u0131n\u0131 d\u00fc\u015f\u00fcnmemize kesinlikle bir engel de\u011fil. Haberimizdeki izole ve birbirinden uzak a\u011fa\u00e7 evler, bu duruma ideal bir \u00e7\u00f6z\u00fcm gibi g\u00f6r\u00fcn\u00fcyor.",
    "meta_lang": "tr"
}