{
    "article_id": "2058645e3df49831702c73a8d582d517.1590265809.476382",
    "title": "K\u00f6y k\u00f6y dola\u015f\u0131p erkekleri ikna ettiler",
    "authors": [],
    "canonical_link": "https://www.hurriyet.com.tr/ik-yeni-ekonomi/koy-koy-dolasip-erkekleri-ikna-ettiler-41219476",
    "url": "http://hurriyet.com.tr/ik-yeni-ekonomi/koy-koy-dolasip-erkekleri-ikna-ettiler-41219476",
    "top_img": "https://i4.hurimg.com/i/hurriyet/75/0x0/5ce2528f67b0a912444d9fa5.jpg",
    "meta_img": "https://i4.hurimg.com/i/hurriyet/75/0x0/5ce2528f67b0a912444d9fa5.jpg",
    "movies": [],
    "text": "\u0130lk dura\u011f\u0131m\u0131z Edirne. Bize kendisini ve Edirne\u2019deki \u00e7al\u0131\u015fmalar\u0131n\u0131 anlatan TOBB Edirne Kad\u0131n Giri\u015fimciler Kurulu Ba\u015fkan\u0131 Elmas Aslan, Bulgar g\u00f6\u00e7meni oldu\u011funu ve asl\u0131nda sa\u011fl\u0131k teknisyenli\u011finden mezun oldu\u011funu belirtiyor. Aslan\u2019\u0131n giri\u015fimcilik \u00f6yk\u00fcs\u00fc ise Bulgaristan\u2019dayken ba\u015flam\u0131\u015f. Burada tesad\u00fcfen kar\u015f\u0131la\u015ft\u0131\u011f\u0131 babas\u0131n\u0131n askerlik arkada\u015f\u0131, kendisine art\u0131k yemekhane hizmetleri verdi\u011fini ve patates bulmakta zorland\u0131\u011f\u0131n\u0131 s\u00f6ylemi\u015f. Aslan, bunun \u00fczerine Edirne\u2019ye gelerek \u00e7uval \u00e7uval patates al\u0131p Bulgaristan\u2019a g\u00f6t\u00fcr\u00fcp satarak para kazanmaya ba\u015flam\u0131\u015f. \u0130lk 6 ayda 80 bin mark gelir elde etmi\u015f. B\u00f6ylece kendi \u015firketini kuran Aslan, bug\u00fcne kadar Marmara B\u00f6lgesi\u2019nde ihracat \u00f6d\u00fclleri kazanm\u0131\u015f, vergi rekortmenleri aras\u0131na girmi\u015f. \u015eu anda ise Kap\u0131kule\u2019de yiyecek i\u00e7ecek hizmet sekt\u00f6r\u00fcnde faaliyet g\u00f6steriyor.\n\n\n\n\u201cFaaliyetlerimizi Edirne Ticaret ve Sanayi Odas\u0131 koordinasyonunda ba\u015far\u0131l\u0131 bir \u015fekilde y\u00fcr\u00fct\u00fcyoruz\u201ddiyen Aslan, \u201cT\u00fcrk kad\u0131n\u0131 isterse en g\u00fczelini yapar. \u2018Kad\u0131nlar\u0131n \u2018Bizim Ay\u015fe yap\u0131yor da ben neden yapm\u0131yorum\u2019 diye d\u00fc\u015f\u00fcnmesi laz\u0131m\u201d diyor. Bu noktada KGK\u2019n\u0131n amac\u0131 giri\u015fimcilere \u00f6nc\u00fcl\u00fck etmek. Bug\u00fcn ilde 169 kad\u0131n giri\u015fimci bulunuyor. Bu rakam\u0131 500\u2019lere \u00e7\u0131karmak hedefleniyor.\n\n\n\nERKEKLER\u0130 ZOR \u0130KNA ETT\u0130K\n\nTOBB Edirne Kad\u0131n Giri\u015fimciler Kurulu, 2007\u2019de Avrupa Birli\u011fi\u2019nin Kat\u0131l\u0131m \u00d6ncesi Mali Yard\u0131m Arac\u0131 (IPA) kapsam\u0131nda Yunanistan\u2019\u0131n Drama \u015fehrindeki ticaret odas\u0131yla ve Bulgaristan\u2019daki baz\u0131 kurumlarla s\u0131n\u0131r \u00f6tesi projeleri yapm\u0131\u015f. Ama as\u0131l \u00f6ne \u00e7\u0131kan projeleri ise \u2018K\u0131rsal\u0131n Do\u011fal Pazar\u0131 ve Giri\u015fimci Kad\u0131nlar\u2019 adl\u0131 proje. 2015 y\u0131l\u0131nda ba\u015flat\u0131lan bu proje k\u00f6ylerdeki kad\u0131nlar\u0131n evlerinde kendi \u00fcrettikleri \u00fcr\u00fcnleri her pazar g\u00fcn\u00fc Edirne merkezde kurulan pazar yerinde satmalar\u0131 \u00fczerine tasarlanm\u0131\u015f. Edirne\u2019de 28 k\u00f6y oldu\u011fu tespit edilmi\u015f. Belediyeye gidilerek proje anlat\u0131lm\u0131\u015f ve pazar\u0131n nereye kurulaca\u011f\u0131 belirlenmi\u015f. Ama as\u0131l k\u0131s\u0131m k\u00f6ylere gidilerek erkeklerin ikna edilmesi olmu\u015f. T\u00fcm k\u00f6ylere gidilerek muhtarlarla g\u00f6r\u00fc\u015f\u00fclm\u00fc\u015f. Aslan, bu s\u00fcre\u00e7te pek \u00e7ok kez reddedildiklerini, \u201cBizim kad\u0131nlar yapamaz, \u00fcrkektirler\u201d c\u00fcmlesini \u00e7ok duyduklar\u0131n\u0131 belirtiyor. Hatta bir k\u00f6ye muhtar\u0131 ikna edebilmek i\u00e7in 9 kez gitmek zorunda kalm\u0131\u015flar. \u201cBizde geri vites sadece arabada\u201d diyen Aslan t\u00fcm bu zorluklara ra\u011fmen pes etmediklerini s\u00f6yl\u00fcyor. Sonu\u00e7ta bug\u00fcn art\u0131k erkekler kad\u0131nlara yard\u0131m eder olmu\u015f. 9 kez gidilen k\u00f6y\u00fcn muhtar\u0131 da art\u0131k pazarda annesi, ablas\u0131 ile birlikte tezgahta sat\u0131\u015f yap\u0131yormu\u015f. \u015eu anda 22 k\u00f6yden 132 kad\u0131n her pazar g\u00fcn\u00fc geliyor ve bu pazarda kendi yapt\u0131\u011f\u0131 \u00fcr\u00fcn\u00fc sat\u0131yor. Eri\u015fte, tarhana, katmer, re\u00e7el, k\u00f6y ekme\u011fi, ke\u00e7i \u00fcr\u00fcnleri gibi pek \u00e7ok farkl\u0131 \u00fcr\u00fcn sat\u0131l\u0131yor. Ayr\u0131ca, 250-300 kad\u0131n da tezgah bekliyor. K\u00f6yl\u00fcler ger\u00e7ekten kendi \u00fcr\u00fcn\u00fcn\u00fc m\u00fc sat\u0131yor diye s\u00fcrekli denetim de yap\u0131l\u0131yor. Tezgah i\u00e7in kad\u0131nlardan ayda 25 TL al\u0131n\u0131yor. Ancak, bunun nedeni pazarda g\u00f6rev yapan 2 g\u00fcvenlik g\u00f6revlisinin maa\u015f\u0131n\u0131 kar\u015f\u0131lamak. Elmas Aslan, bu projeyle y\u0131l\u0131n giri\u015fimci kad\u0131nlar\u0131 aras\u0131ndan se\u00e7ilerek \u00f6d\u00fcl de alm\u0131\u015f.\n\nNASIL G\u0130R\u0130\u015e\u0130MC\u0130 OLDULAR\n\n\n\n\u0130lknur \u00d6zcan:\n\nEdirne Kad\u0131n Giri\u015fimciler Kurulu \u0130l \u0130cra Komitesi Ba\u015fkan Yard\u0131mc\u0131l\u0131\u011f\u0131 g\u00f6revini s\u00fcrd\u00fcr\u00fcyor. G\u00fczellik sekt\u00f6r\u00fcnde faaliyet g\u00f6steriyor. Bu sekt\u00f6re 30 ya\u015f\u0131nda ba\u015flam\u0131\u015f. 21 y\u0131ld\u0131r devam ediyor. Kendisi de bir g\u00fczellik uzman\u0131yken bir g\u00fczellik merkezi a\u00e7m\u0131\u015f. Ayn\u0131 zamanda kursiyer de yeti\u015ftiriyor. Yeti\u015ftirdi\u011fi elemanlar\u0131n da daha sonra kendi yerlerini a\u00e7arak piyasa girdiklerini aktar\u0131yor. \u015eu an g\u00fczellik merkezinde 8 ki\u015fi istihdam ediyor.\n\n\n\nEmine G\u00fcnay:\n\n\u0130l \u0130cra Komitesi Ba\u015fkan Yard\u0131mc\u0131l\u0131\u011f\u0131 g\u00f6revini s\u00fcrd\u00fcr\u00fcyor. Hen\u00fcz ilkokuldayken annesinin rahats\u0131zl\u0131\u011f\u0131 nedeniyle k\u00f6yde babaannesi ile birlikte kalmaya ba\u015flam\u015f ve ilk kez o d\u00f6nemde \u00e7al\u0131\u015fm\u0131\u015f. \u00dcniversitedeyken \u0130stanbul\u2019da firmalara kartvizit basan bir firmadan katalog alarak Bursa\u2019daki \u015firketlere kartvizitleri pazarlam\u0131\u015f. Promosyon sekt\u00f6r\u00fcne ad\u0131m atm\u0131\u015f. Mezun olduktan sonra tekstil at\u00f6lyesi kurmu\u015f. Bug\u00fcn ise hizmet sekt\u00f6r\u00fcnde. Otel, pansiyon i\u015fletiyor. Restoran, d\u00fc\u011f\u00fcn salonu ile organizasyonlar, etkinliler yap\u0131yor. Bazen 300-400 ki\u015fiyle \u00e7al\u0131\u015fmak durumunda kald\u0131klar\u0131n\u0131, burada \u00e7o\u011funlukla \u00f6\u011frencileri istihdam ederek onlara maddi destek olduklar\u0131n\u0131 aktar\u0131yor.\n\n\n\nH\u00fclya Akman:\n\n\u0130l \u0130cra Komitesi \u00dcyesi. E\u015finin kurdu\u011fu \u015firkette \u00e7al\u0131\u015f\u0131rken 2000 y\u0131l\u0131nda nakliye \u00fczerine yeni bir \u015firket kurma karar\u0131 al\u0131nm\u0131\u015f. Akman, bu \u015firketin sorumlulu\u011funu \u00fcstlenmi\u015f. \u015eu 10 adet t\u0131rlar\u0131 var ve 10 \u015f\u00f6f\u00f6r istihdam ediyorlar. T\u00fcrkiye\u2019nin her yerine \u00e7im ta\u015f\u0131yorlar.\n\n\n\nAyser Sayg\u0131:\n\n\u0130l \u0130cra Komitesi \u00dcyesi. 2007\u2019den beri in\u015faat malzemesi sat\u0131\u015f\u0131 yap\u0131yorlar. E\u015fi \u00e7ift\u00e7ilik yaparken rahats\u0131zland\u0131\u011f\u0131 i\u00e7in birlikte bu \u015firketi kurmu\u015flar. Babas\u0131 da in\u015faat\u00e7\u0131l\u0131k mesle\u011finden geldi\u011fi i\u00e7in sekt\u00f6re \u00e7ok rahat al\u0131\u015fm\u0131\u015f. \u015eirketlin ilk zamanlar\u0131nda bir boya firmas\u0131n\u0131n toplant\u0131s\u0131na kat\u0131ld\u0131\u011f\u0131n\u0131 ve burada tek kad\u0131n\u0131n kendisi oldu\u011funu vurguluyor. Bir kad\u0131n olarak sekt\u00f6rde \u00e7al\u0131\u015fman\u0131n zor oldu\u011funu ancak gerekti\u011finde erkekler gibi malzeme y\u00fckleyip, \u00f6l\u00e7\u00fc ald\u0131\u011f\u0131n\u0131 belirtiyor.\n\n\n\nY\u0131ld\u0131z Ye\u015filkurt:\n\n\u0130l \u0130cra Komitesi \u00dcyesi. \u0130\u015f makinalar\u0131 kiralama \u015firketi bulunuyor. Vin\u00e7, forklift, platform kiral\u0131yorlar. Direk i\u015fin ba\u015f\u0131nda oldu\u011funu fiyat verme, forklift kullanma gibi her i\u015fi yapt\u0131\u011f\u0131n\u0131 s\u00f6yl\u00fcyor. 15 \u00e7al\u0131\u015fan\u0131 bulunuyor. Bu rakam yaz\u0131n 20\u2019nin \u00fczerine \u00e7\u0131k\u0131yor.\n\n\n\nN\u00fckhet Uzunismail Su:\n\n\u0130l icra Komitesi Ba\u015fkan Yard\u0131mc\u0131l\u0131\u011f\u0131 yap\u0131yor. Ailesi 1979\u2019da Trabzon\u2019dan Edirne\u2019ye g\u00f6\u00e7 ettikten sonra burada ticarete ba\u015flam\u0131\u015f. \u015euan akaryak\u0131t, mobilya, ileti\u015fim, beyaz e\u015fya, t\u00fcp, su sekt\u00f6r\u00fcnde faaliyet g\u00f6steren \u015firketleri var. Kendisi de e\u011fitimini tamamlad\u0131ktan sonra aile \u015firketinde \u00e7al\u0131\u015fm\u0131\u015f. Ayr\u0131ca ablas\u0131yla beraber farkl\u0131 bir \u015firkette d\u0131\u015f ticaret i\u015fi yap\u0131yorlar.\n\nNuray Y\u0131lmaz Geldi: \u0130l \u0130cra Komitesi \u00dcyesi. 43 y\u0131ll\u0131k aile \u015firketlerinde meslek hayat\u0131na ba\u015flam\u0131\u015f. Edirne\u2019nin en b\u00fcy\u00fck ekmek \u00fcreticileri. 26 ya\u015f\u0131na kadar burada \u00e7al\u0131\u015fm\u0131\u015f. Daha sonra ekmekte \u00e7e\u015fitlili\u011fi artt\u0131rarak kendi \u015firketini kurmu\u015f. Ayn\u0131 zamanda paket kurabiye \u00fcr\u00fcnlerinin pazarlamas\u0131n\u0131 yap\u0131yorlar.\n\n\n\nAycan Algur:\n\n\u0130l icra Komitesi \u00dcyesi. Otomobil sekt\u00f6r\u00fcnde faaliyet g\u00f6steren aile \u015firketin y\u00f6neticilik yap\u0131yor. 25 ki\u015fiye istihdam sa\u011fl\u0131yorlar. Ayr\u0131ca kendi \u015firketini de kurmu\u015f. Planlar\u0131 aras\u0131nda hediyelik e\u015fya projesi bulunuyor. Ayr\u0131ca otomobil sekt\u00f6r\u00fcne de devam edecek.\n\n\n\nMuradiye Akcan:\n\n\u0130l \u0130cra Komitesi \u00dcyesi. E\u011fitim sekt\u00f6r\u00fcnde. \u00dcniversitede \u00f6\u011fretim g\u00f6revlisiyken yava\u015f okudu\u011fu i\u00e7in kadroya girememi\u015f. 2005 y\u0131l\u0131nda bu nedenle Edirne\u2019de h\u0131zl\u0131 okuma kursuna gitmi\u015f. 2010\u2019da ise bu kursun sahibi olmu\u015f. T\u00fcrkiye\u2019yi gezerek bu e\u011fitimi insanlara tan\u0131t\u0131yor. Bug\u00fcne kadar 17 bin ki\u015finin okuma h\u0131z\u0131n\u0131 \u00f6l\u00e7m\u00fc\u015fler. Bug\u00fcn hem kitap var hem de online programlar\u0131 bulunuyor. Ayr\u0131ca, 4 \u00e7al\u0131\u015fan\u0131 olan bir dershanesi var.\n\n\n\nPakize Eraslan:\n\n\u0130l \u0130cra Komitesi \u00dcyesi. \u0130lk i\u015flerinde ailesiyle beraber tavuk\u00e7uluk sekt\u00f6r\u00fcnde bir firman\u0131n bayili\u011fini alm\u0131\u015flar. Ancak, ku\u015f gribinin ortaya \u00e7\u0131kt\u0131\u011f\u0131 y\u0131l iflas etmi\u015fler. Uzun s\u00fcre sonra 2010\u2019da tekrar tavuk\u00e7uluk sekt\u00f6r\u00fcne girerek bu sefer bayi olarak de\u011fil, firmalardan \u00fcr\u00fcn al\u0131p satma \u00fczerine kendi kendine bir i\u015fletme kurmu\u015f. \u015eu anda i\u015fin hem mutfak hem perakende hem de toptan b\u00f6l\u00fcm\u00fcnde \u00e7al\u0131\u015f\u0131yor.\n\n\n\nSevim Adal\u0131:\n\n\u0130l \u0130cra Komitesi \u00fcyesi. Sigortac\u0131l\u0131k yap\u0131yor. 12 y\u0131l bankada \u00e7al\u0131\u015fm\u0131\u015f. Ancak, banka kapand\u0131ktan sonra etraf\u0131ndaki ki\u015filerin tavsiyesiyle sigortac\u0131l\u0131\u011fa ba\u015flam\u0131\u015f. Ba\u015ftan cesaret edememi\u015f. \u015eimdi ise ke\u015fke daha \u00f6nce i\u015f d\u00fcnyas\u0131na ad\u0131m atsayd\u0131m diyor. Ayr\u0131ca, daha \u00f6nce ticaretle u\u011fra\u015fan e\u015fi de i\u015fini b\u0131rakarak kendi yan\u0131nda \u00e7al\u0131\u015fmaya ba\u015flam\u0131\u015f.\n\n\n\nSeval Gemici:\n\n\u0130l \u0130cra Komitesi Ba\u015fkan Yard\u0131mc\u0131s\u0131. Eczac\u0131l\u0131k yap\u0131yor. T\u00fcm Trakya\u2019ya \u015feker satarak ticaret yapan bir baban\u0131n k\u0131z\u0131. O d\u00f6nem bir kad\u0131n olarak ticaretle u\u011fra\u015fabilmesi zormu\u015f ve hayalim eczac\u0131l\u0131km\u0131\u015f. 1989 y\u0131l\u0131ndan beri eczac\u0131l\u0131k yap\u0131yor. Ayr\u0131ca, \u0130stanbul Ecza Koop\u2019un Uzunk\u00f6pr\u00fc\u2019de b\u00f6lge temsilcisi.",
    "keywords": [
        "sonra",
        "erkekleri",
        "bu",
        "kendi",
        "kad\u0131n",
        "ikna",
        "k\u00f6y",
        "bir",
        "ve",
        "dola\u015f\u0131p",
        "yap\u0131yor",
        "komitesi",
        "ettiler",
        "i\u0307cra",
        "\u00fcyesi"
    ],
    "meta_keywords": [
        "Edirne",
        "TOBB",
        "kad\u0131n giri\u015fimciler"
    ],
    "publish_date": null,
    "summary": "Bize kendisini ve Edirne\u2019deki \u00e7al\u0131\u015fmalar\u0131n\u0131 anlatan TOBB Edirne Kad\u0131n Giri\u015fimciler Kurulu Ba\u015fkan\u0131 Elmas Aslan, Bulgar g\u00f6\u00e7meni oldu\u011funu ve asl\u0131nda sa\u011fl\u0131k teknisyenli\u011finden mezun oldu\u011funu belirtiyor.\nBurada tesad\u00fcfen kar\u015f\u0131la\u015ft\u0131\u011f\u0131 babas\u0131n\u0131n askerlik arkada\u015f\u0131, kendisine art\u0131k yemekhane hizmetleri verdi\u011fini ve patates bulmakta zorland\u0131\u011f\u0131n\u0131 s\u00f6ylemi\u015f.\nAslan, bunun \u00fczerine Edirne\u2019ye gelerek \u00e7uval \u00e7uval patates al\u0131p Bulgaristan\u2019a g\u00f6t\u00fcr\u00fcp satarak para kazanmaya ba\u015flam\u0131\u015f.\nB\u00f6ylece kendi \u015firketini kuran Aslan, bug\u00fcne kadar Marmara B\u00f6lgesi\u2019nde ihracat \u00f6d\u00fclleri kazanm\u0131\u015f, vergi rekortmenleri aras\u0131na girmi\u015f.\n\u201cFaaliyetlerimizi Edirne Ticaret ve Sanayi Odas\u0131 koordinasyonunda ba\u015far\u0131l\u0131 bir \u015fekilde y\u00fcr\u00fct\u00fcyoruz\u201ddiyen Aslan, \u201cT\u00fcrk kad\u0131n\u0131 isterse en g\u00fczelini yapar.\n\u2018Kad\u0131nlar\u0131n \u2018Bizim Ay\u015fe yap\u0131yor da ben neden yapm\u0131yorum\u2019 diye d\u00fc\u015f\u00fcnmesi laz\u0131m\u201d diyor.\nBug\u00fcn ilde 169 kad\u0131n giri\u015fimci bulunuyor.\nERKEKLER\u0130 ZOR \u0130KNA ETT\u0130KTOBB Edirne Kad\u0131n Giri\u015fimciler Kurulu, 2007\u2019de Avrupa Birli\u011fi\u2019nin Kat\u0131l\u0131m \u00d6ncesi Mali Yard\u0131m Arac\u0131 (IPA) kapsam\u0131nda Yunanistan\u2019\u0131n Drama \u015fehrindeki ticaret odas\u0131yla ve Bulgaristan\u2019daki baz\u0131 kurumlarla s\u0131n\u0131r \u00f6tesi projeleri yapm\u0131\u015f.\nAma as\u0131l \u00f6ne \u00e7\u0131kan projeleri ise \u2018K\u0131rsal\u0131n Do\u011fal Pazar\u0131 ve Giri\u015fimci Kad\u0131nlar\u2019 adl\u0131 proje.\n2015 y\u0131l\u0131nda ba\u015flat\u0131lan bu proje k\u00f6ylerdeki kad\u0131nlar\u0131n evlerinde kendi \u00fcrettikleri \u00fcr\u00fcnleri her pazar g\u00fcn\u00fc Edirne merkezde kurulan pazar yerinde satmalar\u0131 \u00fczerine tasarlanm\u0131\u015f.\nEdirne\u2019de 28 k\u00f6y oldu\u011fu tespit edilmi\u015f.\nBelediyeye gidilerek proje anlat\u0131lm\u0131\u015f ve pazar\u0131n nereye kurulaca\u011f\u0131 belirlenmi\u015f.\nAma as\u0131l k\u0131s\u0131m k\u00f6ylere gidilerek erkeklerin ikna edilmesi olmu\u015f.\nAslan, bu s\u00fcre\u00e7te pek \u00e7ok kez reddedildiklerini, \u201cBizim kad\u0131nlar yapamaz, \u00fcrkektirler\u201d c\u00fcmlesini \u00e7ok duyduklar\u0131n\u0131 belirtiyor.\nHatta bir k\u00f6ye muhtar\u0131 ikna edebilmek i\u00e7in 9 kez gitmek zorunda kalm\u0131\u015flar.\n\u201cBizde geri vites sadece arabada\u201d diyen Aslan t\u00fcm bu zorluklara ra\u011fmen pes etmediklerini s\u00f6yl\u00fcyor.\n9 kez gidilen k\u00f6y\u00fcn muhtar\u0131 da art\u0131k pazarda annesi, ablas\u0131 ile birlikte tezgahta sat\u0131\u015f yap\u0131yormu\u015f.\n\u015eu anda 22 k\u00f6yden 132 kad\u0131n her pazar g\u00fcn\u00fc geliyor ve bu pazarda kendi yapt\u0131\u011f\u0131 \u00fcr\u00fcn\u00fc sat\u0131yor.\nEri\u015fte, tarhana, katmer, re\u00e7el, k\u00f6y ekme\u011fi, ke\u00e7i \u00fcr\u00fcnleri gibi pek \u00e7ok farkl\u0131 \u00fcr\u00fcn sat\u0131l\u0131yor.\nK\u00f6yl\u00fcler ger\u00e7ekten kendi \u00fcr\u00fcn\u00fcn\u00fc m\u00fc sat\u0131yor diye s\u00fcrekli denetim de yap\u0131l\u0131yor.\nAncak, bunun nedeni pazarda g\u00f6rev yapan 2 g\u00fcvenlik g\u00f6revlisinin maa\u015f\u0131n\u0131 kar\u015f\u0131lamak.\nElmas Aslan, bu projeyle y\u0131l\u0131n giri\u015fimci kad\u0131nlar\u0131 aras\u0131ndan se\u00e7ilerek \u00f6d\u00fcl de alm\u0131\u015f.\nNASIL G\u0130R\u0130\u015e\u0130MC\u0130 OLDULAR\u0130lknur \u00d6zcan:Edirne Kad\u0131n Giri\u015fimciler Kurulu \u0130l \u0130cra Komitesi Ba\u015fkan Yard\u0131mc\u0131l\u0131\u011f\u0131 g\u00f6revini s\u00fcrd\u00fcr\u00fcyor.\nKendisi de bir g\u00fczellik uzman\u0131yken bir g\u00fczellik merkezi a\u00e7m\u0131\u015f.\nYeti\u015ftirdi\u011fi elemanlar\u0131n da daha sonra kendi yerlerini a\u00e7arak piyasa girdiklerini aktar\u0131yor.\nEmine G\u00fcnay:\u0130l \u0130cra Komitesi Ba\u015fkan Yard\u0131mc\u0131l\u0131\u011f\u0131 g\u00f6revini s\u00fcrd\u00fcr\u00fcyor.\nHen\u00fcz ilkokuldayken annesinin rahats\u0131zl\u0131\u011f\u0131 nedeniyle k\u00f6yde babaannesi ile birlikte kalmaya ba\u015flam\u015f ve ilk kez o d\u00f6nemde \u00e7al\u0131\u015fm\u0131\u015f.\n\u00dcniversitedeyken \u0130stanbul\u2019da firmalara kartvizit basan bir firmadan katalog alarak Bursa\u2019daki \u015firketlere kartvizitleri pazarlam\u0131\u015f.\nBazen 300-400 ki\u015fiyle \u00e7al\u0131\u015fmak durumunda kald\u0131klar\u0131n\u0131, burada \u00e7o\u011funlukla \u00f6\u011frencileri istihdam ederek onlara maddi destek olduklar\u0131n\u0131 aktar\u0131yor.\nH\u00fclya Akman:\u0130l \u0130cra Komitesi \u00dcyesi.\nE\u015finin kurdu\u011fu \u015firkette \u00e7al\u0131\u015f\u0131rken 2000 y\u0131l\u0131nda nakliye \u00fczerine yeni bir \u015firket kurma karar\u0131 al\u0131nm\u0131\u015f.\nAyser Sayg\u0131:\u0130l \u0130cra Komitesi \u00dcyesi.\n\u015eirketlin ilk zamanlar\u0131nda bir boya firmas\u0131n\u0131n toplant\u0131s\u0131na kat\u0131ld\u0131\u011f\u0131n\u0131 ve burada tek kad\u0131n\u0131n kendisi oldu\u011funu vurguluyor.\nBir kad\u0131n olarak sekt\u00f6rde \u00e7al\u0131\u015fman\u0131n zor oldu\u011funu ancak gerekti\u011finde erkekler gibi malzeme y\u00fckleyip, \u00f6l\u00e7\u00fc ald\u0131\u011f\u0131n\u0131 belirtiyor.\nY\u0131ld\u0131z Ye\u015filkurt:\u0130l \u0130cra Komitesi \u00dcyesi.\nN\u00fckhet Uzunismail Su:\u0130l icra Komitesi Ba\u015fkan Yard\u0131mc\u0131l\u0131\u011f\u0131 yap\u0131yor.\n\u015euan akaryak\u0131t, mobilya, ileti\u015fim, beyaz e\u015fya, t\u00fcp, su sekt\u00f6r\u00fcnde faaliyet g\u00f6steren \u015firketleri var.\nNuray Y\u0131lmaz Geldi: \u0130l \u0130cra Komitesi \u00dcyesi.\nDaha sonra ekmekte \u00e7e\u015fitlili\u011fi artt\u0131rarak kendi \u015firketini kurmu\u015f.\nAycan Algur:\u0130l icra Komitesi \u00dcyesi.\nMuradiye Akcan:\u0130l \u0130cra Komitesi \u00dcyesi.\nPakize Eraslan:\u0130l \u0130cra Komitesi \u00dcyesi.\nUzun s\u00fcre sonra 2010\u2019da tekrar tavuk\u00e7uluk sekt\u00f6r\u00fcne girerek bu sefer bayi olarak de\u011fil, firmalardan \u00fcr\u00fcn al\u0131p satma \u00fczerine kendi kendine bir i\u015fletme kurmu\u015f.\nSevim Adal\u0131:\u0130l \u0130cra Komitesi \u00fcyesi.\nAncak, banka kapand\u0131ktan sonra etraf\u0131ndaki ki\u015filerin tavsiyesiyle sigortac\u0131l\u0131\u011fa ba\u015flam\u0131\u015f.\nAyr\u0131ca, daha \u00f6nce ticaretle u\u011fra\u015fan e\u015fi de i\u015fini b\u0131rakarak kendi yan\u0131nda \u00e7al\u0131\u015fmaya ba\u015flam\u0131\u015f.\nSeval Gemici:\u0130l \u0130cra Komitesi Ba\u015fkan Yard\u0131mc\u0131s\u0131.\nEczac\u0131l\u0131k yap\u0131yor.\nT\u00fcm Trakya\u2019ya \u015feker satarak ticaret yapan bir baban\u0131n k\u0131z\u0131.\nO d\u00f6nem bir kad\u0131n olarak ticaretle u\u011fra\u015fabilmesi zormu\u015f ve hayalim eczac\u0131l\u0131km\u0131\u015f.",
    "article_html": "",
    "meta_description": "Ba\u015flarken\u2026T\u00fcrkiye Odalar ve Borsalar Birli\u011fi (TOBB), 2007 y\u0131l\u0131nda kad\u0131n giri\u015fimci potansiyelinin geli\u015ftirilmesi, daha donan\u0131ml\u0131 hale getirilmesi ve giri\u015fimcilik k\u00fclt\u00fcr\u00fcn\u00fcn geli\u015fmesine \u00f6nc\u00fcl\u00fck etmek \u00fczere TOBB Kad\u0131n Giri\u015fimciler Kurulu\u2019nu (KGK) kurdu. TOBB KGK, T\u00fcrkiye\u2019nin 81 ilinde giri\u015fimcilik ekosistemini...",
    "meta_lang": "tr"
}