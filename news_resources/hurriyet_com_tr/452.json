{
    "article_id": "2ddedafc9da50c1a258e0ec8a55a513d.1590266247.6046011",
    "title": "G\u00fczellik standartlar\u0131 \u00fczerine d\u00fc\u015f\u00fcnd\u00fcren sergi: \u201cSo Serious\u201d - Plastik Faces",
    "authors": [],
    "canonical_link": "https://www.hurriyet.com.tr/kampus/guzellik-standartlari-uzerine-dusunduren-sergi-so-serious-plastik-faces-41223451",
    "url": "http://hurriyet.com.tr/kampus/guzellik-standartlari-uzerine-dusunduren-sergi-so-serious-plastik-faces-41223451",
    "top_img": "https://i4.hurimg.com/i/hurriyet/75/0x0/5ce68a8818c77309647e50ce.jpg",
    "meta_img": "https://i4.hurimg.com/i/hurriyet/75/0x0/5ce68a8818c77309647e50ce.jpg",
    "movies": [],
    "text": "\u0130stanbullu fakat y\u0131llar \u00f6nce Atina\u2019ya yerle\u015fmi\u015f ba\u011f\u0131ms\u0131z sanat\u00e7\u0131 Burcu Zillio\u011flu, lisans e\u011fitimini Ekonomi b\u00f6l\u00fcm\u00fcnde alsa da farkl\u0131 sekt\u00f6rlerde i\u015fler yapm\u0131\u015f biri. Reklamc\u0131l\u0131k, event organizasyonlar\u0131, sosyal sorumluluk projeleri ve uluslararas\u0131 firmalara stratejik planlama deste\u011fi gibi bir\u00e7ok alanda \u00e7al\u0131\u015fma f\u0131rsat\u0131 elde eden Zillio\u011flu, 2010\u2019da ald\u0131\u011f\u0131 minyat\u00fcr e\u011fitimi sonras\u0131 ilk st\u00fcdyosunu a\u00e7\u0131yor.\n\n2015 y\u0131l\u0131nda Atina\u2019ya yerle\u015fen ve ayn\u0131 zamanda ashtanga yoga hocas\u0131 olan Zillio\u011flu, Burcu Tai-Chi gibi bir\u00e7ok martial arts ve meditasyon teknikleriyle ilgili workshoplara kat\u0131ld\u0131 ve hi\u00e7 ara vermeden kendini geli\u015ftirmeye devam etti. \u015eimdi ise, \u00e7al\u0131\u015fmalar\u0131n\u0131 sergileme f\u0131rsat\u0131 yaratarak temas\u0131 olduk\u00e7a ilgin\u00e7 bir sergi olan \"So serious\" - Plastic Faces\u2019i bize sunuyor.\n\nSuudi Arabistan\u2019da multi milyon dolarl\u0131k 2018 Deve G\u00fczellik Yar\u0131\u015fmas\u0131\u2019nda \u00f6nce 12 devenin dudak, \u00e7ene ve boynunda botox tespit edildi\u011fi i\u00e7in diskalifiye olmas\u0131 haberi \u00fczerine, bu yar\u0131\u015fmaya ironik bir yakla\u015f\u0131m sergileyen bir proje olan \"So Serious\" - Plastik Faces sergisi ile gen\u00e7 sanat\u00e7\u0131, develerin portresi \u00fczerinden g\u00fczellik standartlar\u0131n\u0131 \u00e7ok zorluyor olabilece\u011fimiz \u00fczerine g\u00fc\u00e7l\u00fc \u00e7\u0131kar\u0131mlarda bulunmam\u0131z\u0131 sa\u011fl\u0131yor ve bizi d\u00fc\u015f\u00fcnd\u00fcrmeyi ba\u015far\u0131yor.\n\nBa\u015ftan ba\u015fa hayvan s\u00f6m\u00fcr\u00fcs\u00fcne dur demek ve bu konuda fark\u0131ndal\u0131k yaratmak amac\u0131yla yola \u00e7\u0131km\u0131\u015f Burcu Zillio\u011flu\u2019nun sergisiyle ilgili detayl\u0131 bilgiye etkinlik sayfas\u0131ndan ula\u015fabilirsiniz!",
    "keywords": [
        "olan",
        "standartlar\u0131",
        "sanat\u00e7\u0131",
        "plastik",
        "d\u00fc\u015f\u00fcnd\u00fcren",
        "serious",
        "zillio\u011flu",
        "ilgili",
        "\u00f6nce",
        "sergi",
        "faces",
        "ve",
        "burcu",
        "\u00fczerine",
        "bir",
        "g\u00fczellik"
    ],
    "meta_keywords": [
        "Burcu Zillio\u011flu",
        "\u00fcniversite",
        "sergi",
        "hayvan s\u00f6m\u00fcr\u00fcs\u00fc"
    ],
    "publish_date": null,
    "summary": "\u0130stanbullu fakat y\u0131llar \u00f6nce Atina\u2019ya yerle\u015fmi\u015f ba\u011f\u0131ms\u0131z sanat\u00e7\u0131 Burcu Zillio\u011flu, lisans e\u011fitimini Ekonomi b\u00f6l\u00fcm\u00fcnde alsa da farkl\u0131 sekt\u00f6rlerde i\u015fler yapm\u0131\u015f biri.\nReklamc\u0131l\u0131k, event organizasyonlar\u0131, sosyal sorumluluk projeleri ve uluslararas\u0131 firmalara stratejik planlama deste\u011fi gibi bir\u00e7ok alanda \u00e7al\u0131\u015fma f\u0131rsat\u0131 elde eden Zillio\u011flu, 2010\u2019da ald\u0131\u011f\u0131 minyat\u00fcr e\u011fitimi sonras\u0131 ilk st\u00fcdyosunu a\u00e7\u0131yor.\n2015 y\u0131l\u0131nda Atina\u2019ya yerle\u015fen ve ayn\u0131 zamanda ashtanga yoga hocas\u0131 olan Zillio\u011flu, Burcu Tai-Chi gibi bir\u00e7ok martial arts ve meditasyon teknikleriyle ilgili workshoplara kat\u0131ld\u0131 ve hi\u00e7 ara vermeden kendini geli\u015ftirmeye devam etti.\n\u015eimdi ise, \u00e7al\u0131\u015fmalar\u0131n\u0131 sergileme f\u0131rsat\u0131 yaratarak temas\u0131 olduk\u00e7a ilgin\u00e7 bir sergi olan \"So serious\" - Plastic Faces\u2019i bize sunuyor.\nSuudi Arabistan\u2019da multi milyon dolarl\u0131k 2018 Deve G\u00fczellik Yar\u0131\u015fmas\u0131\u2019nda \u00f6nce 12 devenin dudak, \u00e7ene ve boynunda botox tespit edildi\u011fi i\u00e7in diskalifiye olmas\u0131 haberi \u00fczerine, bu yar\u0131\u015fmaya ironik bir yakla\u015f\u0131m sergileyen bir proje olan \"So Serious\" - Plastik Faces sergisi ile gen\u00e7 sanat\u00e7\u0131, develerin portresi \u00fczerinden g\u00fczellik standartlar\u0131n\u0131 \u00e7ok zorluyor olabilece\u011fimiz \u00fczerine g\u00fc\u00e7l\u00fc \u00e7\u0131kar\u0131mlarda bulunmam\u0131z\u0131 sa\u011fl\u0131yor ve bizi d\u00fc\u015f\u00fcnd\u00fcrmeyi ba\u015far\u0131yor.\nBa\u015ftan ba\u015fa hayvan s\u00f6m\u00fcr\u00fcs\u00fcne dur demek ve bu konuda fark\u0131ndal\u0131k yaratmak amac\u0131yla yola \u00e7\u0131km\u0131\u015f Burcu Zillio\u011flu\u2019nun sergisiyle ilgili detayl\u0131 bilgiye etkinlik sayfas\u0131ndan ula\u015fabilirsiniz!",
    "article_html": "",
    "meta_description": "Yolu Atina\u2019ya d\u00fc\u015fenler i\u00e7in nefis bir sergi \u00f6nerimiz var...",
    "meta_lang": "tr"
}