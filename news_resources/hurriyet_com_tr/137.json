{
    "article_id": "8e3749ba82addaa8380b4ebaa66300fc.1590265824.711095",
    "title": "\"K\u0131rm\u0131z\u0131 et tiroid hormonunu dengeliyor\"",
    "authors": [],
    "canonical_link": "https://www.hurriyet.com.tr/kelebek/saglik/kirmizi-et-tiroid-hormonunu-dengeliyor-40929025",
    "url": "http://hurriyet.com.tr/kelebek/saglik/kirmizi-et-tiroid-hormonunu-dengeliyor-40929025",
    "top_img": "https://i4.hurimg.com/i/hurriyet/75/0x0/5b73ea88b699de1884b8df72.jpg",
    "meta_img": "https://i4.hurimg.com/i/hurriyet/75/0x0/5b73ea88b699de1884b8df72.jpg",
    "movies": [],
    "text": "\"ETLER \u00c7OK FAZLA END\u00dcSTR\u0130YEL \u0130\u015eLEMDEN GE\u00c7\u0130YOR\"\n\nGe\u00e7mi\u015fte t\u00fcketi\u011fimiz k\u0131rm\u0131z\u0131 etlerin g\u00fcn\u00fcm\u00fczdeki k\u0131rm\u0131z\u0131 etlerden \u00e7ok farkl\u0131 oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cGe\u00e7mi\u015fte hayvanlar do\u011fada serbest\u00e7e geziyor ve tamamen do\u011fal yiyecekler t\u00fcketiyordu. Bu hayvanlardan elde edilen et ile bug\u00fcn kapal\u0131 ah\u0131rlarda yeti\u015ftirilmi\u015f, suni yemlerle beslenmi\u015f ve b\u00fcy\u00fcme hormonu, antibiyotik verilmi\u015f hayvanlardan gelen et ayn\u0131 de\u011fildir. Ayr\u0131ca, g\u00fcn\u00fcm\u00fczde etler \u00e7ok fazla end\u00fcstriyel i\u015flemden ge\u00e7iyor, raf \u00f6mr\u00fc uzamas\u0131 i\u00e7in nitratla, koruyucularla ve daha bir\u00e7ok kimyasalla kar\u0131\u015ft\u0131r\u0131l\u0131yor veya t\u00fcts\u00fcleniyorlar.\u201d\n\n\"ET T\u00dcKETMEMEK KAS VE BEY\u0130N FONKS\u0130YONLARINI OLUMSUZ ETK\u0130L\u0130YOR\"\n\nHastalara genellikle k\u0131rm\u0131z\u0131 et t\u00fcketimini azaltmalar\u0131n\u0131n \u00f6nerildi\u011fini s\u00f6yleyen Prof. Dr. Ulud\u00fcz nedeni ise \u015f\u00f6yle a\u00e7\u0131klad\u0131: \u201cSalam, sucuk gibi i\u015flenmi\u015f k\u0131rm\u0131z\u0131 etler kalp ve \u015feker hastal\u0131klar\u0131 riskini art\u0131r\u0131rken, do\u011fada otlayan hayvanlardan elde edilen i\u015flenmemi\u015f k\u0131rm\u0131z\u0131 et ise sa\u011fl\u0131kl\u0131 ve besleyicidir. Sadece 176 kalori ve y\u00fczde 10 ya\u011f i\u00e7eren 100 gram k\u0131rm\u0131z\u0131 ette g\u00fcnl\u00fck ihtiyac\u0131m\u0131z olan B3 vitamininin y\u00fczde 25\u2019i, B6 vitamininin y\u00fczde 20\u2019si, B12 vitamininin y\u00fczde 40\u2019\u0131, demir ihtiyac\u0131n\u0131 y\u00fczde 15\u2019i, \u00e7inko ihtiyac\u0131n\u0131n y\u00fczde 35\u2019i, selenyum ihtiyac\u0131n\u0131n y\u00fczde 25\u2019i bulunur. B12 vitaminini sebzelerden almak ise m\u00fcmk\u00fcn de\u011fildir. K\u0131rm\u0131z\u0131 et kreatin ve karnitin a\u00e7\u0131s\u0131ndan olduk\u00e7a zengindir. Kreatin kaslarda enerji depolar\u0131n\u0131 doldurur ve kas g\u00fcc\u00fcn\u00fc art\u0131r\u0131r. Karnitin ise ya\u011f\u0131n enerjiye d\u00f6n\u00fc\u015fmesinde \u00f6nemlidir. Et t\u00fcketmeyenlerde bu maddelerin de\u011feri d\u00fc\u015f\u00fckt\u00fcr, bu da kas ve beyin fonksiyonlar\u0131n\u0131 olumsuz etkiler.\u201d\n\n\"G\u00dcNL\u00dcK ALINMASI GEREKEN B12 M\u0130KTARI 2 M\u0130KROGRAMDIR\"\n\nK\u0131rm\u0131z\u0131 etin sebzelerde pek bulunmayan ve v\u00fccut taraf\u0131ndan \u00fcretilemeyen zengin bir B12 vitamini kayna\u011f\u0131 oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cH\u00fccrelerin genetik kodlar\u0131n\u0131n \u00e7o\u011falt\u0131lmas\u0131nda ve beyin h\u00fccrelerinin tamirinde rol al\u0131r. B12 vitaminin uzun s\u00fcreli eksikli\u011fi beyin ve sinir sistemine kal\u0131c\u0131 olarak zarar verebilir. En iyi B12 kayna\u011f\u0131 karaci\u011ferdir. S\u0131\u011f\u0131r karaci\u011ferinin 70 graml\u0131k porsiyonu 70 mikrogram B12 vitamini i\u00e7erir, g\u00fcnl\u00fck \u00f6nerilen B12 miktar\u0131 yakla\u015f\u0131k 2 mikrogramd\u0131r.\u201d\n\n\"KIRMIZI ET T\u0130RO\u0130D HORMONUNU DENGEL\u0130YOR\"\n\nK\u0131rm\u0131z\u0131 etin demir i\u00e7eri\u011finin de \u00e7ok zengin oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cDemir, kanda oksijen ve besinlerin dokular ile organlar\u0131m\u0131za iletilmesinde \u00f6nemli bir rol oynar. K\u0131rm\u0131z\u0131 etin nerdeyse hi\u00e7 bilinmeyen bir di\u011fer faydas\u0131 da tiroid hormonunu dengelemesidir. Tiroid hormonu, epinefrin, norepinefrin ve dopamin gibi v\u00fccutta \u00e7ok \u00f6nemli maddelerin yap\u0131lmas\u0131nda rol oynar. Bu maddeler, mide, kalp ve akci\u011fer gibi organlar ile beynimiz aras\u0131nda ileti\u015fimi sa\u011flayan kimyasal mesajc\u0131lard\u0131r. Bu nedenle duygu durum, uyku, konsantrasyon ve kiloyu etkileyebilir, dengede olmad\u0131\u011f\u0131nda da olumsuz belirtilere neden olabilir.\"\n\n\"AZ M\u0130KTARDA DOYMU\u015e YA\u011e BA\u011eI\u015eIKLI\u011eI G\u00dc\u00c7LEND\u0130R\u0130R\"\n\nProf. Dr. Ulud\u00fcz ayr\u0131ca, \u201cK\u0131rm\u0131z\u0131 et doymu\u015f ya\u011f i\u00e7erir. Doymu\u015f ya\u011flar\u0131n fazla t\u00fcketimi zararl\u0131 olsa da az miktarda doymu\u015f ya\u011f ba\u011f\u0131\u015f\u0131kl\u0131k fonksiyonunu g\u00fc\u00e7lendirmek ve sa\u011fl\u0131kl\u0131 bir sinir ve sindirim sistemi olu\u015fturmak i\u00e7in gereklidir. Ya\u011flar, ayn\u0131 zamanda vitamin A, E, D, K gibi ya\u011fda \u00e7\u00f6z\u00fcnen vitaminlerin ta\u015f\u0131nabilmesi i\u00e7in gerekli ve d\u00fc\u015f\u00fck ya\u011fl\u0131 bir diyet bu besin maddelerinde eksikliklere yol a\u00e7abilir\u201d dedi.\n\n\"\u00c7\u00d6Z\u00dcNEN ETLER\u0130 TEKRAR DONDURMAYIN\"\n\nK\u0131rm\u0131z\u0131 etin, proteinden zengin olmas\u0131 nedeniyle \u00e7abuk bozuldu\u011funu ve bu y\u00fczden \u00f6zenle muhafaza edilmesi gerekti\u011fini s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cBuzdolab\u0131nda en fazla 3 g\u00fcn, buzlukta -4 derece ile en fazla 7 g\u00fcn, derin dondurucuda -32 derece ile en fazla 3 ay bekletilmelidir. Kurban etleri, dondurulmadan \u00f6nce k\u00fc\u00e7\u00fck par\u00e7alara ayr\u0131larak buzdolab\u0131 po\u015fetine veya ya\u011fl\u0131 ka\u011f\u0131da sar\u0131lmal\u0131d\u0131r, b\u00f6ylece \u00e7\u00f6zd\u00fcrme i\u015flemi de k\u0131sa s\u00fcrer ve bakteri olu\u015fumu engellenir. Kalorifer \u00fczerinde, a\u00e7\u0131kta ya da s\u0131cak suda bekletme gibi \u00e7\u00f6zd\u00fcrme y\u00f6ntemleri, sa\u011fl\u0131k a\u00e7\u0131s\u0131ndan risklidir. Buzdolab\u0131n\u0131n alt k\u0131sm\u0131nda ya da mikrodalgada \u00e7\u00f6zd\u00fcrme daha uygun y\u00f6ntemlerdir. \u00c7\u00f6zd\u00fcr\u00fclen et, bakteri olu\u015fumuna izin verilmeden hemen pi\u015firilmeli, asla tekrar dondurulmamal\u0131d\u0131r.\u201d\n\n\"ETLER\u0130 T\u00dcKETMEDEN \u00d6NCE 24 SAAT KADAR D\u0130NLEND\u0130R\u0130N\"\n\nBayramda kesilen etlerin hi\u00e7 dinlendirilmeden birka\u00e7 saat i\u00e7inde t\u00fcketilmesi yanl\u0131\u015f oldu\u011funu s\u00f6yleyen Prof. Dr. Ulud\u00fcz s\u00f6zlerine s\u00f6yle devam etti: \u201cHayvan kesildikten sonra kaslardaki glikojen laktik aside d\u00f6n\u00fc\u015f\u00fcr, kaslar ve deri sertle\u015fir. Rigor mortis dedi\u011fimiz yeni kesilen hayvanlar\u0131n etlerindeki bu sertlik, pi\u015firmeyi zorla\u015ft\u0131rd\u0131\u011f\u0131 gibi, sindirim sorunlar\u0131na da yol a\u00e7ar. Normal bir etin sindirimi 4 saat s\u00fcrerken, taze kesilmi\u015f etin sindirimi 8 saatte olur. Bu nedenle, mide ile ilgili problemleri olan ki\u015filer, \u015fi\u015fkinlik ve haz\u0131ms\u0131zl\u0131k sorunlar\u0131ndan ka\u00e7\u0131nmak i\u00e7in eti 24 saat bekletmeden t\u00fcketmemelidir.\u201d\n\n\"ET\u0130N P\u0130\u015eME ISISI 163 DERECE OLAB\u0130L\u0130R\"\n\nEti y\u00fcksek ate\u015fte pi\u015firmenin yanl\u0131\u015f bir y\u00f6ntem oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti, \u201cS\u0131kl\u0131kla y\u00fcksek ate\u015fte pi\u015firme y\u00f6ntemleri \u0131zgara ya da kavurma yapmak ve k\u0131zg\u0131n ya\u011fda k\u0131zartmakt\u0131r. Y\u00fcksek ate\u015f sa\u011fl\u0131\u011fa zararl\u0131 maddeler ortaya \u00e7\u0131kar\u0131r ve ba\u015fta akci\u011fer ve pankreas kanseri olmak \u00fczere \u00e7e\u015fitli kanserlerle ili\u015fkilidir. Bu zararl\u0131 maddeleri ortaya \u00e7\u0131karmadan k\u0131rm\u0131z\u0131 et t\u00fcketmek i\u00e7in f\u0131r\u0131nlama, buharda pi\u015firme ve kaynatma gibi daha yumu\u015fak pi\u015firme metotlar\u0131 kullan\u0131n. Etinizin yanm\u0131\u015f b\u00f6lgelerini t\u00fcketmekten ka\u00e7\u0131n\u0131n. K\u0131rm\u0131z\u0131 eti zeytinya\u011f\u0131yla, limonla, sar\u0131msakla, E vitaminiyle veya ada\u00e7ay\u0131, biberiye gibi baz\u0131 baharatlarla marine ederek bu zararl\u0131 maddeleri y\u00fczde 90 oran\u0131nda azaltabilirsiniz. Etinizi yine de y\u00fcksek ate\u015fte pi\u015firecekseniz, s\u0131k s\u0131k ters \u00e7evirmeyi unutmay\u0131n.\u00c7o\u011funlukla mangal etinin i\u00e7i pi\u015fmeyip d\u0131\u015f\u0131 yanar ve bu durum besin zehirlenmelerine yol a\u00e7abilir. Pi\u015firilen etin mangalla aras\u0131nda yakla\u015f\u0131k 15 cm mesafe b\u0131rakmak gerekir\u201d dedi.\n\nProteinler y\u00fcksek pi\u015firme y\u00f6ntemlerinden k\u00f6t\u00fc \u015fekilde etkilendiklerini ve bozulduklar\u0131n\u0131 s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cBurada \u00f6nemli olan etin i\u00e7 s\u0131cakl\u0131\u011f\u0131d\u0131r, bir eti 163 derecede f\u0131r\u0131nlad\u0131\u011f\u0131n\u0131zda, i\u00e7 s\u0131cakl\u0131k 80 dereceye kadar ula\u015fm\u0131\u015f ve proteinlerin hi\u00e7biri zarar g\u00f6rmemi\u015f olur. Su ile pi\u015firdi\u011finizde de proteinler sadece y\u00fczde 10 kayba u\u011frarlar. Etin \u00e7i\u011f veya az pi\u015fmi\u015f olmas\u0131 besin zehirlenmesine yol a\u00e7abilece\u011finden i\u00e7inin ve d\u0131\u015f\u0131n\u0131n iyi pi\u015fmi\u015f olmas\u0131na dikkat edin.\"\n\n\"KOLESTEROL\u00dcN\u00dcZ VARSA KARAC\u0130\u011eERDEN UZAK DURUN\"\n\nK\u0131rm\u0131z\u0131 etin yan\u0131 s\u0131ra karaci\u011fer, b\u00f6brek, dil, i\u015fkembe gibi sakatatlar\u0131n t\u00fcketiminin olduk\u00e7a yayg\u0131n oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201c\u00d6zellikle kolesterol\u00fc y\u00fcksek olan hastalar ile kalp-damar hastal\u0131\u011f\u0131 riski ta\u015f\u0131yan ki\u015filer, protein a\u00e7\u0131s\u0131ndan olduk\u00e7a zengin olsa da y\u00fcksek miktarda kolesterol i\u00e7eren sakatatlardan uzak durmal\u0131d\u0131r.\u201d\n\n\"ET YEMEKLER\u0130N\u0130ZE TAZE YE\u015e\u0130L YAPRAKLI SALATALAR E\u015eL\u0130K ETS\u0130N\"\n\nEt yemeklerinin yan\u0131nda taze ye\u015fil yaprakl\u0131 ye\u015fillikler ve sebzeler t\u00fcketerek v\u00fccudunuzda belli miktar suyun tutulmas\u0131n\u0131 sa\u011flayabilir ve sindiriminizi kolayla\u015ft\u0131rabilece\u011fini s\u00f6yleyen Prof. Dr. Ulud\u00fcz \u201c\u00d6zellikle C vitamininden zengin olan ye\u015fil biber, roka, marul, k\u0131v\u0131rc\u0131k, maydanoz ve domates ile haz\u0131rlanan salataya limon ve sirke ekleyerek demir emiliminizi art\u0131rabilirsiniz. Ancak salatada ya\u011f kullanmamay\u0131 tercih edin. Yaprakl\u0131 salatalar etin zararl\u0131 etkilerini s\u0131n\u0131rland\u0131r\u0131r ve mide dostudur.Kurban etinin yan\u0131nda sindirimi kolayla\u015ft\u0131ran mercimek, ezogelin gibi \u00e7orbalar ile posal\u0131 besinler tercih edin\u201d dedi.\n\n\"YE\u015e\u0130L VEYA S\u0130YAH \u00c7AY \u0130\u00c7\u0130N\"\n\nYemeklerden sonra s\u0131cak bir bardak ye\u015fil \u00e7ay i\u00e7menin, beslenme dengesini koruyaca\u011f\u0131n\u0131 s\u00f6yleyen Prof. Dr. Ulud\u00fcz, \u201cBayram ziyaretleri s\u0131ras\u0131nda artan \u00e7ay ve kahve t\u00fcketimi a\u015f\u0131r\u0131 miktarlarda oldu\u011funda uykusuzluk, kalp ritim bozukluklar\u0131, mide problemlerine neden olabildi\u011finden \u00f6l\u00e7\u00fcl\u00fc t\u00fcketimi gerekir\" dedi.\n\n\"K\u00dc\u00c7\u00dcKBA\u015e HAYVANLARIN YA\u011eSIZ KISIMLARINI TERC\u0130H ED\u0130N\"\n\nProf. Dr. Ulud\u00fcz, \"K\u00fc\u00e7\u00fckba\u015f hayvan kesecekler i\u00e7in de \u015funlar\u0131 s\u00f6yleyebiliriz. B\u00fcy\u00fck miktarlarda koyun eti t\u00fcketimi \u00f6nerilmez, \u00e7\u00fcnk\u00fc koyun etinin y\u00fczde 20\u2019si ya\u011fd\u0131r ve bir porsiyonda bile \u00e7ok b\u00fcy\u00fck miktarda enerji sa\u011flar. Bu y\u00fczden koyun eti yerken kaburga ve bacak gibi sadece y\u00fczde 6\u2019s\u0131 ya\u011f i\u00e7eren k\u0131s\u0131mlar\u0131 yemeniz \u00f6nerilir. Etleri keserken g\u00f6r\u00fcnen ya\u011fl\u0131 k\u0131s\u0131mlar\u0131 atman\u0131z yine size fayda sa\u011flar\" dedi.\n\nFOTO\u011eRAF \u00c7EKMEY\u0130 SEVENLER BURAYA! AKILLI TELEFONLARDAK\u0130 KAMERA \u00d6ZELL\u0130KLER\u0130 NASIL OLMALI?",
    "keywords": [
        "k\u0131rm\u0131z\u0131",
        "et",
        "bu",
        "dengeliyor",
        "ulud\u00fcz",
        "etin",
        "tiroid",
        "y\u00fczde",
        "ve",
        "dr",
        "gibi",
        "prof",
        "s\u00f6yleyen",
        "hormonunu"
    ],
    "meta_keywords": [
        "k\u0131rm\u0131z\u0131 et",
        "k\u0131rm\u0131z\u0131 etin faydalar\u0131",
        "doymu\u015f ya\u011f faydas\u0131",
        "tiroide ne iyi gelir",
        "tiroid hormonunu dengeleyen \u015feyler"
    ],
    "publish_date": null,
    "summary": "\"ETLER \u00c7OK FAZLA END\u00dcSTR\u0130YEL \u0130\u015eLEMDEN GE\u00c7\u0130YOR\"Ge\u00e7mi\u015fte t\u00fcketi\u011fimiz k\u0131rm\u0131z\u0131 etlerin g\u00fcn\u00fcm\u00fczdeki k\u0131rm\u0131z\u0131 etlerden \u00e7ok farkl\u0131 oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cGe\u00e7mi\u015fte hayvanlar do\u011fada serbest\u00e7e geziyor ve tamamen do\u011fal yiyecekler t\u00fcketiyordu.\nBu hayvanlardan elde edilen et ile bug\u00fcn kapal\u0131 ah\u0131rlarda yeti\u015ftirilmi\u015f, suni yemlerle beslenmi\u015f ve b\u00fcy\u00fcme hormonu, antibiyotik verilmi\u015f hayvanlardan gelen et ayn\u0131 de\u011fildir.\nAyr\u0131ca, g\u00fcn\u00fcm\u00fczde etler \u00e7ok fazla end\u00fcstriyel i\u015flemden ge\u00e7iyor, raf \u00f6mr\u00fc uzamas\u0131 i\u00e7in nitratla, koruyucularla ve daha bir\u00e7ok kimyasalla kar\u0131\u015ft\u0131r\u0131l\u0131yor veya t\u00fcts\u00fcleniyorlar.\u201d\"ET T\u00dcKETMEMEK KAS VE BEY\u0130N FONKS\u0130YONLARINI OLUMSUZ ETK\u0130L\u0130YOR\"Hastalara genellikle k\u0131rm\u0131z\u0131 et t\u00fcketimini azaltmalar\u0131n\u0131n \u00f6nerildi\u011fini s\u00f6yleyen Prof. Dr. Ulud\u00fcz nedeni ise \u015f\u00f6yle a\u00e7\u0131klad\u0131: \u201cSalam, sucuk gibi i\u015flenmi\u015f k\u0131rm\u0131z\u0131 etler kalp ve \u015feker hastal\u0131klar\u0131 riskini art\u0131r\u0131rken, do\u011fada otlayan hayvanlardan elde edilen i\u015flenmemi\u015f k\u0131rm\u0131z\u0131 et ise sa\u011fl\u0131kl\u0131 ve besleyicidir.\nSadece 176 kalori ve y\u00fczde 10 ya\u011f i\u00e7eren 100 gram k\u0131rm\u0131z\u0131 ette g\u00fcnl\u00fck ihtiyac\u0131m\u0131z olan B3 vitamininin y\u00fczde 25\u2019i, B6 vitamininin y\u00fczde 20\u2019si, B12 vitamininin y\u00fczde 40\u2019\u0131, demir ihtiyac\u0131n\u0131 y\u00fczde 15\u2019i, \u00e7inko ihtiyac\u0131n\u0131n y\u00fczde 35\u2019i, selenyum ihtiyac\u0131n\u0131n y\u00fczde 25\u2019i bulunur.\nB12 vitaminini sebzelerden almak ise m\u00fcmk\u00fcn de\u011fildir.\nK\u0131rm\u0131z\u0131 et kreatin ve karnitin a\u00e7\u0131s\u0131ndan olduk\u00e7a zengindir.\nKreatin kaslarda enerji depolar\u0131n\u0131 doldurur ve kas g\u00fcc\u00fcn\u00fc art\u0131r\u0131r.\nKarnitin ise ya\u011f\u0131n enerjiye d\u00f6n\u00fc\u015fmesinde \u00f6nemlidir.\nEt t\u00fcketmeyenlerde bu maddelerin de\u011feri d\u00fc\u015f\u00fckt\u00fcr, bu da kas ve beyin fonksiyonlar\u0131n\u0131 olumsuz etkiler.\u201d\"G\u00dcNL\u00dcK ALINMASI GEREKEN B12 M\u0130KTARI 2 M\u0130KROGRAMDIR\"K\u0131rm\u0131z\u0131 etin sebzelerde pek bulunmayan ve v\u00fccut taraf\u0131ndan \u00fcretilemeyen zengin bir B12 vitamini kayna\u011f\u0131 oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cH\u00fccrelerin genetik kodlar\u0131n\u0131n \u00e7o\u011falt\u0131lmas\u0131nda ve beyin h\u00fccrelerinin tamirinde rol al\u0131r.\nB12 vitaminin uzun s\u00fcreli eksikli\u011fi beyin ve sinir sistemine kal\u0131c\u0131 olarak zarar verebilir.\nEn iyi B12 kayna\u011f\u0131 karaci\u011ferdir.\nS\u0131\u011f\u0131r karaci\u011ferinin 70 graml\u0131k porsiyonu 70 mikrogram B12 vitamini i\u00e7erir, g\u00fcnl\u00fck \u00f6nerilen B12 miktar\u0131 yakla\u015f\u0131k 2 mikrogramd\u0131r.\u201d\"KIRMIZI ET T\u0130RO\u0130D HORMONUNU DENGEL\u0130YOR\"K\u0131rm\u0131z\u0131 etin demir i\u00e7eri\u011finin de \u00e7ok zengin oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cDemir, kanda oksijen ve besinlerin dokular ile organlar\u0131m\u0131za iletilmesinde \u00f6nemli bir rol oynar.\nK\u0131rm\u0131z\u0131 etin nerdeyse hi\u00e7 bilinmeyen bir di\u011fer faydas\u0131 da tiroid hormonunu dengelemesidir.\nTiroid hormonu, epinefrin, norepinefrin ve dopamin gibi v\u00fccutta \u00e7ok \u00f6nemli maddelerin yap\u0131lmas\u0131nda rol oynar.\nBu maddeler, mide, kalp ve akci\u011fer gibi organlar ile beynimiz aras\u0131nda ileti\u015fimi sa\u011flayan kimyasal mesajc\u0131lard\u0131r.\nBu nedenle duygu durum, uyku, konsantrasyon ve kiloyu etkileyebilir, dengede olmad\u0131\u011f\u0131nda da olumsuz belirtilere neden olabilir.\"\n\"AZ M\u0130KTARDA DOYMU\u015e YA\u011e BA\u011eI\u015eIKLI\u011eI G\u00dc\u00c7LEND\u0130R\u0130R\"Prof. Dr. Ulud\u00fcz ayr\u0131ca, \u201cK\u0131rm\u0131z\u0131 et doymu\u015f ya\u011f i\u00e7erir.\nDoymu\u015f ya\u011flar\u0131n fazla t\u00fcketimi zararl\u0131 olsa da az miktarda doymu\u015f ya\u011f ba\u011f\u0131\u015f\u0131kl\u0131k fonksiyonunu g\u00fc\u00e7lendirmek ve sa\u011fl\u0131kl\u0131 bir sinir ve sindirim sistemi olu\u015fturmak i\u00e7in gereklidir.\nYa\u011flar, ayn\u0131 zamanda vitamin A, E, D, K gibi ya\u011fda \u00e7\u00f6z\u00fcnen vitaminlerin ta\u015f\u0131nabilmesi i\u00e7in gerekli ve d\u00fc\u015f\u00fck ya\u011fl\u0131 bir diyet bu besin maddelerinde eksikliklere yol a\u00e7abilir\u201d dedi.\n\"\u00c7\u00d6Z\u00dcNEN ETLER\u0130 TEKRAR DONDURMAYIN\"K\u0131rm\u0131z\u0131 etin, proteinden zengin olmas\u0131 nedeniyle \u00e7abuk bozuldu\u011funu ve bu y\u00fczden \u00f6zenle muhafaza edilmesi gerekti\u011fini s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cBuzdolab\u0131nda en fazla 3 g\u00fcn, buzlukta -4 derece ile en fazla 7 g\u00fcn, derin dondurucuda -32 derece ile en fazla 3 ay bekletilmelidir.\nKurban etleri, dondurulmadan \u00f6nce k\u00fc\u00e7\u00fck par\u00e7alara ayr\u0131larak buzdolab\u0131 po\u015fetine veya ya\u011fl\u0131 ka\u011f\u0131da sar\u0131lmal\u0131d\u0131r, b\u00f6ylece \u00e7\u00f6zd\u00fcrme i\u015flemi de k\u0131sa s\u00fcrer ve bakteri olu\u015fumu engellenir.\nKalorifer \u00fczerinde, a\u00e7\u0131kta ya da s\u0131cak suda bekletme gibi \u00e7\u00f6zd\u00fcrme y\u00f6ntemleri, sa\u011fl\u0131k a\u00e7\u0131s\u0131ndan risklidir.\nBuzdolab\u0131n\u0131n alt k\u0131sm\u0131nda ya da mikrodalgada \u00e7\u00f6zd\u00fcrme daha uygun y\u00f6ntemlerdir.\n\u00c7\u00f6zd\u00fcr\u00fclen et, bakteri olu\u015fumuna izin verilmeden hemen pi\u015firilmeli, asla tekrar dondurulmamal\u0131d\u0131r.\u201d\"ETLER\u0130 T\u00dcKETMEDEN \u00d6NCE 24 SAAT KADAR D\u0130NLEND\u0130R\u0130N\"Bayramda kesilen etlerin hi\u00e7 dinlendirilmeden birka\u00e7 saat i\u00e7inde t\u00fcketilmesi yanl\u0131\u015f oldu\u011funu s\u00f6yleyen Prof. Dr. Ulud\u00fcz s\u00f6zlerine s\u00f6yle devam etti: \u201cHayvan kesildikten sonra kaslardaki glikojen laktik aside d\u00f6n\u00fc\u015f\u00fcr, kaslar ve deri sertle\u015fir.\nRigor mortis dedi\u011fimiz yeni kesilen hayvanlar\u0131n etlerindeki bu sertlik, pi\u015firmeyi zorla\u015ft\u0131rd\u0131\u011f\u0131 gibi, sindirim sorunlar\u0131na da yol a\u00e7ar.\nNormal bir etin sindirimi 4 saat s\u00fcrerken, taze kesilmi\u015f etin sindirimi 8 saatte olur.\nBu nedenle, mide ile ilgili problemleri olan ki\u015filer, \u015fi\u015fkinlik ve haz\u0131ms\u0131zl\u0131k sorunlar\u0131ndan ka\u00e7\u0131nmak i\u00e7in eti 24 saat bekletmeden t\u00fcketmemelidir.\u201d\"ET\u0130N P\u0130\u015eME ISISI 163 DERECE OLAB\u0130L\u0130R\"Eti y\u00fcksek ate\u015fte pi\u015firmenin yanl\u0131\u015f bir y\u00f6ntem oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti, \u201cS\u0131kl\u0131kla y\u00fcksek ate\u015fte pi\u015firme y\u00f6ntemleri \u0131zgara ya da kavurma yapmak ve k\u0131zg\u0131n ya\u011fda k\u0131zartmakt\u0131r.\nY\u00fcksek ate\u015f sa\u011fl\u0131\u011fa zararl\u0131 maddeler ortaya \u00e7\u0131kar\u0131r ve ba\u015fta akci\u011fer ve pankreas kanseri olmak \u00fczere \u00e7e\u015fitli kanserlerle ili\u015fkilidir.\nBu zararl\u0131 maddeleri ortaya \u00e7\u0131karmadan k\u0131rm\u0131z\u0131 et t\u00fcketmek i\u00e7in f\u0131r\u0131nlama, buharda pi\u015firme ve kaynatma gibi daha yumu\u015fak pi\u015firme metotlar\u0131 kullan\u0131n.\nEtinizin yanm\u0131\u015f b\u00f6lgelerini t\u00fcketmekten ka\u00e7\u0131n\u0131n.\nK\u0131rm\u0131z\u0131 eti zeytinya\u011f\u0131yla, limonla, sar\u0131msakla, E vitaminiyle veya ada\u00e7ay\u0131, biberiye gibi baz\u0131 baharatlarla marine ederek bu zararl\u0131 maddeleri y\u00fczde 90 oran\u0131nda azaltabilirsiniz.\nEtinizi yine de y\u00fcksek ate\u015fte pi\u015firecekseniz, s\u0131k s\u0131k ters \u00e7evirmeyi unutmay\u0131n.\u00c7o\u011funlukla mangal etinin i\u00e7i pi\u015fmeyip d\u0131\u015f\u0131 yanar ve bu durum besin zehirlenmelerine yol a\u00e7abilir.\nPi\u015firilen etin mangalla aras\u0131nda yakla\u015f\u0131k 15 cm mesafe b\u0131rakmak gerekir\u201d dedi.\nProteinler y\u00fcksek pi\u015firme y\u00f6ntemlerinden k\u00f6t\u00fc \u015fekilde etkilendiklerini ve bozulduklar\u0131n\u0131 s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201cBurada \u00f6nemli olan etin i\u00e7 s\u0131cakl\u0131\u011f\u0131d\u0131r, bir eti 163 derecede f\u0131r\u0131nlad\u0131\u011f\u0131n\u0131zda, i\u00e7 s\u0131cakl\u0131k 80 dereceye kadar ula\u015fm\u0131\u015f ve proteinlerin hi\u00e7biri zarar g\u00f6rmemi\u015f olur.\nSu ile pi\u015firdi\u011finizde de proteinler sadece y\u00fczde 10 kayba u\u011frarlar.\nEtin \u00e7i\u011f veya az pi\u015fmi\u015f olmas\u0131 besin zehirlenmesine yol a\u00e7abilece\u011finden i\u00e7inin ve d\u0131\u015f\u0131n\u0131n iyi pi\u015fmi\u015f olmas\u0131na dikkat edin.\"\n\"KOLESTEROL\u00dcN\u00dcZ VARSA KARAC\u0130\u011eERDEN UZAK DURUN\"K\u0131rm\u0131z\u0131 etin yan\u0131 s\u0131ra karaci\u011fer, b\u00f6brek, dil, i\u015fkembe gibi sakatatlar\u0131n t\u00fcketiminin olduk\u00e7a yayg\u0131n oldu\u011funu s\u00f6yleyen Prof. Dr. Ulud\u00fcz s\u00f6zlerine \u015f\u00f6yle devam etti: \u201c\u00d6zellikle kolesterol\u00fc y\u00fcksek olan hastalar ile kalp-damar hastal\u0131\u011f\u0131 riski ta\u015f\u0131yan ki\u015filer, protein a\u00e7\u0131s\u0131ndan olduk\u00e7a zengin olsa da y\u00fcksek miktarda kolesterol i\u00e7eren sakatatlardan uzak durmal\u0131d\u0131r.\u201d\"ET YEMEKLER\u0130N\u0130ZE TAZE YE\u015e\u0130L YAPRAKLI SALATALAR E\u015eL\u0130K ETS\u0130N\"Et yemeklerinin yan\u0131nda taze ye\u015fil yaprakl\u0131 ye\u015fillikler ve sebzeler t\u00fcketerek v\u00fccudunuzda belli miktar suyun tutulmas\u0131n\u0131 sa\u011flayabilir ve sindiriminizi kolayla\u015ft\u0131rabilece\u011fini s\u00f6yleyen Prof. Dr. Ulud\u00fcz \u201c\u00d6zellikle C vitamininden zengin olan ye\u015fil biber, roka, marul, k\u0131v\u0131rc\u0131k, maydanoz ve domates ile haz\u0131rlanan salataya limon ve sirke ekleyerek demir emiliminizi art\u0131rabilirsiniz.\nAncak salatada ya\u011f kullanmamay\u0131 tercih edin.\nYaprakl\u0131 salatalar etin zararl\u0131 etkilerini s\u0131n\u0131rland\u0131r\u0131r ve mide dostudur.Kurban etinin yan\u0131nda sindirimi kolayla\u015ft\u0131ran mercimek, ezogelin gibi \u00e7orbalar ile posal\u0131 besinler tercih edin\u201d dedi.\n\"YE\u015e\u0130L VEYA S\u0130YAH \u00c7AY \u0130\u00c7\u0130N\"Yemeklerden sonra s\u0131cak bir bardak ye\u015fil \u00e7ay i\u00e7menin, beslenme dengesini koruyaca\u011f\u0131n\u0131 s\u00f6yleyen Prof. Dr. Ulud\u00fcz, \u201cBayram ziyaretleri s\u0131ras\u0131nda artan \u00e7ay ve kahve t\u00fcketimi a\u015f\u0131r\u0131 miktarlarda oldu\u011funda uykusuzluk, kalp ritim bozukluklar\u0131, mide problemlerine neden olabildi\u011finden \u00f6l\u00e7\u00fcl\u00fc t\u00fcketimi gerekir\" dedi.\n\"K\u00dc\u00c7\u00dcKBA\u015e HAYVANLARIN YA\u011eSIZ KISIMLARINI TERC\u0130H ED\u0130N\"Prof. Dr. Ulud\u00fcz, \"K\u00fc\u00e7\u00fckba\u015f hayvan kesecekler i\u00e7in de \u015funlar\u0131 s\u00f6yleyebiliriz.\nB\u00fcy\u00fck miktarlarda koyun eti t\u00fcketimi \u00f6nerilmez, \u00e7\u00fcnk\u00fc koyun etinin y\u00fczde 20\u2019si ya\u011fd\u0131r ve bir porsiyonda bile \u00e7ok b\u00fcy\u00fck miktarda enerji sa\u011flar.\nBu y\u00fczden koyun eti yerken kaburga ve bacak gibi sadece y\u00fczde 6\u2019s\u0131 ya\u011f i\u00e7eren k\u0131s\u0131mlar\u0131 yemeniz \u00f6nerilir.\nEtleri keserken g\u00f6r\u00fcnen ya\u011fl\u0131 k\u0131s\u0131mlar\u0131 atman\u0131z yine size fayda sa\u011flar\" dedi.\nFOTO\u011eRAF \u00c7EKMEY\u0130 SEVENLER BURAYA!\nAKILLI TELEFONLARDAK\u0130 KAMERA \u00d6ZELL\u0130KLER\u0130 NASIL OLMALI?",
    "article_html": "",
    "meta_description": "\u0130STANBUL \u00dcniversitesi Cerrahpa\u015fa T\u0131p Fak\u00fcltesi N\u00f6roloji Ana Bilim Dal\u0131\u2019ndan Prof. Dr. Derya Ulud\u00fcz k\u0131rm\u0131z\u0131 etlerin eskiye oranla besin de\u011ferinin d\u00fc\u015ft\u00fc\u011f\u00fcn\u00fc ancak sa\u011fl\u0131kl\u0131 ve besin de\u011feri y\u00fcksek bir k\u0131rm\u0131z\u0131 etin bir\u00e7ok vitamin ihtiyac\u0131n\u0131 kar\u015f\u0131lad\u0131\u011f\u0131n\u0131 belirtti. Prof. Dr. Ulud\u00fcz ayr\u0131ca k\u0131rm\u0131z\u0131 etin fazla bilinmeyen...",
    "meta_lang": "tr"
}