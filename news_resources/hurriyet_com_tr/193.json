{
    "article_id": "1c2a3a5e7dae81ee2d6130462f9a6ca4.1590265872.9573865",
    "title": "1999'dan beri ilk... Japon otomotiv devi zorda! 20 bin ki\u015fiyi i\u015ften \u00e7\u0131karacak",
    "authors": [],
    "canonical_link": "https://www.hurriyet.com.tr/ekonomi/1999dan-beri-ilk-japon-otomotiv-devi-zorda-20-bin-kisiyi-isten-cikaracak-41524122",
    "url": "http://hurriyet.com.tr/ekonomi/1999dan-beri-ilk-japon-otomotiv-devi-zorda-20-bin-kisiyi-isten-cikaracak-41524122",
    "top_img": "https://i4.hurimg.com/i/hurriyet/75/0x0/5ec8f852c03c0e171ccd961e.jpg",
    "meta_img": "https://i4.hurimg.com/i/hurriyet/75/0x0/5ec8f852c03c0e171ccd961e.jpg",
    "movies": [],
    "text": "K\u00fcresel kriz halini alan korona vir\u00fcs pandemisinin ekonomik etkilerini azaltmak i\u00e7in kredi aray\u0131\u015f\u0131nda oldu\u011fu ge\u00e7ti\u011fimiz g\u00fcnlerde g\u00fcndeme gelen Japon otomotiv devi Nissan, krizden \u00e7\u0131k\u0131\u015f yolu ar\u0131yor. Buna g\u00f6re yeniden yap\u0131lanmaya gidece\u011fi \u00f6\u011frenilen \u015firketin d\u00fcnya genelinde 20 binden fazla i\u015f\u00e7i \u00e7\u0131karmas\u0131 g\u00fcndemde. \u015eirketin uluslararas\u0131 i\u015f g\u00fcc\u00fcn\u00fcn y\u00fczde 15'ine tekab\u00fcl eden 20 bin ki\u015filik k\u00fc\u00e7\u00fclme plan\u0131n\u0131n salg\u0131n sonucu d\u00fcnya genelinde ger\u00e7ekle\u015fen talep d\u00fc\u015f\u00fc\u015f\u00fcn\u00fcn bir sonucu oldu\u011fu ifade edilirken, hedefin ise \u00fcretimi azaltmak oldu\u011fu belirtiliyor.\n\n1999'DAN BER\u0130 \u0130LK\n\nNissan'\u0131n finansal usuls\u00fczl\u00fck iddialar\u0131 kapsam\u0131nda tutuklanan firari eski ba\u015fkan\u0131 Carlos Ghosn'un 1999'da uygulad\u0131\u011f\u0131 kurtarma stratejisi sonras\u0131ndaki en b\u00fcy\u00fck i\u015f\u00e7i \u00e7\u0131kar\u0131m\u0131n\u0131 yapmas\u0131 beklenen \u015firketin, ayr\u0131ca Endonezya ve di\u011fer baz\u0131 pazarlardaki fabrika kapatma planlar\u0131n\u0131 g\u00fcndeme alabilece\u011fi ifade ediliyor.\n\n12 B\u0130N 500 OLARAK A\u00c7IKLANMI\u015eTI\n\n\u015eirketin planlad\u0131\u011f\u0131 k\u00fc\u00e7\u00fclme kapsam\u0131nda i\u015ften \u00e7\u0131kar\u0131lmas\u0131 beklenen ki\u015fi say\u0131s\u0131 2019 ortas\u0131nda 12 bin 500 ki\u015fi olarak duyurulmu\u015f, Nissan o d\u00f6nem eski Ba\u015fkan Ghosn'un agresif stratejisinden vazge\u00e7ilmesini karar\u0131n nedeni olarak a\u00e7\u0131klam\u0131\u015ft\u0131. Ghosn'un tutuklanmas\u0131 ile ba\u015flayan s\u00fcrecin firman\u0131n kurumsal imaj\u0131na zarar verdi\u011fi de g\u00fcndeme gelmi\u015fti.",
    "keywords": [
        "\u015firketin",
        "kapsam\u0131nda",
        "sonucu",
        "ki\u015fiyi",
        "ki\u015fi",
        "zorda",
        "\u00e7\u0131karacak",
        "ilk",
        "olarak",
        "g\u00fcndeme",
        "ghosnun",
        "devi",
        "nissan",
        "otomotiv",
        "japon",
        "i\u015ften",
        "bin",
        "beri",
        "k\u00fc\u00e7\u00fclme",
        "oldu\u011fu"
    ],
    "meta_keywords": [
        "Nissan",
        "koronavirus",
        "salg\u0131n"
    ],
    "publish_date": null,
    "summary": "K\u00fcresel kriz halini alan korona vir\u00fcs pandemisinin ekonomik etkilerini azaltmak i\u00e7in kredi aray\u0131\u015f\u0131nda oldu\u011fu ge\u00e7ti\u011fimiz g\u00fcnlerde g\u00fcndeme gelen Japon otomotiv devi Nissan, krizden \u00e7\u0131k\u0131\u015f yolu ar\u0131yor.\nBuna g\u00f6re yeniden yap\u0131lanmaya gidece\u011fi \u00f6\u011frenilen \u015firketin d\u00fcnya genelinde 20 binden fazla i\u015f\u00e7i \u00e7\u0131karmas\u0131 g\u00fcndemde.\n\u015eirketin uluslararas\u0131 i\u015f g\u00fcc\u00fcn\u00fcn y\u00fczde 15'ine tekab\u00fcl eden 20 bin ki\u015filik k\u00fc\u00e7\u00fclme plan\u0131n\u0131n salg\u0131n sonucu d\u00fcnya genelinde ger\u00e7ekle\u015fen talep d\u00fc\u015f\u00fc\u015f\u00fcn\u00fcn bir sonucu oldu\u011fu ifade edilirken, hedefin ise \u00fcretimi azaltmak oldu\u011fu belirtiliyor.\n1999'DAN BER\u0130 \u0130LKNissan'\u0131n finansal usuls\u00fczl\u00fck iddialar\u0131 kapsam\u0131nda tutuklanan firari eski ba\u015fkan\u0131 Carlos Ghosn'un 1999'da uygulad\u0131\u011f\u0131 kurtarma stratejisi sonras\u0131ndaki en b\u00fcy\u00fck i\u015f\u00e7i \u00e7\u0131kar\u0131m\u0131n\u0131 yapmas\u0131 beklenen \u015firketin, ayr\u0131ca Endonezya ve di\u011fer baz\u0131 pazarlardaki fabrika kapatma planlar\u0131n\u0131 g\u00fcndeme alabilece\u011fi ifade ediliyor.\n12 B\u0130N 500 OLARAK A\u00c7IKLANMI\u015eTI\u015eirketin planlad\u0131\u011f\u0131 k\u00fc\u00e7\u00fclme kapsam\u0131nda i\u015ften \u00e7\u0131kar\u0131lmas\u0131 beklenen ki\u015fi say\u0131s\u0131 2019 ortas\u0131nda 12 bin 500 ki\u015fi olarak duyurulmu\u015f, Nissan o d\u00f6nem eski Ba\u015fkan Ghosn'un agresif stratejisinden vazge\u00e7ilmesini karar\u0131n nedeni olarak a\u00e7\u0131klam\u0131\u015ft\u0131.\nGhosn'un tutuklanmas\u0131 ile ba\u015flayan s\u00fcrecin firman\u0131n kurumsal imaj\u0131na zarar verdi\u011fi de g\u00fcndeme gelmi\u015fti.",
    "article_html": "",
    "meta_description": "Haberler - Korona vir\u00fcs nedeniyle sat\u0131\u015flar\u0131 d\u00fc\u015fen Japon otomobil \u00fcreticisi Nissan, k\u00fcresel i\u015f g\u00fcc\u00fcn\u00fcn y\u00fczde 15'ini olu\u015fturan 20 binden fazla ki\u015fiyi i\u015ften \u00e7\u0131karmay\u0131 planl\u0131yor.",
    "meta_lang": "tr"
}