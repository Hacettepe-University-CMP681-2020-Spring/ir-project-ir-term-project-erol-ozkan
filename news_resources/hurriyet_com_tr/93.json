{
    "article_id": "86bd4e526280db0f805a27d5a68add17.1590265726.225256",
    "title": "Gen\u00e7lere hitap eden \u015fehirli SUV",
    "authors": [
        "Burak Ta\u015f\u00e7i",
        "Btasci Hurriyet.Com.Tr"
    ],
    "canonical_link": "https://www.hurriyet.com.tr/ekonomi/otomobil/genclere-hitap-eden-sehirli-suv-41501723",
    "url": "http://hurriyet.com.tr/ekonomi/otomobil/genclere-hitap-eden-sehirli-suv-41501723",
    "top_img": "https://i4.hurimg.com/i/hurriyet/75/0x0/5ea1745c67b0a921b42b1943.jpg",
    "meta_img": "https://i4.hurimg.com/i/hurriyet/75/0x0/5ea1745c67b0a921b42b1943.jpg",
    "movies": [],
    "text": "T\u00fcrkiye\u2019de SUV grubundaki ara\u00e7lara ilgi s\u00fcrekli art\u0131\u015f seviyesinde. Yerden y\u00fcksek olmas\u0131, kullan\u0131c\u0131s\u0131na g\u00fcven vermesi ve g\u00f6r\u00fcnt\u00fc itibar\u0131yla l\u00fcks alg\u0131s\u0131 yaratmas\u0131 da SUV\u2019un tercih edilme nedenleri olarak \u00f6ne \u00e7\u0131k\u0131yor.\n\nYurtd\u0131\u015f\u0131n\u0131n aksine \u00fclkemizde SUV ara\u00e7lar d\u00fc\u015f\u00fck motor hacimleriyle sunuluyor. Vergi dilimine girmemek i\u00e7in yap\u0131lan bu hamle ile birlikte baz\u0131 SUV ara\u00e7lar\u0131n g\u00fc\u00e7leri d\u00fc\u015f\u00fck kalabiliyor.\n\nKIA Sportage SUV grubu ara\u00e7lar\u0131n g\u00fc\u00e7l\u00fc temsilcilerinden birisi olarak kar\u015f\u0131m\u0131za \u00e7\u0131k\u0131yor. Yakla\u015f\u0131k 1600 kilogram a\u011f\u0131rl\u0131\u011fa sahip olan Sportage\u2019\u0131n kalbinde 1.6 litrelik, 136 beygirlik 320 nm torka sahip dizel motor \u00fcnitesi yat\u0131yor. Dizel motorun yak\u0131t tasarrufu ve g\u00fcc\u00fc tatmin edici seviyede. 7 ileri \u00e7ift kavramal\u0131 DCT vitese sahip olan Sportage h\u0131zl\u0131 ve sars\u0131nt\u0131s\u0131z vites ge\u00e7i\u015fleriyle s\u00fcr\u00fcc\u00fcs\u00fcne heyecanl\u0131 anlar ya\u015fatabiliyor.\n\nYUVARLAK HATLARA SAH\u0130P\n\nSportage daha \u00e7ok yuvarlak hatlara sahip olarak tasarlanm\u0131\u015f. LED far ve stop lambalar\u0131, ince siyah renkli dodikler, metalik renkli tavan \u00e7\u0131tas\u0131, tamponlarda bulunan krom detaylar ve 19 in\u00e7lik al\u00fcminyum ala\u015f\u0131ml\u0131 jantlar ara\u00e7ta ilk dikkat \u00e7eken unsurlar aras\u0131nda yer al\u0131yor. Arka sinyallerinin tamponda bulunmas\u0131 da al\u0131\u015f\u0131lm\u0131\u015f\u0131n d\u0131\u015f\u0131nda bir tasar\u0131m olarak g\u00f6ze \u00e7arp\u0131yor.\n\n\n\n\n\nFERAHLIK \u00d6N PLANDA\n\nG\u00fcney Kore men\u015feli ara\u00e7lara y\u00f6nelik olan \u00f6nyarg\u0131y\u0131 y\u0131kma gayesinde olan Sportage \u00f6zellikleriyle de bir ad\u0131m \u00f6ne \u00e7\u0131k\u0131yor. \u00d6n ve arka koltuklarda \u0131s\u0131tma, direksiyon \u0131s\u0131tmas\u0131, kablosuz \u015farj gibi \u00f6zelliklerle Sportage rakiplerinden bir ad\u0131m \u00f6ne \u00e7\u0131k\u0131yor. Malzeme kalitesine bak\u0131ld\u0131\u011f\u0131nda baz\u0131 k\u0131s\u0131mlarda sert plastik kullan\u0131lm\u0131\u015f olsa da i\u00e7 mekanda ferahl\u0131k \u00f6n planda tutulmak istenmi\u015f.\n\nYOL TUTU\u015eU ZAYIF\n\nYerden y\u00fcksek tasar\u0131m\u0131 ve 19 in\u00e7 janta sahip olmas\u0131 arac\u0131n yol tutu\u015funu etkiliyor. Virajlar hafif savrulma iste\u011fi Sportage\u2019da olu\u015fuyor. Arazi ruhu i\u00e7in tasarlanm\u0131\u015f ara\u00e7larda yol tutu\u015funun zay\u0131f olmas\u0131 normal kar\u015f\u0131lanabilir.\n\nGenel olarak bak\u0131ld\u0131\u011f\u0131nda tasar\u0131m\u0131 ile gen\u00e7 kitleyi hedefine alan Sportage, d\u00fc\u015f\u00fck yak\u0131t t\u00fcketimi, y\u00fcksek donan\u0131m \u00f6zellikleriyle al\u0131c\u0131lar\u0131n be\u011fenisine sunulmu\u015f.",
    "keywords": [
        "olan",
        "eden",
        "\u00e7\u0131k\u0131yor",
        "sahip",
        "\u015fehirli",
        "y\u00fcksek",
        "\u00f6ne",
        "olarak",
        "\u00f6n",
        "ve",
        "hitap",
        "suv",
        "gen\u00e7lere",
        "sportage"
    ],
    "meta_keywords": [
        "KIA",
        "Sportage",
        "SeoHaber",
        "icerikhaber"
    ],
    "publish_date": null,
    "summary": "T\u00fcrkiye\u2019de SUV grubundaki ara\u00e7lara ilgi s\u00fcrekli art\u0131\u015f seviyesinde.\nYerden y\u00fcksek olmas\u0131, kullan\u0131c\u0131s\u0131na g\u00fcven vermesi ve g\u00f6r\u00fcnt\u00fc itibar\u0131yla l\u00fcks alg\u0131s\u0131 yaratmas\u0131 da SUV\u2019un tercih edilme nedenleri olarak \u00f6ne \u00e7\u0131k\u0131yor.\nYurtd\u0131\u015f\u0131n\u0131n aksine \u00fclkemizde SUV ara\u00e7lar d\u00fc\u015f\u00fck motor hacimleriyle sunuluyor.\nVergi dilimine girmemek i\u00e7in yap\u0131lan bu hamle ile birlikte baz\u0131 SUV ara\u00e7lar\u0131n g\u00fc\u00e7leri d\u00fc\u015f\u00fck kalabiliyor.\nKIA Sportage SUV grubu ara\u00e7lar\u0131n g\u00fc\u00e7l\u00fc temsilcilerinden birisi olarak kar\u015f\u0131m\u0131za \u00e7\u0131k\u0131yor.\nYakla\u015f\u0131k 1600 kilogram a\u011f\u0131rl\u0131\u011fa sahip olan Sportage\u2019\u0131n kalbinde 1.6 litrelik, 136 beygirlik 320 nm torka sahip dizel motor \u00fcnitesi yat\u0131yor.\nDizel motorun yak\u0131t tasarrufu ve g\u00fcc\u00fc tatmin edici seviyede.\n7 ileri \u00e7ift kavramal\u0131 DCT vitese sahip olan Sportage h\u0131zl\u0131 ve sars\u0131nt\u0131s\u0131z vites ge\u00e7i\u015fleriyle s\u00fcr\u00fcc\u00fcs\u00fcne heyecanl\u0131 anlar ya\u015fatabiliyor.\nYUVARLAK HATLARA SAH\u0130PSportage daha \u00e7ok yuvarlak hatlara sahip olarak tasarlanm\u0131\u015f.\nLED far ve stop lambalar\u0131, ince siyah renkli dodikler, metalik renkli tavan \u00e7\u0131tas\u0131, tamponlarda bulunan krom detaylar ve 19 in\u00e7lik al\u00fcminyum ala\u015f\u0131ml\u0131 jantlar ara\u00e7ta ilk dikkat \u00e7eken unsurlar aras\u0131nda yer al\u0131yor.\nArka sinyallerinin tamponda bulunmas\u0131 da al\u0131\u015f\u0131lm\u0131\u015f\u0131n d\u0131\u015f\u0131nda bir tasar\u0131m olarak g\u00f6ze \u00e7arp\u0131yor.\nFERAHLIK \u00d6N PLANDAG\u00fcney Kore men\u015feli ara\u00e7lara y\u00f6nelik olan \u00f6nyarg\u0131y\u0131 y\u0131kma gayesinde olan Sportage \u00f6zellikleriyle de bir ad\u0131m \u00f6ne \u00e7\u0131k\u0131yor.\n\u00d6n ve arka koltuklarda \u0131s\u0131tma, direksiyon \u0131s\u0131tmas\u0131, kablosuz \u015farj gibi \u00f6zelliklerle Sportage rakiplerinden bir ad\u0131m \u00f6ne \u00e7\u0131k\u0131yor.\nMalzeme kalitesine bak\u0131ld\u0131\u011f\u0131nda baz\u0131 k\u0131s\u0131mlarda sert plastik kullan\u0131lm\u0131\u015f olsa da i\u00e7 mekanda ferahl\u0131k \u00f6n planda tutulmak istenmi\u015f.\nYOL TUTU\u015eU ZAYIFYerden y\u00fcksek tasar\u0131m\u0131 ve 19 in\u00e7 janta sahip olmas\u0131 arac\u0131n yol tutu\u015funu etkiliyor.\nVirajlar hafif savrulma iste\u011fi Sportage\u2019da olu\u015fuyor.\nArazi ruhu i\u00e7in tasarlanm\u0131\u015f ara\u00e7larda yol tutu\u015funun zay\u0131f olmas\u0131 normal kar\u015f\u0131lanabilir.\nGenel olarak bak\u0131ld\u0131\u011f\u0131nda tasar\u0131m\u0131 ile gen\u00e7 kitleyi hedefine alan Sportage, d\u00fc\u015f\u00fck yak\u0131t t\u00fcketimi, y\u00fcksek donan\u0131m \u00f6zellikleriyle al\u0131c\u0131lar\u0131n be\u011fenisine sunulmu\u015f.",
    "article_html": "",
    "meta_description": "\u00dclkemizde SUV modeller genel olarak bak\u0131ld\u0131\u011f\u0131nda araziden \u00e7ok \u015fehir i\u00e7i trafi\u011finde kullan\u0131l\u0131yor. DNA\u2019lar\u0131na ayk\u0131r\u0131 olarak \u015fehir i\u00e7inde kullan\u0131lan SUV ara\u00e7larda da teknolojik yenilikler g\u00f6ze \u00e7arp\u0131yor.",
    "meta_lang": "tr"
}