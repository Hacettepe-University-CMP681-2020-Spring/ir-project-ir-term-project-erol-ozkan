{
    "article_id": "2a872bbc601153104dc274346f4dba52.1590266195.8732154",
    "title": "\u2018Doktor a\u011fabeyim annemin \u00f6l\u00fcm\u00fcn\u00fc kabullenmekte zorland\u0131\u2019",
    "authors": [],
    "canonical_link": "https://www.hurriyet.com.tr/kitap-sanat/doktor-agabeyim-annemin-olumunu-kabullenmekte-zorlandi-41175911",
    "url": "http://hurriyet.com.tr/kitap-sanat/doktor-agabeyim-annemin-olumunu-kabullenmekte-zorlandi-41175911",
    "top_img": "https://i4.hurimg.com/i/hurriyet/75/0x0/5cab0fcf0f25441de067b840.jpg",
    "meta_img": "https://i4.hurimg.com/i/hurriyet/75/0x0/5cab0fcf0f25441de067b840.jpg",
    "movies": [],
    "text": "Annesini kaybeden adam: Doktorlar\n\n38. \u0130stanbul Film Festivali'nin Gen\u00e7 Ustalar b\u00f6l\u00fcm\u00fcnde yer alan 'Doktorlar' filmi d\u00fcn izleyicilerle bulu\u015ftu. Y\u00f6netmen David Roux da ilk filmi olan Doktorlar\u2019\u0131n \u0130stanbul Film Festivali kapsam\u0131nda g\u00f6sterimine kat\u0131ld\u0131. \u0130lk g\u00f6sterimini Toronto\u2019da yapan film bir g\u00fcn annesinin hastaneye kald\u0131r\u0131lmas\u0131yla, profesyonel hayat\u0131n\u0131n ve ina\u00e7lar\u0131n\u0131n aras\u0131nda kalan uzman Doktor Simon\u2019un ikilemini anlatan film bir hastane dram\u0131. Filmin g\u00f6steriminin ard\u0131ndan y\u00f6netmen Roux izleyiciden gelen sorular\u0131 yan\u0131tlad\u0131.\n\n\n\nHastal\u0131k kar\u015f\u0131s\u0131ndaki \u00e7aresizli\u011fi, doktor dahi olsan\u0131z, bazen elden gelen bir \u015feyin olmad\u0131\u011f\u0131na de\u011finmek istediniz sanki.\n\n\u00d6l\u00fcm kar\u015f\u0131s\u0131nda ger\u00e7ekten \u00e7ok aciziz. Yapabilece\u011fimiz tek \u015fey, onu en b\u00fcy\u00fck sakinlikle kabul etmek. Ger\u00e7ek hayatta annemin \u00f6l\u00fcm\u00fcn\u00fc ben bir \u015fekilde kabullendim ama a\u011fabeyimin, bir doktor olarak \u00e7ok daha fazla zorland\u0131\u011f\u0131n\u0131 g\u00f6rd\u00fcm \u00e7\u00fcnk\u00fc bir \u015fey yapabilecekken yapam\u0131yordu.\n\nFilmin ad\u0131 neden 'Doktorlar', Frans\u0131zcas\u0131 'L\u2019ordre des m\u00e9decins' iken?\n\nKerem Ayan: Biz \u00e7ok zorland\u0131k T\u00fcrk\u00e7eye \u00e7evirirken. L\u2019ordre des m\u00e9decins\u2019i T\u00fcrk\u00e7eye tam nas\u0131l \u00e7evirece\u011fimizi de bilmiyoruz. Tabipler odas\u0131 gibi bir \u015fey ama Frans\u0131zcada bir kelime oyunu var.\n\nDavid Roux: Ben Frans\u0131zca ad\u0131n\u0131 koyarken tabipler birli\u011fini d\u00fc\u015f\u00fcnmedim \u00e7\u00fcnk\u00fc onla pek alakas\u0131 yok ama dinle \u00e7ok ilgili oldu\u011funu d\u00fc\u015f\u00fcn\u00fcyorum. \u00c7\u00fcnk\u00fc \u201cordre (mezhep)\u201d kelimesi din i\u00e7in de kullan\u0131l\u0131yor: Birli\u011fe giriyorsunuz, yemin ediyorsunuz, bir \u00fcniforma giyiyorsunuz. Doktor belli bir stat\u00fcde, belli bir yerde ve bu olaylar kar\u015f\u0131s\u0131nda bir noktada sanki kendi inanc\u0131n\u0131 yitiriyormu\u015f gibi, ayn\u0131 dindar birisi gibi.\n\nKarakter \u00e7ok dini inanc\u0131 olmayan biri. \u00d6l\u00fcm an\u0131nda duydu\u011fumuz a\u011f\u0131t bir Yahudi a\u011f\u0131d\u0131 m\u0131yd\u0131? Yoksa inan\u00e7s\u0131z olan bir karakterin yine geleneklere ba\u011fl\u0131 olmas\u0131ndan dolay\u0131 m\u0131 bunu kullanmay\u0131 tercih ettiniz?\n\nA\u011f\u0131t Yidi\u015f dilinde. Annem \u00e7ok dindar de\u011fildi ama A\u015fkenaz k\u00f6kenli bir Yahudi oldu\u011fu i\u00e7in her zaman bir Yahudi k\u00fclt\u00fcr\u00fc vard\u0131 etraf\u0131m\u0131zda; Yidi\u015f \u015fark\u0131lar\u0131 da dinlerdi. Normalde bu filme \u00e7ok fazla dini \u015fey katmak istemedim \u00e7\u00fcnk\u00fc daha evrensel bir \u015fey anlatmak istedim. Fakat bu \u015fark\u0131y\u0131 koymak bana \u00e7ok do\u011fru geldi \u00e7\u00fcnk\u00fc b\u00fct\u00fcn Yahudi k\u00fclt\u00fcr\u00fcndeki \u015fark\u0131lar hep hayat ve \u00f6l\u00fcmle ilgili. G\u00fclmek de a\u011flamak da ayn\u0131 \u015feyin uzant\u0131s\u0131 oldu\u011fu i\u00e7in \u015fark\u0131y\u0131 koymak uygun geldi.\n\nEvli bir \u00e7iftin yirmi d\u00f6rt saati\n\nEvli bir \u00e7ifti yirmi d\u00f6rt saat boyunca izleyen 'Canavarlar.', foto\u011fraf\u00e7\u0131 ve \u00f6d\u00fcll\u00fc k\u0131sa filmci Marius Olteanu\u2019nun ilk uzun metrajl\u0131 filmi. Farkl\u0131 insanlara kar\u015f\u0131 ho\u015fg\u00f6r\u00fcs\u00fczl\u00fc\u011f\u00fcn gitgide \u00e7o\u011fald\u0131\u011f\u0131 bir iklimde, g\u00f6r\u00fcnd\u00fc\u011f\u00fcm\u00fczle ger\u00e7ekte oldu\u011fumuz aras\u0131ndaki bo\u015flu\u011fu sorgulayan filmin g\u00f6sterimin ard\u0131ndan izleyicilerden gelen sorular\u0131 yan\u0131tlayan y\u00f6netmen Olteanu filmin ad\u0131n\u0131n neden 'Canavarlar.' ve noktal\u0131 oldu\u011fu sorusunun cevab\u0131n\u0131 \u015f\u00f6yle verdi:\n\n\u201cBiz ba\u015fkalar\u0131n\u0131 etiketleriz, ba\u015fkalar\u0131 bizi etiketler, bizler de kendimize baz\u0131 etiketler yak\u0131\u015ft\u0131r\u0131r\u0131z. Kendimizi canavar olarak g\u00f6r\u00fcp orada b\u0131rak\u0131r\u0131z, bazen bu etiketleri de koyduktan sonra \u00fczerine d\u00fc\u015f\u00fcnmeyip noktay\u0131 koyar\u0131z. Canavar asl\u0131nda bu. \u0130\u015fte o sondaki nokta bir yarg\u0131ya var\u0131p bunun \u00fczerinde hi\u00e7 d\u00fc\u015f\u00fcnmeyip orada b\u0131rak\u0131\u015f\u0131m\u0131z\u0131n bir simgesi.\n\nBir yandan da \u015f\u00f6yle bir durum var, Arthur kar\u0131s\u0131n\u0131n istedi\u011fi gibi birisi olamad\u0131\u011f\u0131 i\u00e7in canavar oldu\u011funu d\u00fc\u015f\u00fcn\u00fcyor. Kar\u0131s\u0131 Arthur\u2019un \u00e7ocuk istedi\u011fini biliyor fakat kendisi \u00e7ocuk istemedi\u011fi i\u00e7in kendini canavar olarak tan\u0131ml\u0131yor ve ikisi bir \u00e7ift olarak toplum taraf\u0131ndan canavar olarak g\u00f6r\u00fcl\u00fcp adland\u0131r\u0131l\u0131yorlar.\u201d\n\nBir pembe dizi hik\u00e2yesi\n\nAntidepresan b\u00f6l\u00fcm\u00fcnden 'Tel Aviv Alev Alev', stajyer senarist olarak pembe dizide \u00e7al\u0131\u015fan Filistinli Selam\u2019\u0131 konu al\u0131yor. Filmin ba\u015frol\u00fcnde, Venedik\u2019ten En iyi Oyuncu \u00f6d\u00fcl\u00fc alan Kais Nashif bulunuyor. Filmin bir komedi olsa da, konusu itibariyle bir trajedi oldu\u011funu s\u00f6yleyen Nashif, Filistin\u2019de ya\u015farken karakterin ya\u015fad\u0131klar\u0131n\u0131 k\u0131smen kendisinin de ya\u015fad\u0131\u011f\u0131n\u0131 anlatt\u0131. \u0130srail Film Konseyi ve K\u00fclt\u00fcr Bakanl\u0131\u011f\u0131 taraf\u0131ndan desteklenmi\u015f olan bu bol \u00f6d\u00fcll\u00fc komedi ile ilgili, \u201cFazlas\u0131yla ihtilafa d\u00fc\u015f\u00fclebilecek bir filmdi. Bence destek filmin niteli\u011fiyle alakal\u0131, arkas\u0131ndaki fikirle ilgili de\u011fil\u201d diyen Nashif, filmin pembe dizilere ger\u00e7ek\u00e7i bir yakla\u015f\u0131m\u0131 oldu\u011funu s\u00f6zlerine ekledi.\n\nM\u00fczisyenler ve y\u00f6netmenler ayn\u0131 masada bulu\u015ftu\n\nLU Records\u2019un 38. \u0130stanbul Film Festivali kapsam\u0131nda d\u00fczenledi\u011fi 'M\u00fczisyenler ve Y\u00f6netmenler Ayn\u0131 Masada' s\u00f6yle\u015fisi Salon\u2019da ger\u00e7ekle\u015ftirildi. Yekta Kopan\u2019\u0131n moderat\u00f6rl\u00fc\u011f\u00fcndeki s\u00f6yle\u015fiye m\u00fczisyen ve yap\u0131mc\u0131 Ahmet Kenan Bilgi\u00e7, y\u00f6netmen ve yap\u0131mc\u0131 Tolga Kara\u00e7elik, m\u00fczisyen ve yap\u0131mc\u0131 \u00d6mer Ahunbay, y\u00f6netmen K\u0131van\u00e7 Baru\u00f6n\u00fc, m\u00fczisyen ve yap\u0131mc\u0131 Ender Akay konu\u015fmac\u0131 olarak kat\u0131ld\u0131.\n\nS\u00f6yle\u015fide, K\u0131van\u00e7 Baruon\u00fc y\u00f6netmen ve m\u00fczisyen aras\u0131ndaki ili\u015fkinin \u00f6nemine vurgu yapt\u0131. M\u00fczisyen\u00d6mer Ahunbay ise, film m\u00fczi\u011fi yapman\u0131n y\u00f6netmen, senaryo, kurgu gibi etmenleri ile beraber bir ekip i\u015fi oldu\u011funu belirtti: \u201cFilm m\u00fczi\u011fi yaparken, film i\u00e7in en iyi olan ne, bunu d\u00fc\u015f\u00fcnmek laz\u0131m.\u201d M\u00fczisyen Ahmet Kenan Bilgi\u00e7\u2019e g\u00f6re film m\u00fczi\u011fi y\u00f6netmenin yap\u0131m s\u00fcrecindeki psikolojisine g\u00f6re de\u011fi\u015febiliyor: \u201cM\u00fczik her y\u00f6netmenin karakterine g\u00f6re de\u011fi\u015fiklik g\u00f6sterebiliyor; m\u00fczisyen filmin dramaturjisine h\u00e2kim oldu\u011fu gibi, bunu da bilerek \u00e7al\u0131\u015fmal\u0131.\u201d\n\nK\u00f6pr\u00fcde ikinci g\u00fcn: Bartu Ben\n\nK\u00f6pr\u00fcde Bulu\u015fmalar ikinci g\u00fcn\u00fcnde Bartu Ben ekibini a\u011f\u0131rlad\u0131. Dizinin senaristi ve oyuncusu Bartu K\u00fc\u00e7\u00fck\u00e7a\u011flayan, y\u00f6netmeni Tolga Kara\u00e7elik, yap\u0131mc\u0131s\u0131 Diloy G\u00fcl\u00fcn ve Blu TV \u0130\u00e7erik Y\u00f6neticisi Sarp Kalfao\u011flu\u2019nun kat\u0131ld\u0131\u011f\u0131 bu etkinlikte, yaz\u0131m s\u00fcrecinden yap\u0131m\u0131na kadar dizinin dijitale d\u00f6n\u00fc\u015f\u00fcm\u00fc konu\u015fuldu.\n\nFestivalde Bug\u00fcn:\n\nYe\u015fil\u00e7am m\u00fczikleri yeniden sahnede\n\nT\u00fcrk sinemas\u0131n\u0131n en bu\u011fulu, en renkli, en \u00e7ok hat\u0131rlanan, en \u00e7ok konu\u015fulan d\u00f6nemi\u2026 Ye\u015fil\u00e7am j\u00f6nlerin, fam fatallerin d\u00f6nemi\u2026 Ye\u015fil\u00e7am, en g\u00fczel \u015fark\u0131lar\u0131n d\u00f6nemi\u2026 Festival, kalpleri da\u011flayan, dillere dolanan, sevenlerin birbirine yollad\u0131\u011f\u0131, mehtaba bak\u0131lan Ye\u015fil\u00e7am \u015fark\u0131lar\u0131n\u0131 festival kapsam\u0131nda ger\u00e7ekle\u015ftirilecek \u00f6zel bir geceyle tekrar hayat buluyor. \u0130stanbul Film Festivali kapsam\u0131nda bu ak\u015fam Cahide M\u00fczikol\u2019de ger\u00e7ekle\u015ftirilecek gecede Belk\u0131s \u00d6zener, Damla S\u00f6nmez, Derya Alabora, Gonca Vuslateri, Halil Bab\u00fcr, Meltem Cumbul, Mert F\u0131rat, Selen U\u00e7er unutulmaz Ye\u015fil\u00e7am \u015fark\u0131lar\u0131na yeniden can veriyor. Ye\u015fil\u00e7am Birlikte G\u00fczel konserinin biletleri Biletix kanallar\u0131 ve \u0130KSV ana gi\u015fesinden al\u0131nabilir.\n\nYe\u015fil\u00e7am Birlikte G\u00fczel/ 8 Nisan Pazartesi, Kap\u0131 a\u00e7\u0131l\u0131\u015f 21.00, Konser 22.00, Bilet: 125 TL/ Cahide M\u00fczikhol, Cumhuriyet Cd. No: 52, Harbiye-\u015ei\u015fli",
    "keywords": [
        "\u00e7ok",
        "zorland\u0131",
        "film",
        "bu",
        "filmin",
        "kabullenmekte",
        "a\u011fabeyim",
        "\u00f6l\u00fcm\u00fcn\u00fc",
        "olarak",
        "ve",
        "bir",
        "m\u00fczisyen",
        "doktor",
        "y\u00f6netmen",
        "annemin",
        "en"
    ],
    "meta_keywords": [
        "38. \u0130stanbul Film Festivali",
        "Doktorlar filmi",
        "David Roux"
    ],
    "publish_date": null,
    "summary": "Annesini kaybeden adam: Doktorlar38.\n\u0130stanbul Film Festivali'nin Gen\u00e7 Ustalar b\u00f6l\u00fcm\u00fcnde yer alan 'Doktorlar' filmi d\u00fcn izleyicilerle bulu\u015ftu.\nY\u00f6netmen David Roux da ilk filmi olan Doktorlar\u2019\u0131n \u0130stanbul Film Festivali kapsam\u0131nda g\u00f6sterimine kat\u0131ld\u0131.\n\u0130lk g\u00f6sterimini Toronto\u2019da yapan film bir g\u00fcn annesinin hastaneye kald\u0131r\u0131lmas\u0131yla, profesyonel hayat\u0131n\u0131n ve ina\u00e7lar\u0131n\u0131n aras\u0131nda kalan uzman Doktor Simon\u2019un ikilemini anlatan film bir hastane dram\u0131.\nFilmin g\u00f6steriminin ard\u0131ndan y\u00f6netmen Roux izleyiciden gelen sorular\u0131 yan\u0131tlad\u0131.\nHastal\u0131k kar\u015f\u0131s\u0131ndaki \u00e7aresizli\u011fi, doktor dahi olsan\u0131z, bazen elden gelen bir \u015feyin olmad\u0131\u011f\u0131na de\u011finmek istediniz sanki.\n\u00d6l\u00fcm kar\u015f\u0131s\u0131nda ger\u00e7ekten \u00e7ok aciziz.\nYapabilece\u011fimiz tek \u015fey, onu en b\u00fcy\u00fck sakinlikle kabul etmek.\nGer\u00e7ek hayatta annemin \u00f6l\u00fcm\u00fcn\u00fc ben bir \u015fekilde kabullendim ama a\u011fabeyimin, bir doktor olarak \u00e7ok daha fazla zorland\u0131\u011f\u0131n\u0131 g\u00f6rd\u00fcm \u00e7\u00fcnk\u00fc bir \u015fey yapabilecekken yapam\u0131yordu.\nFilmin ad\u0131 neden 'Doktorlar', Frans\u0131zcas\u0131 'L\u2019ordre des m\u00e9decins' iken?\nKerem Ayan: Biz \u00e7ok zorland\u0131k T\u00fcrk\u00e7eye \u00e7evirirken.\nL\u2019ordre des m\u00e9decins\u2019i T\u00fcrk\u00e7eye tam nas\u0131l \u00e7evirece\u011fimizi de bilmiyoruz.\nTabipler odas\u0131 gibi bir \u015fey ama Frans\u0131zcada bir kelime oyunu var.\nDavid Roux: Ben Frans\u0131zca ad\u0131n\u0131 koyarken tabipler birli\u011fini d\u00fc\u015f\u00fcnmedim \u00e7\u00fcnk\u00fc onla pek alakas\u0131 yok ama dinle \u00e7ok ilgili oldu\u011funu d\u00fc\u015f\u00fcn\u00fcyorum.\n\u00c7\u00fcnk\u00fc \u201cordre (mezhep)\u201d kelimesi din i\u00e7in de kullan\u0131l\u0131yor: Birli\u011fe giriyorsunuz, yemin ediyorsunuz, bir \u00fcniforma giyiyorsunuz.\nDoktor belli bir stat\u00fcde, belli bir yerde ve bu olaylar kar\u015f\u0131s\u0131nda bir noktada sanki kendi inanc\u0131n\u0131 yitiriyormu\u015f gibi, ayn\u0131 dindar birisi gibi.\nKarakter \u00e7ok dini inanc\u0131 olmayan biri.\n\u00d6l\u00fcm an\u0131nda duydu\u011fumuz a\u011f\u0131t bir Yahudi a\u011f\u0131d\u0131 m\u0131yd\u0131?\nYoksa inan\u00e7s\u0131z olan bir karakterin yine geleneklere ba\u011fl\u0131 olmas\u0131ndan dolay\u0131 m\u0131 bunu kullanmay\u0131 tercih ettiniz?\nA\u011f\u0131t Yidi\u015f dilinde.\nAnnem \u00e7ok dindar de\u011fildi ama A\u015fkenaz k\u00f6kenli bir Yahudi oldu\u011fu i\u00e7in her zaman bir Yahudi k\u00fclt\u00fcr\u00fc vard\u0131 etraf\u0131m\u0131zda; Yidi\u015f \u015fark\u0131lar\u0131 da dinlerdi.\nNormalde bu filme \u00e7ok fazla dini \u015fey katmak istemedim \u00e7\u00fcnk\u00fc daha evrensel bir \u015fey anlatmak istedim.\nFakat bu \u015fark\u0131y\u0131 koymak bana \u00e7ok do\u011fru geldi \u00e7\u00fcnk\u00fc b\u00fct\u00fcn Yahudi k\u00fclt\u00fcr\u00fcndeki \u015fark\u0131lar hep hayat ve \u00f6l\u00fcmle ilgili.\nG\u00fclmek de a\u011flamak da ayn\u0131 \u015feyin uzant\u0131s\u0131 oldu\u011fu i\u00e7in \u015fark\u0131y\u0131 koymak uygun geldi.\nEvli bir \u00e7iftin yirmi d\u00f6rt saatiEvli bir \u00e7ifti yirmi d\u00f6rt saat boyunca izleyen 'Canavarlar.\n', foto\u011fraf\u00e7\u0131 ve \u00f6d\u00fcll\u00fc k\u0131sa filmci Marius Olteanu\u2019nun ilk uzun metrajl\u0131 filmi.\nFarkl\u0131 insanlara kar\u015f\u0131 ho\u015fg\u00f6r\u00fcs\u00fczl\u00fc\u011f\u00fcn gitgide \u00e7o\u011fald\u0131\u011f\u0131 bir iklimde, g\u00f6r\u00fcnd\u00fc\u011f\u00fcm\u00fczle ger\u00e7ekte oldu\u011fumuz aras\u0131ndaki bo\u015flu\u011fu sorgulayan filmin g\u00f6sterimin ard\u0131ndan izleyicilerden gelen sorular\u0131 yan\u0131tlayan y\u00f6netmen Olteanu filmin ad\u0131n\u0131n neden 'Canavarlar.'\nve noktal\u0131 oldu\u011fu sorusunun cevab\u0131n\u0131 \u015f\u00f6yle verdi:\u201cBiz ba\u015fkalar\u0131n\u0131 etiketleriz, ba\u015fkalar\u0131 bizi etiketler, bizler de kendimize baz\u0131 etiketler yak\u0131\u015ft\u0131r\u0131r\u0131z.\nKendimizi canavar olarak g\u00f6r\u00fcp orada b\u0131rak\u0131r\u0131z, bazen bu etiketleri de koyduktan sonra \u00fczerine d\u00fc\u015f\u00fcnmeyip noktay\u0131 koyar\u0131z.\nCanavar asl\u0131nda bu.\n\u0130\u015fte o sondaki nokta bir yarg\u0131ya var\u0131p bunun \u00fczerinde hi\u00e7 d\u00fc\u015f\u00fcnmeyip orada b\u0131rak\u0131\u015f\u0131m\u0131z\u0131n bir simgesi.\nBir yandan da \u015f\u00f6yle bir durum var, Arthur kar\u0131s\u0131n\u0131n istedi\u011fi gibi birisi olamad\u0131\u011f\u0131 i\u00e7in canavar oldu\u011funu d\u00fc\u015f\u00fcn\u00fcyor.\nKar\u0131s\u0131 Arthur\u2019un \u00e7ocuk istedi\u011fini biliyor fakat kendisi \u00e7ocuk istemedi\u011fi i\u00e7in kendini canavar olarak tan\u0131ml\u0131yor ve ikisi bir \u00e7ift olarak toplum taraf\u0131ndan canavar olarak g\u00f6r\u00fcl\u00fcp adland\u0131r\u0131l\u0131yorlar.\u201dBir pembe dizi hik\u00e2yesiAntidepresan b\u00f6l\u00fcm\u00fcnden 'Tel Aviv Alev Alev', stajyer senarist olarak pembe dizide \u00e7al\u0131\u015fan Filistinli Selam\u2019\u0131 konu al\u0131yor.\nFilmin ba\u015frol\u00fcnde, Venedik\u2019ten En iyi Oyuncu \u00f6d\u00fcl\u00fc alan Kais Nashif bulunuyor.\nFilmin bir komedi olsa da, konusu itibariyle bir trajedi oldu\u011funu s\u00f6yleyen Nashif, Filistin\u2019de ya\u015farken karakterin ya\u015fad\u0131klar\u0131n\u0131 k\u0131smen kendisinin de ya\u015fad\u0131\u011f\u0131n\u0131 anlatt\u0131.\n\u0130srail Film Konseyi ve K\u00fclt\u00fcr Bakanl\u0131\u011f\u0131 taraf\u0131ndan desteklenmi\u015f olan bu bol \u00f6d\u00fcll\u00fc komedi ile ilgili, \u201cFazlas\u0131yla ihtilafa d\u00fc\u015f\u00fclebilecek bir filmdi.\nBence destek filmin niteli\u011fiyle alakal\u0131, arkas\u0131ndaki fikirle ilgili de\u011fil\u201d diyen Nashif, filmin pembe dizilere ger\u00e7ek\u00e7i bir yakla\u015f\u0131m\u0131 oldu\u011funu s\u00f6zlerine ekledi.\nM\u00fczisyenler ve y\u00f6netmenler ayn\u0131 masada bulu\u015ftuLU Records\u2019un 38.\n\u0130stanbul Film Festivali kapsam\u0131nda d\u00fczenledi\u011fi 'M\u00fczisyenler ve Y\u00f6netmenler Ayn\u0131 Masada' s\u00f6yle\u015fisi Salon\u2019da ger\u00e7ekle\u015ftirildi.\nYekta Kopan\u2019\u0131n moderat\u00f6rl\u00fc\u011f\u00fcndeki s\u00f6yle\u015fiye m\u00fczisyen ve yap\u0131mc\u0131 Ahmet Kenan Bilgi\u00e7, y\u00f6netmen ve yap\u0131mc\u0131 Tolga Kara\u00e7elik, m\u00fczisyen ve yap\u0131mc\u0131 \u00d6mer Ahunbay, y\u00f6netmen K\u0131van\u00e7 Baru\u00f6n\u00fc, m\u00fczisyen ve yap\u0131mc\u0131 Ender Akay konu\u015fmac\u0131 olarak kat\u0131ld\u0131.\nS\u00f6yle\u015fide, K\u0131van\u00e7 Baruon\u00fc y\u00f6netmen ve m\u00fczisyen aras\u0131ndaki ili\u015fkinin \u00f6nemine vurgu yapt\u0131.\nM\u00fczisyen\u00d6mer Ahunbay ise, film m\u00fczi\u011fi yapman\u0131n y\u00f6netmen, senaryo, kurgu gibi etmenleri ile beraber bir ekip i\u015fi oldu\u011funu belirtti: \u201cFilm m\u00fczi\u011fi yaparken, film i\u00e7in en iyi olan ne, bunu d\u00fc\u015f\u00fcnmek laz\u0131m.\u201d M\u00fczisyen Ahmet Kenan Bilgi\u00e7\u2019e g\u00f6re film m\u00fczi\u011fi y\u00f6netmenin yap\u0131m s\u00fcrecindeki psikolojisine g\u00f6re de\u011fi\u015febiliyor: \u201cM\u00fczik her y\u00f6netmenin karakterine g\u00f6re de\u011fi\u015fiklik g\u00f6sterebiliyor; m\u00fczisyen filmin dramaturjisine h\u00e2kim oldu\u011fu gibi, bunu da bilerek \u00e7al\u0131\u015fmal\u0131.\u201dK\u00f6pr\u00fcde ikinci g\u00fcn: Bartu BenK\u00f6pr\u00fcde Bulu\u015fmalar ikinci g\u00fcn\u00fcnde Bartu Ben ekibini a\u011f\u0131rlad\u0131.\nDizinin senaristi ve oyuncusu Bartu K\u00fc\u00e7\u00fck\u00e7a\u011flayan, y\u00f6netmeni Tolga Kara\u00e7elik, yap\u0131mc\u0131s\u0131 Diloy G\u00fcl\u00fcn ve Blu TV \u0130\u00e7erik Y\u00f6neticisi Sarp Kalfao\u011flu\u2019nun kat\u0131ld\u0131\u011f\u0131 bu etkinlikte, yaz\u0131m s\u00fcrecinden yap\u0131m\u0131na kadar dizinin dijitale d\u00f6n\u00fc\u015f\u00fcm\u00fc konu\u015fuldu.\nFestivalde Bug\u00fcn:Ye\u015fil\u00e7am m\u00fczikleri yeniden sahnedeT\u00fcrk sinemas\u0131n\u0131n en bu\u011fulu, en renkli, en \u00e7ok hat\u0131rlanan, en \u00e7ok konu\u015fulan d\u00f6nemi\u2026 Ye\u015fil\u00e7am j\u00f6nlerin, fam fatallerin d\u00f6nemi\u2026 Ye\u015fil\u00e7am, en g\u00fczel \u015fark\u0131lar\u0131n d\u00f6nemi\u2026 Festival, kalpleri da\u011flayan, dillere dolanan, sevenlerin birbirine yollad\u0131\u011f\u0131, mehtaba bak\u0131lan Ye\u015fil\u00e7am \u015fark\u0131lar\u0131n\u0131 festival kapsam\u0131nda ger\u00e7ekle\u015ftirilecek \u00f6zel bir geceyle tekrar hayat buluyor.\n\u0130stanbul Film Festivali kapsam\u0131nda bu ak\u015fam Cahide M\u00fczikol\u2019de ger\u00e7ekle\u015ftirilecek gecede Belk\u0131s \u00d6zener, Damla S\u00f6nmez, Derya Alabora, Gonca Vuslateri, Halil Bab\u00fcr, Meltem Cumbul, Mert F\u0131rat, Selen U\u00e7er unutulmaz Ye\u015fil\u00e7am \u015fark\u0131lar\u0131na yeniden can veriyor.\nYe\u015fil\u00e7am Birlikte G\u00fczel konserinin biletleri Biletix kanallar\u0131 ve \u0130KSV ana gi\u015fesinden al\u0131nabilir.\nYe\u015fil\u00e7am Birlikte G\u00fczel/ 8 Nisan Pazartesi, Kap\u0131 a\u00e7\u0131l\u0131\u015f 21.00, Konser 22.00, Bilet: 125 TL/ Cahide M\u00fczikhol, Cumhuriyet Cd.\nNo: 52, Harbiye-\u015ei\u015fli",
    "article_html": "",
    "meta_description": "38. \u0130stanbul Film Festivali\u2019nden notlar  D\u00fcn g\u00f6sterilen \u2018Doktorlar\u2019 filminin y\u00f6netmeni David Roux izleyicilerin sorular\u0131n\u0131 yan\u0131tlad\u0131. Filmde ailesinin hikayesinden yola \u00e7\u0131kan Roux, \u201c\u00d6l\u00fcm kar\u015f\u0131s\u0131nda ger\u00e7ekten \u00e7ok aciziz. Yapabilece\u011fimiz tek \u015fey, onu en b\u00fcy\u00fck sakinlikle kabul etmek. Ger\u00e7ek hayatta annemin \u00f6l\u00fcm\u00fcn\u00fc ben...",
    "meta_lang": "tr"
}