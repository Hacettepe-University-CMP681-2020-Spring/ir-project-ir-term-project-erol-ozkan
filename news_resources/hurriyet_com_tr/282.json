{
    "article_id": "1014f1f50ca1fbb330586aeeb9d3769e.1590266048.4893565",
    "title": "ECB\u2019nin Pandemi Acil Varl\u0131k Al\u0131m Program\u0131 geni\u015fletilebilir",
    "authors": [],
    "canonical_link": "https://www.hurriyet.com.tr/ekonomi/ecbnin-pandemi-acil-varlik-alim-programi-genisletilebilir-41523724",
    "url": "http://hurriyet.com.tr/ekonomi/ecbnin-pandemi-acil-varlik-alim-programi-genisletilebilir-41523724",
    "top_img": "https://i4.hurimg.com/i/hurriyet/75/0x0/5ec7cf2a7152d80ac4d47786.jpg",
    "meta_img": "https://i4.hurimg.com/i/hurriyet/75/0x0/5ec7cf2a7152d80ac4d47786.jpg",
    "movies": [],
    "text": "ECB, Y\u00f6netim Konseyi'nin 29-30 Nisan\u2019da Frankfurt\u2019ta ger\u00e7ekle\u015ftirdi\u011fi para politikas\u0131 toplant\u0131 tutanaklar\u0131n\u0131 yay\u0131mlad\u0131. Y\u00f6netim Konseyi \u00fcyelerinin de\u011ferlendirmelerinin yer ald\u0131\u011f\u0131 tutanaklarda, ECB\u2019nin Y\u00f6netim Konseyi\u2019nin Avro B\u00f6lgesi ekonomisini canland\u0131rmak i\u00e7in haziran ay\u0131ndaki toplant\u0131da PEPP ve di\u011fer ara\u00e7lar\u0131 d\u00fczenlemeye tamamen haz\u0131r oldu\u011fu vurguland\u0131.\n\nTutanaklarda, \u201cECB Y\u00f6netim Konseyi'nin haziran toplant\u0131s\u0131nda, Eurosistem personeli makro ekonomik tahminleri dahil olmak \u00fczere daha fazla bilgi mevcut olacak. Bu noktada, Y\u00f6netim Konseyi, te\u015fviklerin \u00f6l\u00e7e\u011finin ihtiya\u00e7 duyulandan daha az oldu\u011funu g\u00f6r\u00fcrse, PEPP'yi ve potansiyel olarak di\u011fer ara\u00e7lar\u0131 ayarlamaya haz\u0131r olacakt\u0131r.\u201d ifadesine yer verildi.\n\nTutanaklarda, Y\u00f6netim Konseyi \u00fcyelerinin genel \u00f6l\u00e7\u00fcde payla\u015ft\u0131\u011f\u0131 g\u00f6r\u00fc\u015f\u00fc, konseyin para politikas\u0131 tedbirlerinin g\u00fc\u00e7l\u00fc parasal duru\u015fu sa\u011flad\u0131\u011f\u0131 y\u00f6n\u00fcnde oldu\u011fu belirtildi. ECB\u2019nin tutanaklar\u0131nda, para politikas\u0131n\u0131n mevcut problemleri kendi ba\u015f\u0131na \u00e7\u00f6zemeyece\u011fine de vurgu yap\u0131ld\u0131.\n\nBankan\u0131n Y\u00f6netim Konseyi 4 Haziran\u2019da bir araya gelecek. ECB, 29-30 Nisan\u2019da yap\u0131lan y\u0131l\u0131n \u00fc\u00e7\u00fcnc\u00fc para politikas\u0131 toplant\u0131s\u0131nda piyasa beklentileri do\u011frultusunda faiz oranlar\u0131nda de\u011fi\u015fikli\u011fe gitmezken, Avro B\u00f6lgesi finansal sisteminde likidite \u015fartlar\u0131na destek olmak \u00fczere bankalar i\u00e7in yeni bir pandemi refinansman operasyonu a\u00e7\u0131klam\u0131\u015ft\u0131.\n\nY\u00f6netim Konseyi, ayn\u0131 toplant\u0131da politika faizini s\u0131f\u0131r, mevduat faizini y\u00fczde eksi 0,50 ve marjinal fonlama faizini de y\u00fczde 0,25'te sabit b\u0131rakm\u0131\u015ft\u0131.",
    "keywords": [
        "ecb",
        "para",
        "y\u00f6netim",
        "\u00fczere",
        "pandemi",
        "program\u0131",
        "acil",
        "varl\u0131k",
        "konseyinin",
        "faizini",
        "geni\u015fletilebilir",
        "ve",
        "al\u0131m",
        "ecbnin",
        "\u00fcyelerinin",
        "politikas\u0131",
        "konseyi"
    ],
    "meta_keywords": [
        "Avrupa Merkez Bankas\u0131",
        "ecb",
        "Avrupa Merkez Bankas\u0131 tutanaklar\u0131"
    ],
    "publish_date": null,
    "summary": "ECB, Y\u00f6netim Konseyi'nin 29-30 Nisan\u2019da Frankfurt\u2019ta ger\u00e7ekle\u015ftirdi\u011fi para politikas\u0131 toplant\u0131 tutanaklar\u0131n\u0131 yay\u0131mlad\u0131.\nY\u00f6netim Konseyi \u00fcyelerinin de\u011ferlendirmelerinin yer ald\u0131\u011f\u0131 tutanaklarda, ECB\u2019nin Y\u00f6netim Konseyi\u2019nin Avro B\u00f6lgesi ekonomisini canland\u0131rmak i\u00e7in haziran ay\u0131ndaki toplant\u0131da PEPP ve di\u011fer ara\u00e7lar\u0131 d\u00fczenlemeye tamamen haz\u0131r oldu\u011fu vurguland\u0131.\nTutanaklarda, \u201cECB Y\u00f6netim Konseyi'nin haziran toplant\u0131s\u0131nda, Eurosistem personeli makro ekonomik tahminleri dahil olmak \u00fczere daha fazla bilgi mevcut olacak.\nBu noktada, Y\u00f6netim Konseyi, te\u015fviklerin \u00f6l\u00e7e\u011finin ihtiya\u00e7 duyulandan daha az oldu\u011funu g\u00f6r\u00fcrse, PEPP'yi ve potansiyel olarak di\u011fer ara\u00e7lar\u0131 ayarlamaya haz\u0131r olacakt\u0131r.\u201d ifadesine yer verildi.\nTutanaklarda, Y\u00f6netim Konseyi \u00fcyelerinin genel \u00f6l\u00e7\u00fcde payla\u015ft\u0131\u011f\u0131 g\u00f6r\u00fc\u015f\u00fc, konseyin para politikas\u0131 tedbirlerinin g\u00fc\u00e7l\u00fc parasal duru\u015fu sa\u011flad\u0131\u011f\u0131 y\u00f6n\u00fcnde oldu\u011fu belirtildi.\nECB\u2019nin tutanaklar\u0131nda, para politikas\u0131n\u0131n mevcut problemleri kendi ba\u015f\u0131na \u00e7\u00f6zemeyece\u011fine de vurgu yap\u0131ld\u0131.\nBankan\u0131n Y\u00f6netim Konseyi 4 Haziran\u2019da bir araya gelecek.\nECB, 29-30 Nisan\u2019da yap\u0131lan y\u0131l\u0131n \u00fc\u00e7\u00fcnc\u00fc para politikas\u0131 toplant\u0131s\u0131nda piyasa beklentileri do\u011frultusunda faiz oranlar\u0131nda de\u011fi\u015fikli\u011fe gitmezken, Avro B\u00f6lgesi finansal sisteminde likidite \u015fartlar\u0131na destek olmak \u00fczere bankalar i\u00e7in yeni bir pandemi refinansman operasyonu a\u00e7\u0131klam\u0131\u015ft\u0131.\nY\u00f6netim Konseyi, ayn\u0131 toplant\u0131da politika faizini s\u0131f\u0131r, mevduat faizini y\u00fczde eksi 0,50 ve marjinal fonlama faizini de y\u00fczde 0,25'te sabit b\u0131rakm\u0131\u015ft\u0131.",
    "article_html": "",
    "meta_description": "Haberler - Avrupa Merkez Bankas\u0131'n\u0131n (ECB) nisan ay\u0131 para politikas\u0131 toplant\u0131 tutanaklar\u0131nda, e\u011fer ekonomik veriler bankan\u0131n Pandemi Acil Varl\u0131k Al\u0131m Program\u0131'n\u0131 (PEPP) geni\u015fletmesini gerektiriyorsa bunu en erken haziran ay\u0131nda ba\u015flayabilece\u011fi belirtildi.",
    "meta_lang": "tr"
}