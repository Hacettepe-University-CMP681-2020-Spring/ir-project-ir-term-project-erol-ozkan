{
    "article_id": "d5b8ed81810b560c5cd81d6155b4805a.1590265823.8267064",
    "title": "Sosyal medya ak\u0131mlar\u0131 'G\u00f6n\u00fcll\u00fc delilik'",
    "authors": [],
    "canonical_link": "https://www.hurriyet.com.tr/kelebek/saglik/sosyal-medya-akimlari-gonullu-delilik-40970723",
    "url": "http://hurriyet.com.tr/kelebek/saglik/sosyal-medya-akimlari-gonullu-delilik-40970723",
    "top_img": "https://i4.hurimg.com/i/hurriyet/75/0x0/5bae097d2269a20008a2afb9.jpg",
    "meta_img": "https://i4.hurimg.com/i/hurriyet/75/0x0/5bae097d2269a20008a2afb9.jpg",
    "movies": [],
    "text": "Hareket halindeki arabadan inerek dans etme ak\u0131m\u0131 olan 'Kiki', yere d\u00fc\u015fm\u00fc\u015f \u00fcnl\u00fc bir y\u0131ld\u0131z\u0131 anlatan 'Falling Stars' (Kayan Y\u0131ld\u0131zlar) veya y\u00fcksek g\u00f6kdelenlerin tepesinde \u00e7ektikleri foto\u011fraf ve g\u00f6r\u00fcnt\u00fcler, sosyal medyada b\u00fcy\u00fck bir h\u0131zla yay\u0131l\u0131yor. Bazen insan hayat\u0131n\u0131 tehlikeye sokan, \u00e7o\u011fu zaman hi\u00e7bir amac\u0131 olmayan bu ak\u0131mlar, sosyal medyada yay\u0131mland\u0131ktan k\u0131sa bir s\u00fcre sonra sessizce unutuluyor. Psikiyatrist Yrd. Do\u00e7. Dr. Kenan Eren, g\u00fcnl\u00fck hayat\u0131nda ger\u00e7ekten \u00fcreten insanlar\u0131n sosyal medyaya girmedi\u011fini belirterek, \"\u0130nsanlar sosyal medyada ald\u0131\u011f\u0131 hazz\u0131, mutluluk zannediyor ancak haz mutluluk de\u011fildir\" dedi.\n\n'SOSYAL MEDYADA DUYULAN HAZ \u0130LE MADDE BA\u011eIMLILI\u011eINDAK\u0130 HAZ BENZ\u0130YOR'\n\nYrd. Do\u00e7. Dr. Kenan Eren, \u0130nsanlar\u0131n sosyal medyaya \u00e7ok fazla girmelerinin nedenini, sosyal medyada 'geri' bildirim olarak ifade edilen 'be\u011fenilerin' ki\u015finin beyninde \u00f6d\u00fcl mekan\u0131zmas\u0131n\u0131 \u00e7al\u0131\u015ft\u0131rd\u0131\u011f\u0131n\u0131 ve bunun da ba\u011f\u0131ml\u0131l\u0131\u011fa neden oldu\u011funu kaydetti. ABD'li rap \u015fark\u0131c\u0131s\u0131 Drake'in, In My Feelings isimli \u015fark\u0131s\u0131 e\u015fli\u011finde dans etme ak\u0131m\u0131 olan 'Kiki' hakk\u0131nda yorum yapan Yrd. Do\u00e7. Dr. Eren, \"Hareket halinde bir insan\u0131 ara\u00e7tan atlatan \u015fey nedir? 'Ben \u00e7ok g\u00fc\u00e7l\u00fcy\u00fcm, korkusuzum' imaj\u0131 yaratarak hayata meydan okumad\u0131r. Ancak meydan okumay\u0131 \u00f6yle bir yap\u0131yor ki, insan\u0131 insan yapan \u015feylerin gereklili\u011fini tam olarak yapamam\u0131\u015f oluyor. \u00c7\u00fcnk\u00fc orada kendisini d\u00fcnyaya \u00e7ok g\u00fc\u00e7l\u00fc, korkusuz g\u00f6stermeye ihtiyac\u0131 var. Bu ihtiyac\u0131n\u0131 gidermenin bedelini belki hayat\u0131 ile \u00f6deyecek ancak ki\u015fi o eylemi ger\u00e7ekle\u015ftirdi\u011fi s\u0131rada bir haz al\u0131yor. Bu baz\u0131 maddeleri alan insanlar\u0131n ya\u015fad\u0131\u011f\u0131 ge\u00e7ici hazza \u00e7ok benziyor\" diye konu\u015ftu.\n\n'HAZ MUTLULUK DE\u011e\u0130RMEN\u0130NE SU TA\u015eIYAMAZ'\n\nHaz ile mutlulu\u011fun birbirinden \u00e7ok farkl\u0131 iki kavram oldu\u011funa dikkati \u00e7eken Yrd. Do\u00e7 Dr. Kenan Eren, \"Haz e\u015fittir mutluluk diye d\u00fc\u015f\u00fcnmek \u00e7ok b\u00fcy\u00fck bir tuzakt\u0131r. Haz hi\u00e7bir zaman mutluluk de\u011firmenine su ta\u015f\u0131yamaz. O alan sahte mutluluktur ya da ge\u00e7ici hazlar \u00e7\u00f6pl\u00fc\u011f\u00fcne d\u00f6n\u00fc\u015f\u00fcyor\" dedi.\n\n'SOSYAL MEDYA AKIMLARI G\u00d6N\u00dcLL\u00dc DEL\u0130L\u0130K'\n\nSosyal medyada dikkat \u00e7ekmek i\u00e7in hayat\u0131 tehlikeye atan insanlar\u0131n \u00e7abalar\u0131n\u0131 'G\u00f6n\u00fcll\u00fc delilik' olarak nitelendiren Yrd. Do\u00e7. Dr. Eren, yap\u0131lan eylemler aras\u0131nda anlam karma\u015fas\u0131 ya\u015fand\u0131\u011f\u0131n\u0131 belirterek \u015f\u00f6yle konu\u015ftu: \"Ortada asl\u0131nda g\u00f6n\u00fcll\u00fc bir delilik var. 'Dikkat \u00e7ekeyim, izleneyim, seyirci kitlem olsun, biri beni alk\u0131\u015flas\u0131n da sa\u00e7ma sapan, abs\u00fcrd ya da riskli bir hareket yapay\u0131m' diye d\u00fc\u015f\u00fcn\u00fcl\u00fcyor. \u0130nsan\u0131n en \u00e7ok ihtiya\u00e7 duydu\u011fu \u015fey de\u011ferli oldu\u011funu hissetmek, \u00f6nemli oldu\u011funu hissetmektir. \u0130yi hissetmeyi de mutlulukla e\u015fle\u015ftiriyoruz. \u0130yi olmak iyi hissetmek demek de\u011fildir. \u00c7ok ge\u00e7ici, bize hi\u00e7bir faydas\u0131 olmayacak \u015feylerle biz o anda iyi hissedebiliriz. Akl\u0131ma pek \u00e7ok \u015fey geliyor \u015fu anda ve hepsi belki de zararl\u0131. O y\u00fczden biz ya\u015fam tarz\u0131na d\u00f6n\u00fc\u015fmesinde ger\u00e7ekle\u015ftirdi\u011fimiz eylemin bize sundu\u011fu tatmin duygusu ya da iyi hissetmeyi yaratt\u0131\u011f\u0131 i\u00e7in bunu yap\u0131yoruz. Sabah kalkt\u0131\u011f\u0131m\u0131zda ilk i\u015fimiz Instagram hesab\u0131m\u0131za ya da sosyal medyadaki hesab\u0131m\u0131za girip bir \u015fey payla\u015fma ihtiyac\u0131 duyuyoruz.\"\n\n'GER\u00c7EKTEN \u00dcRETEN \u0130NSANLAR SOSYAL MEDYAYA G\u0130RM\u0130YOR'\n\nG\u00fcnl\u00fck hayat\u0131nda \u00fcreten, \u00e7al\u0131\u015fan insanlar\u0131n sosyal medyaya \u00e7ok fazla vakit ay\u0131ramad\u0131\u011f\u0131n\u0131 belirten Yrd. Do\u00e7. Dr. Eren, \"Ben ger\u00e7ekten \u00fcretiyorsam sosyal medyaya girmeye f\u0131rsat bulam\u0131yorum zaten. Kendimizi aray\u0131\u015fa sevk etmemiz ve kendimizi aramam\u0131z laz\u0131m. 'Ben ger\u00e7ekten ne istiyorum?', 'Beni ne mutlu eder?', 'Bu hamleler ile haz m\u0131 ya\u015f\u0131yorum yoksa mutlu muyum?' sorular\u0131n\u0131 sorarak ay\u0131rt etmek \u00e7ok \u00f6nemli\" ifadelerini kulland\u0131.\n\nPIRASALI PEYN\u0130RL\u0130 M\u0130N\u0130 B\u00d6REKLER | MUC\u0130ZE LEZZETLER",
    "keywords": [
        "\u00e7ok",
        "medyada",
        "ak\u0131mlar\u0131",
        "g\u00f6n\u00fcll\u00fc",
        "yrd",
        "medya",
        "delilik",
        "eren",
        "bir",
        "haz",
        "dr",
        "do\u00e7",
        "da",
        "sosyal"
    ],
    "meta_keywords": [
        "kiki",
        "kikichallange",
        "fallingstars",
        "sosyal medya ak\u0131m\u0131",
        "kiki challange",
        "falling stars",
        "Falling Stars"
    ],
    "publish_date": null,
    "summary": "Hareket halindeki arabadan inerek dans etme ak\u0131m\u0131 olan 'Kiki', yere d\u00fc\u015fm\u00fc\u015f \u00fcnl\u00fc bir y\u0131ld\u0131z\u0131 anlatan 'Falling Stars' (Kayan Y\u0131ld\u0131zlar) veya y\u00fcksek g\u00f6kdelenlerin tepesinde \u00e7ektikleri foto\u011fraf ve g\u00f6r\u00fcnt\u00fcler, sosyal medyada b\u00fcy\u00fck bir h\u0131zla yay\u0131l\u0131yor.\nBazen insan hayat\u0131n\u0131 tehlikeye sokan, \u00e7o\u011fu zaman hi\u00e7bir amac\u0131 olmayan bu ak\u0131mlar, sosyal medyada yay\u0131mland\u0131ktan k\u0131sa bir s\u00fcre sonra sessizce unutuluyor.\nPsikiyatrist Yrd.\nDr. Kenan Eren, g\u00fcnl\u00fck hayat\u0131nda ger\u00e7ekten \u00fcreten insanlar\u0131n sosyal medyaya girmedi\u011fini belirterek, \"\u0130nsanlar sosyal medyada ald\u0131\u011f\u0131 hazz\u0131, mutluluk zannediyor ancak haz mutluluk de\u011fildir\" dedi.\n'SOSYAL MEDYADA DUYULAN HAZ \u0130LE MADDE BA\u011eIMLILI\u011eINDAK\u0130 HAZ BENZ\u0130YOR'Yrd.\nDr. Kenan Eren, \u0130nsanlar\u0131n sosyal medyaya \u00e7ok fazla girmelerinin nedenini, sosyal medyada 'geri' bildirim olarak ifade edilen 'be\u011fenilerin' ki\u015finin beyninde \u00f6d\u00fcl mekan\u0131zmas\u0131n\u0131 \u00e7al\u0131\u015ft\u0131rd\u0131\u011f\u0131n\u0131 ve bunun da ba\u011f\u0131ml\u0131l\u0131\u011fa neden oldu\u011funu kaydetti.\nABD'li rap \u015fark\u0131c\u0131s\u0131 Drake'in, In My Feelings isimli \u015fark\u0131s\u0131 e\u015fli\u011finde dans etme ak\u0131m\u0131 olan 'Kiki' hakk\u0131nda yorum yapan Yrd.\nDr. Eren, \"Hareket halinde bir insan\u0131 ara\u00e7tan atlatan \u015fey nedir?\n'Ben \u00e7ok g\u00fc\u00e7l\u00fcy\u00fcm, korkusuzum' imaj\u0131 yaratarak hayata meydan okumad\u0131r.\nAncak meydan okumay\u0131 \u00f6yle bir yap\u0131yor ki, insan\u0131 insan yapan \u015feylerin gereklili\u011fini tam olarak yapamam\u0131\u015f oluyor.\n\u00c7\u00fcnk\u00fc orada kendisini d\u00fcnyaya \u00e7ok g\u00fc\u00e7l\u00fc, korkusuz g\u00f6stermeye ihtiyac\u0131 var.\nBu ihtiyac\u0131n\u0131 gidermenin bedelini belki hayat\u0131 ile \u00f6deyecek ancak ki\u015fi o eylemi ger\u00e7ekle\u015ftirdi\u011fi s\u0131rada bir haz al\u0131yor.\nBu baz\u0131 maddeleri alan insanlar\u0131n ya\u015fad\u0131\u011f\u0131 ge\u00e7ici hazza \u00e7ok benziyor\" diye konu\u015ftu.\n'HAZ MUTLULUK DE\u011e\u0130RMEN\u0130NE SU TA\u015eIYAMAZ'Haz ile mutlulu\u011fun birbirinden \u00e7ok farkl\u0131 iki kavram oldu\u011funa dikkati \u00e7eken Yrd.\nDo\u00e7 Dr. Kenan Eren, \"Haz e\u015fittir mutluluk diye d\u00fc\u015f\u00fcnmek \u00e7ok b\u00fcy\u00fck bir tuzakt\u0131r.\nHaz hi\u00e7bir zaman mutluluk de\u011firmenine su ta\u015f\u0131yamaz.\nO alan sahte mutluluktur ya da ge\u00e7ici hazlar \u00e7\u00f6pl\u00fc\u011f\u00fcne d\u00f6n\u00fc\u015f\u00fcyor\" dedi.\n'SOSYAL MEDYA AKIMLARI G\u00d6N\u00dcLL\u00dc DEL\u0130L\u0130K'Sosyal medyada dikkat \u00e7ekmek i\u00e7in hayat\u0131 tehlikeye atan insanlar\u0131n \u00e7abalar\u0131n\u0131 'G\u00f6n\u00fcll\u00fc delilik' olarak nitelendiren Yrd.\nDr. Eren, yap\u0131lan eylemler aras\u0131nda anlam karma\u015fas\u0131 ya\u015fand\u0131\u011f\u0131n\u0131 belirterek \u015f\u00f6yle konu\u015ftu: \"Ortada asl\u0131nda g\u00f6n\u00fcll\u00fc bir delilik var.\n'Dikkat \u00e7ekeyim, izleneyim, seyirci kitlem olsun, biri beni alk\u0131\u015flas\u0131n da sa\u00e7ma sapan, abs\u00fcrd ya da riskli bir hareket yapay\u0131m' diye d\u00fc\u015f\u00fcn\u00fcl\u00fcyor.\n\u0130nsan\u0131n en \u00e7ok ihtiya\u00e7 duydu\u011fu \u015fey de\u011ferli oldu\u011funu hissetmek, \u00f6nemli oldu\u011funu hissetmektir.\n\u0130yi hissetmeyi de mutlulukla e\u015fle\u015ftiriyoruz.\n\u0130yi olmak iyi hissetmek demek de\u011fildir.\n\u00c7ok ge\u00e7ici, bize hi\u00e7bir faydas\u0131 olmayacak \u015feylerle biz o anda iyi hissedebiliriz.\nAkl\u0131ma pek \u00e7ok \u015fey geliyor \u015fu anda ve hepsi belki de zararl\u0131.\nO y\u00fczden biz ya\u015fam tarz\u0131na d\u00f6n\u00fc\u015fmesinde ger\u00e7ekle\u015ftirdi\u011fimiz eylemin bize sundu\u011fu tatmin duygusu ya da iyi hissetmeyi yaratt\u0131\u011f\u0131 i\u00e7in bunu yap\u0131yoruz.\nSabah kalkt\u0131\u011f\u0131m\u0131zda ilk i\u015fimiz Instagram hesab\u0131m\u0131za ya da sosyal medyadaki hesab\u0131m\u0131za girip bir \u015fey payla\u015fma ihtiyac\u0131 duyuyoruz.\"\n'GER\u00c7EKTEN \u00dcRETEN \u0130NSANLAR SOSYAL MEDYAYA G\u0130RM\u0130YOR'G\u00fcnl\u00fck hayat\u0131nda \u00fcreten, \u00e7al\u0131\u015fan insanlar\u0131n sosyal medyaya \u00e7ok fazla vakit ay\u0131ramad\u0131\u011f\u0131n\u0131 belirten Yrd.\nDr. Eren, \"Ben ger\u00e7ekten \u00fcretiyorsam sosyal medyaya girmeye f\u0131rsat bulam\u0131yorum zaten.\nKendimizi aray\u0131\u015fa sevk etmemiz ve kendimizi aramam\u0131z laz\u0131m.\n'Ben ger\u00e7ekten ne istiyorum?\n', 'Beni ne mutlu eder?\n', 'Bu hamleler ile haz m\u0131 ya\u015f\u0131yorum yoksa mutlu muyum?'\nsorular\u0131n\u0131 sorarak ay\u0131rt etmek \u00e7ok \u00f6nemli\" ifadelerini kulland\u0131.\nPIRASALI PEYN\u0130RL\u0130 M\u0130N\u0130 B\u00d6REKLER | MUC\u0130ZE LEZZETLER",
    "article_html": "",
    "meta_description": "Hayatlar\u0131nda heyecan arayan adrenalin tutkunu insanlar\u0131n, sergiledikleri tehlikeli davran\u0131\u015flar\u0131 sosyal medyada payla\u015fmalar\u0131 'G\u00f6n\u00fcll\u00fc delilik' olarak da ifade ediliyor.",
    "meta_lang": "tr"
}