{
    "article_id": "cbaa87d001c3925a6c6e68452d7eb016.1590266252.1971931",
    "title": "Merak sayfas\u0131nda bu hafta: Bilmeyenlere hediye, bilenlere m\u00fcjde...",
    "authors": [],
    "canonical_link": "https://www.hurriyet.com.tr/kampus/merak-sayfasinda-bu-hafta-bilmeyenlere-hediye-bilenlere-mujde-41223159",
    "url": "http://hurriyet.com.tr/kampus/merak-sayfasinda-bu-hafta-bilmeyenlere-hediye-bilenlere-mujde-41223159",
    "top_img": "https://i4.hurimg.com/i/hurriyet/75/0x0/5ce6645fc03c0e2a1ce8ac35.jpg",
    "meta_img": "https://i4.hurimg.com/i/hurriyet/75/0x0/5ce6645fc03c0e2a1ce8ac35.jpg",
    "movies": [],
    "text": "HAFTANIN SANAT ESER\u0130:\n\n\n\n\n\n\n\n\n\nEDEB\u0130YATTAN KA\u011eIT SANATINA: SHARING WORLDS\n\nKa\u011f\u0131t sanat\u0131 alan\u0131nda \u00fcretim yapan Zim & Zou, Sharing Worlds: The Nobel Prize in Literature sergisi i\u00e7in Nobel \u00d6d\u00fcl\u00fc edebi eserlerden ilham alan minyat\u00fcr bir d\u00fcnya yaratm\u0131\u015f. Ho\u015fg\u00f6r\u00fc temal\u0131 gezici sergi, disiplinler aras\u0131 sanat \u00fcretimi a\u00e7\u0131s\u0131ndan olduk\u00e7a ilgi \u00e7ekici \u00f6rneklerle yazarlar\u0131n hayal d\u00fcnyas\u0131n\u0131n ka\u011f\u0131t sanat\u0131yla ihti\u015fam i\u00e7inde yeniden kurguland\u0131\u011f\u0131 sanat eserleri olarak kar\u015f\u0131m\u0131za \u00e7\u0131km\u0131\u015f.\n\nHAFTANIN YOUTUBE KANALI:\n\n\n\n\n\n\n\n\n\nYOUTUBE CAM\u0130AMIZIN Y\u00dcZ AKI: KUTSAL MOTOR\n\nKendisini, \u201cSinema, televizyon ve e\u011flence k\u00fclt\u00fcr\u00fc \u00fczerine bir YouTube kanal\u0131.\u201d Olarak tan\u0131mlayan kanal pop\u00fcler k\u00fclt\u00fcr\u00fcn hemen her alan\u0131yla ilgili e\u011flenceli video i\u00e7erikler haz\u0131rl\u0131yor. A\u015f\u0131r\u0131 \u00dcnl\u00fclerle K\u0131sa G\u00f6r\u00fc\u015fmeler, K\u0131raathane ve Jeton d\u00fc\u015ft\u00fc isimli i\u00e7erikleriyle, temas\u0131yla ilgili e\u011flenceli ve bilgilendirici konularda zaman zaman \u00fclke g\u00fcndemi belirleyen i\u015flere imza at\u0131yorlar. Takibe hakikaten de\u011fer.\n\nHAFTANIN D\u0130Z\u0130S\u0130:\n\n\n\n\n\n\n\n\n\nB\u0130LMEYENLERE HED\u0130YE, B\u0130LENLERE M\u00dcJDE: RICK AND MORTY\n\nSevenleri i\u00e7in b\u00fcy\u00fck bir tutkuya d\u00f6n\u00fc\u015fm\u00fc\u015f, \u00fczerine dizi tan\u0131mam diyenleri dernek kurma noktas\u0131na getirmi\u015f \u015fahane bir dizi Rick an Morty. Dede ve torunun ak\u0131l d\u0131\u015f\u0131 maceralar\u0131 her defas\u0131nda \u015fa\u015f\u0131rtmay\u0131 ve e\u011flendirmeyi ba\u015far\u0131yor. En ba\u015fta o laf kalabal\u0131\u011f\u0131 i\u00e7inde yorucu bir hengame ile bo\u011fu\u015fmak zorunda kal\u0131yorsunuz ancak sonras\u0131 m\u00fcthi\u015f bir keyif. Bilmeyenlerin a\u011fz\u0131n\u0131 yeterince suland\u0131rd\u0131\u011f\u0131m\u0131z\u0131 umarak diziyi bilen takip\u00e7ilerine m\u00fcjde vermek i\u00e7in de zaman geldi demektir: Rick and Morty\u2019nin yeni b\u00f6l\u00fcmleri y\u0131l sonunda geliyooorr!!!",
    "keywords": [
        "bu",
        "merak",
        "sanat",
        "\u00fczerine",
        "youtube",
        "sharing",
        "rick",
        "hediye",
        "i\u00e7in",
        "olarak",
        "ve",
        "hafta",
        "m\u00fcjde",
        "bir",
        "sayfas\u0131nda",
        "zaman",
        "bilmeyenlere",
        "bilenlere"
    ],
    "meta_keywords": [
        "merak",
        "kamp\u00fcs",
        "\u00fcniversite",
        "kutsal motor",
        "rick and morty",
        "sharing worlds"
    ],
    "publish_date": null,
    "summary": "HAFTANIN SANAT ESER\u0130:EDEB\u0130YATTAN KA\u011eIT SANATINA: SHARING WORLDSKa\u011f\u0131t sanat\u0131 alan\u0131nda \u00fcretim yapan Zim & Zou, Sharing Worlds: The Nobel Prize in Literature sergisi i\u00e7in Nobel \u00d6d\u00fcl\u00fc edebi eserlerden ilham alan minyat\u00fcr bir d\u00fcnya yaratm\u0131\u015f.\nHo\u015fg\u00f6r\u00fc temal\u0131 gezici sergi, disiplinler aras\u0131 sanat \u00fcretimi a\u00e7\u0131s\u0131ndan olduk\u00e7a ilgi \u00e7ekici \u00f6rneklerle yazarlar\u0131n hayal d\u00fcnyas\u0131n\u0131n ka\u011f\u0131t sanat\u0131yla ihti\u015fam i\u00e7inde yeniden kurguland\u0131\u011f\u0131 sanat eserleri olarak kar\u015f\u0131m\u0131za \u00e7\u0131km\u0131\u015f.\nHAFTANIN YOUTUBE KANALI:YOUTUBE CAM\u0130AMIZIN Y\u00dcZ AKI: KUTSAL MOTORKendisini, \u201cSinema, televizyon ve e\u011flence k\u00fclt\u00fcr\u00fc \u00fczerine bir YouTube kanal\u0131.\u201d Olarak tan\u0131mlayan kanal pop\u00fcler k\u00fclt\u00fcr\u00fcn hemen her alan\u0131yla ilgili e\u011flenceli video i\u00e7erikler haz\u0131rl\u0131yor.\nA\u015f\u0131r\u0131 \u00dcnl\u00fclerle K\u0131sa G\u00f6r\u00fc\u015fmeler, K\u0131raathane ve Jeton d\u00fc\u015ft\u00fc isimli i\u00e7erikleriyle, temas\u0131yla ilgili e\u011flenceli ve bilgilendirici konularda zaman zaman \u00fclke g\u00fcndemi belirleyen i\u015flere imza at\u0131yorlar.\nTakibe hakikaten de\u011fer.\nHAFTANIN D\u0130Z\u0130S\u0130:B\u0130LMEYENLERE HED\u0130YE, B\u0130LENLERE M\u00dcJDE: RICK AND MORTYSevenleri i\u00e7in b\u00fcy\u00fck bir tutkuya d\u00f6n\u00fc\u015fm\u00fc\u015f, \u00fczerine dizi tan\u0131mam diyenleri dernek kurma noktas\u0131na getirmi\u015f \u015fahane bir dizi Rick an Morty.\nDede ve torunun ak\u0131l d\u0131\u015f\u0131 maceralar\u0131 her defas\u0131nda \u015fa\u015f\u0131rtmay\u0131 ve e\u011flendirmeyi ba\u015far\u0131yor.\nEn ba\u015fta o laf kalabal\u0131\u011f\u0131 i\u00e7inde yorucu bir hengame ile bo\u011fu\u015fmak zorunda kal\u0131yorsunuz ancak sonras\u0131 m\u00fcthi\u015f bir keyif.\nBilmeyenlerin a\u011fz\u0131n\u0131 yeterince suland\u0131rd\u0131\u011f\u0131m\u0131z\u0131 umarak diziyi bilen takip\u00e7ilerine m\u00fcjde vermek i\u00e7in de zaman geldi demektir: Rick and Morty\u2019nin yeni b\u00f6l\u00fcmleri y\u0131l sonunda geliyooorr!!",
    "article_html": "",
    "meta_description": "126. say\u0131m\u0131z\u0131n Merak k\u00f6\u015fesinden herkese merhaba...",
    "meta_lang": "tr"
}