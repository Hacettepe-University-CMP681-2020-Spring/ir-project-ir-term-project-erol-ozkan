{
    "article_id": "72d15d3a2cb2da482bfe47da0799953a.1590266066.453432",
    "title": "Basketbol mu oynasam, bal\u0131k m\u0131 tutsam?",
    "authors": [
        "Gizem Co\u015fkunarda",
        "Gcoskunarda Hurriyet.Com.Tr"
    ],
    "canonical_link": "https://www.hurriyet.com.tr/kelebek/hurriyet-pazar/basketbol-mu-oynasam-balik-mi-tutsam-41513737",
    "url": "http://hurriyet.com.tr/kelebek/hurriyet-pazar/basketbol-mu-oynasam-balik-mi-tutsam-41513737",
    "top_img": "https://i4.hurimg.com/i/hurriyet/75/0x0/5eb6cac167b0a90d38181424.jpg",
    "meta_img": "https://i4.hurimg.com/i/hurriyet/75/0x0/5eb6cac167b0a90d38181424.jpg",
    "movies": [],
    "text": "20 ya\u015f alt\u0131 sevindi ama art\u0131k arkada\u015flar\u0131n\u0131 g\u00f6rmek, birlikte sinemaya gitmek istiyor\n\n- Yava\u015f yava\u015f kurallarda esneme yap\u0131lmas\u0131 g\u00fczel fakat verilen saat aral\u0131\u011f\u0131 i\u00e7erisinde pek bir \u015fey yapmak m\u00fcmk\u00fcn de\u011fil. Sadece y\u00fcr\u00fcme mesafesi i\u00e7in ge\u00e7erli bir kural. Esenyurt gibi bir il\u00e7ede y\u00fcr\u00fcme mesafesinde herhangi bir aktivite yok maalesef. (Sezer Arslanta\u015f, 19)\n\n- A\u00e7\u0131k\u00e7as\u0131 pek memnun de\u011filim \u00e7\u00fcnk\u00fc \u00e7ok az bir s\u00fcre. \u0130zinli oldu\u011fumuz d\u00f6rt saat i\u00e7inde evimizin yak\u0131nlar\u0131nda k\u0131sa bir y\u00fcr\u00fcy\u00fc\u015f yapmay\u0131 planl\u0131yorum. (S\u0131la Erdo\u011fmu\u015f, 19)\n\n- Sevindi\u011fimi s\u00f6yleyemeyece\u011fim. Tek ba\u015f\u0131ma d\u0131\u015far\u0131da y\u00fcr\u00fcmek \u00e7ok anlams\u0131z benim i\u00e7in. Arkada\u015flar\u0131mla bulu\u015fmak ve sinemaya gitmek isterdim.\ufffd(Ekin Baran Uluda\u011f, 15)\n\n- Mutluyum \u00e7\u00fcnk\u00fc 52 g\u00fcnd\u00fcr d\u0131\u015far\u0131ya \u00e7\u0131kam\u0131yorum. Haftada bir g\u00fcn yeterli. Ne kadar \u00f6nlem al\u0131rsak o kadar erken kurtuluruz salg\u0131ndan. \u00c7\u0131kt\u0131\u011f\u0131mda arkada\u015f\u0131mla sosyal mesafeyi koruyarak paten s\u00fcrece\u011fim. (Elanur Als\u0131rt, 14)\n\n- Karar beni mutlu etti. Haftada bir olmas\u0131 gayet yeterli bence. O s\u00fcrede evimin yak\u0131n\u0131ndaki bir basketbol sahas\u0131nda kendi ba\u015f\u0131ma antrenman yapmay\u0131 planl\u0131yorum. (Nisan \u00c7imenli, 14)\n\n- Karara mutlu oldum, olmak zorunday\u0131m ama haftada bir g\u00fcn az. Soka\u011fa \u00e7\u0131kt\u0131\u011f\u0131mda hava al\u0131p, gezmeyi planl\u0131yorum. Ke\u015fke arkada\u015flar\u0131mla olabilseydim. (Selin Kaya, 15)\n\n- Memnunum. Bence bu d\u00f6nemde zorunlu olmad\u0131k\u00e7a d\u0131\u015far\u0131 \u00e7\u0131k\u0131lmamal\u0131. O y\u00fczden haftada d\u00f6rt saati yeterli buluyorum. O g\u00fcn oturdu\u011fumuz sitede y\u00fcr\u00fcy\u00fc\u015f yapabilirim veya civarda arabayla gezebilirim. (Canberk \u015eeng\u00fcn, 20)\n\n- Karardan \u00e7ok mutlu oldum ve \u00e7ok memnunum. Verilen s\u00fcre yeterli, daha fazla d\u0131\u015far\u0131da kal\u0131rsak hastal\u0131k kapabiliriz. Parklar kapal\u0131 oldu\u011fundan ve arkada\u015flar\u0131mdan uzak durmam gerekti\u011finden bah\u00e7emizde scooter s\u00fcrerim. (Asya Kozan, 7)\n\n\u0130ki ya\u015f grubu da maske prati\u011fi kazanmad\u0131. Do\u011fru kullan\u0131m konusunda hat\u0131rlatmalar yap\u0131lmal\u0131.\n\n\n\n\n\n65 ya\u015f \u00fcst\u00fcndekiler memnun, hava al\u0131p y\u00fcr\u00fcy\u00fc\u015f yapman\u0131n hayalini kuruyor\n\n- Karardan memnunum, \u00e7ok mutlu oldum ama s\u00fcre bence yeterli de\u011fil. En az \u00fc\u00e7 g\u00fcn olmas\u0131n\u0131 isterdim \u00e7\u00fcnk\u00fc hemen hemen iki ayd\u0131r s\u00fcrekli olarak evlerimizdeyiz. Soka\u011fa \u00e7\u0131kma k\u0131s\u0131tlamas\u0131 geldi\u011finden beri aksatt\u0131\u011f\u0131m y\u00fcr\u00fcy\u00fc\u015f\u00fcm\u00fc yapaca\u011f\u0131m. En az iki saat durmadan y\u00fcr\u00fcyece\u011fim. (Rasim Y\u0131lmaz, 76)\n\n- Bu verilen izin hi\u00e7 yoktan iyidir. Memnun olduk. Sa\u011fl\u0131\u011f\u0131m\u0131z a\u00e7\u0131s\u0131ndan yeterli diye d\u00fc\u015f\u00fcn\u00fcyorum, zaten bu d\u00f6nemde yetmek zorunda. Ko\u015fa ko\u015fa parka gidece\u011fim, i\u00e7imden gelen ko\u015fmak. \u00d6zg\u00fcrce sokaklarda temiz havay\u0131 i\u00e7ime \u00e7ekip y\u00fcr\u00fcmek. (Macide Tabak, 76)\n\n- Karardan memnunuz tabii, hi\u00e7 olmazsa d\u00f6rt saat hava al\u0131p y\u00fcr\u00fcy\u00fc\u015f yapabilece\u011fiz. Ke\u015fke cumartesi-pazar olsayd\u0131 ama buna da raz\u0131y\u0131z. Sesli sesli bir \u2018ohh\u2019 \u00e7ekece\u011fim. Yasaktan etkilenen kuzenimle birlikte y\u00fcr\u00fcy\u00fc\u015f yapmay\u0131 d\u00fc\u015f\u00fcn\u00fcyoruz. (Y\u0131ld\u0131z Abay, 82)\n\n- Uzun zamand\u0131r ald\u0131\u011f\u0131m en g\u00fczel haber diyebilirim. \u015eu an ailemi ve kendimi riske atmamak i\u00e7in yeterli bir s\u00fcre oldu\u011funu d\u00fc\u015f\u00fcn\u00fcyorum. \u0130lk olarak sahile gidip y\u00fcr\u00fcy\u00fc\u015f yapmay\u0131 ve oturmay\u0131 planl\u0131yorum. Birka\u00e7 arkada\u015f\u0131mla sosyal mesafeme dikkat ederek sohbet edebilirim. M\u00fcmk\u00fcn olursa bal\u0131k tutmak\n\ni\u00e7in de vakit ay\u0131raca\u011f\u0131m. (H\u00fcseyin Nazik, 67)\n\n- Normalde her g\u00fcn iki saat y\u00fcr\u00fcy\u00fc\u015f yapan biriydim. 50 g\u00fcnd\u00fcr evdeyim. Art\u0131k ayak tabanlar\u0131m \u00e7\u00f6kt\u00fc, g\u00f6zle g\u00f6r\u00fcn\u00fcr hasarlar var v\u00fccudumda. Bacaklar\u0131m a\u011fr\u0131maya ba\u015flad\u0131. Bu karar\u0131 uzun zamand\u0131r bekliyordum. \u0130zin \u00e7\u0131kt\u0131\u011f\u0131na sevindim ama s\u00fcre elbette az, iki g\u00fcn daha iyi olabilirdi. Bizleri haftada bir g\u00fcn d\u00f6rt saate raz\u0131 ettirdiler. Vir\u00fcsten de\u011fil ama evde oturmaktan hasta olaca\u011f\u0131m\u0131z kesin. Asl\u0131nda uzun bir y\u00fcr\u00fcy\u00fc\u015f yapmak istiyorum ama ilk g\u00fcn biraz dinlenerek \u00e7ok fazla y\u00fcklenmeden y\u00fcr\u00fcr\u00fcm. (Saadet S\u00fcer, 84)\n\n\u0130zinli olduklar\u0131 s\u00fcrede temas ettikleri yerler konusunda da \u00e7ok dikkatli olmalar\u0131 gerekiyor.",
    "keywords": [
        "\u00e7ok",
        "y\u00fcr\u00fcy\u00fc\u015f",
        "haftada",
        "s\u00fcre",
        "saat",
        "g\u00fcn",
        "oynasam",
        "yeterli",
        "m\u0131",
        "ve",
        "bir",
        "bal\u0131k",
        "tutsam",
        "mu",
        "basketbol",
        "ama"
    ],
    "meta_keywords": [
        "gazetehaberleri",
        "65 ya\u015f \u00fcst\u00fc",
        "20 ya\u015f alt\u0131",
        "maske"
    ],
    "publish_date": null,
    "summary": "20 ya\u015f alt\u0131 sevindi ama art\u0131k arkada\u015flar\u0131n\u0131 g\u00f6rmek, birlikte sinemaya gitmek istiyor- Yava\u015f yava\u015f kurallarda esneme yap\u0131lmas\u0131 g\u00fczel fakat verilen saat aral\u0131\u011f\u0131 i\u00e7erisinde pek bir \u015fey yapmak m\u00fcmk\u00fcn de\u011fil.\nSadece y\u00fcr\u00fcme mesafesi i\u00e7in ge\u00e7erli bir kural.\nEsenyurt gibi bir il\u00e7ede y\u00fcr\u00fcme mesafesinde herhangi bir aktivite yok maalesef.\n(Sezer Arslanta\u015f, 19)- A\u00e7\u0131k\u00e7as\u0131 pek memnun de\u011filim \u00e7\u00fcnk\u00fc \u00e7ok az bir s\u00fcre.\n\u0130zinli oldu\u011fumuz d\u00f6rt saat i\u00e7inde evimizin yak\u0131nlar\u0131nda k\u0131sa bir y\u00fcr\u00fcy\u00fc\u015f yapmay\u0131 planl\u0131yorum.\n(S\u0131la Erdo\u011fmu\u015f, 19)- Sevindi\u011fimi s\u00f6yleyemeyece\u011fim.\nTek ba\u015f\u0131ma d\u0131\u015far\u0131da y\u00fcr\u00fcmek \u00e7ok anlams\u0131z benim i\u00e7in.\nArkada\u015flar\u0131mla bulu\u015fmak ve sinemaya gitmek isterdim.\ufffd(Ekin Baran Uluda\u011f, 15)- Mutluyum \u00e7\u00fcnk\u00fc 52 g\u00fcnd\u00fcr d\u0131\u015far\u0131ya \u00e7\u0131kam\u0131yorum.\nHaftada bir g\u00fcn yeterli.\nNe kadar \u00f6nlem al\u0131rsak o kadar erken kurtuluruz salg\u0131ndan.\n\u00c7\u0131kt\u0131\u011f\u0131mda arkada\u015f\u0131mla sosyal mesafeyi koruyarak paten s\u00fcrece\u011fim.\n(Elanur Als\u0131rt, 14)- Karar beni mutlu etti.\nHaftada bir olmas\u0131 gayet yeterli bence.\nO s\u00fcrede evimin yak\u0131n\u0131ndaki bir basketbol sahas\u0131nda kendi ba\u015f\u0131ma antrenman yapmay\u0131 planl\u0131yorum.\n(Nisan \u00c7imenli, 14)- Karara mutlu oldum, olmak zorunday\u0131m ama haftada bir g\u00fcn az.\nSoka\u011fa \u00e7\u0131kt\u0131\u011f\u0131mda hava al\u0131p, gezmeyi planl\u0131yorum.\n(Selin Kaya, 15)- Memnunum.\nBence bu d\u00f6nemde zorunlu olmad\u0131k\u00e7a d\u0131\u015far\u0131 \u00e7\u0131k\u0131lmamal\u0131.\nO y\u00fczden haftada d\u00f6rt saati yeterli buluyorum.\nO g\u00fcn oturdu\u011fumuz sitede y\u00fcr\u00fcy\u00fc\u015f yapabilirim veya civarda arabayla gezebilirim.\n(Canberk \u015eeng\u00fcn, 20)- Karardan \u00e7ok mutlu oldum ve \u00e7ok memnunum.\nVerilen s\u00fcre yeterli, daha fazla d\u0131\u015far\u0131da kal\u0131rsak hastal\u0131k kapabiliriz.\nParklar kapal\u0131 oldu\u011fundan ve arkada\u015flar\u0131mdan uzak durmam gerekti\u011finden bah\u00e7emizde scooter s\u00fcrerim.\n(Asya Kozan, 7)\u0130ki ya\u015f grubu da maske prati\u011fi kazanmad\u0131.\nDo\u011fru kullan\u0131m konusunda hat\u0131rlatmalar yap\u0131lmal\u0131.\n65 ya\u015f \u00fcst\u00fcndekiler memnun, hava al\u0131p y\u00fcr\u00fcy\u00fc\u015f yapman\u0131n hayalini kuruyor- Karardan memnunum, \u00e7ok mutlu oldum ama s\u00fcre bence yeterli de\u011fil.\nEn az \u00fc\u00e7 g\u00fcn olmas\u0131n\u0131 isterdim \u00e7\u00fcnk\u00fc hemen hemen iki ayd\u0131r s\u00fcrekli olarak evlerimizdeyiz.\nSoka\u011fa \u00e7\u0131kma k\u0131s\u0131tlamas\u0131 geldi\u011finden beri aksatt\u0131\u011f\u0131m y\u00fcr\u00fcy\u00fc\u015f\u00fcm\u00fc yapaca\u011f\u0131m.\nEn az iki saat durmadan y\u00fcr\u00fcyece\u011fim.\n(Rasim Y\u0131lmaz, 76)- Bu verilen izin hi\u00e7 yoktan iyidir.\nSa\u011fl\u0131\u011f\u0131m\u0131z a\u00e7\u0131s\u0131ndan yeterli diye d\u00fc\u015f\u00fcn\u00fcyorum, zaten bu d\u00f6nemde yetmek zorunda.\nKo\u015fa ko\u015fa parka gidece\u011fim, i\u00e7imden gelen ko\u015fmak.\n\u00d6zg\u00fcrce sokaklarda temiz havay\u0131 i\u00e7ime \u00e7ekip y\u00fcr\u00fcmek.\n(Macide Tabak, 76)- Karardan memnunuz tabii, hi\u00e7 olmazsa d\u00f6rt saat hava al\u0131p y\u00fcr\u00fcy\u00fc\u015f yapabilece\u011fiz.\nKe\u015fke cumartesi-pazar olsayd\u0131 ama buna da raz\u0131y\u0131z.\nSesli sesli bir \u2018ohh\u2019 \u00e7ekece\u011fim.\nYasaktan etkilenen kuzenimle birlikte y\u00fcr\u00fcy\u00fc\u015f yapmay\u0131 d\u00fc\u015f\u00fcn\u00fcyoruz.\n(Y\u0131ld\u0131z Abay, 82)- Uzun zamand\u0131r ald\u0131\u011f\u0131m en g\u00fczel haber diyebilirim.\n\u015eu an ailemi ve kendimi riske atmamak i\u00e7in yeterli bir s\u00fcre oldu\u011funu d\u00fc\u015f\u00fcn\u00fcyorum.\n\u0130lk olarak sahile gidip y\u00fcr\u00fcy\u00fc\u015f yapmay\u0131 ve oturmay\u0131 planl\u0131yorum.\nBirka\u00e7 arkada\u015f\u0131mla sosyal mesafeme dikkat ederek sohbet edebilirim.\nM\u00fcmk\u00fcn olursa bal\u0131k tutmaki\u00e7in de vakit ay\u0131raca\u011f\u0131m.\n(H\u00fcseyin Nazik, 67)- Normalde her g\u00fcn iki saat y\u00fcr\u00fcy\u00fc\u015f yapan biriydim.\nArt\u0131k ayak tabanlar\u0131m \u00e7\u00f6kt\u00fc, g\u00f6zle g\u00f6r\u00fcn\u00fcr hasarlar var v\u00fccudumda.\nBu karar\u0131 uzun zamand\u0131r bekliyordum.\n\u0130zin \u00e7\u0131kt\u0131\u011f\u0131na sevindim ama s\u00fcre elbette az, iki g\u00fcn daha iyi olabilirdi.\nBizleri haftada bir g\u00fcn d\u00f6rt saate raz\u0131 ettirdiler.\nVir\u00fcsten de\u011fil ama evde oturmaktan hasta olaca\u011f\u0131m\u0131z kesin.\nAsl\u0131nda uzun bir y\u00fcr\u00fcy\u00fc\u015f yapmak istiyorum ama ilk g\u00fcn biraz dinlenerek \u00e7ok fazla y\u00fcklenmeden y\u00fcr\u00fcr\u00fcm.\n(Saadet S\u00fcer, 84)\u0130zinli olduklar\u0131 s\u00fcrede temas ettikleri yerler konusunda da \u00e7ok dikkatli olmalar\u0131 gerekiyor.",
    "article_html": "",
    "meta_description": "21 Mart\u2019tan beri soka\u011fa \u00e7\u0131kma yasa\u011f\u0131 sebebiyle evlerinde oturan 20 ya\u015f alt\u0131 ve 65 ya\u015f \u00fcst\u00fc vatanda\u015flar bu hafta sonundan itibaren belirli g\u00fcn ve saatlerde soka\u011fa \u00e7\u0131kabilecek. K\u0131s\u0131tl\u0131 s\u00fcreyle de olsa \u00f6zg\u00fcrl\u00fcklerine yeniden kavu\u015facak gruba verilen izinden memnun olup olmad\u0131klar\u0131n\u0131 sorduk\u2026",
    "meta_lang": "tr"
}