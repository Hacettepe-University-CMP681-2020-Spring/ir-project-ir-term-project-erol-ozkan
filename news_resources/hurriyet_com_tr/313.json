{
    "article_id": "0671f800af12cc00ef097f4f68416722.1590266074.2008545",
    "title": "Bir zamanlar buralar hep bizimdi",
    "authors": [
        "Y\u00fccel S\u00f6nmez"
    ],
    "canonical_link": "https://www.hurriyet.com.tr/kelebek/hurriyet-pazar/bir-zamanlar-buralar-hep-bizimdi-41503093",
    "url": "http://hurriyet.com.tr/kelebek/hurriyet-pazar/bir-zamanlar-buralar-hep-bizimdi-41503093",
    "top_img": "https://i4.hurimg.com/i/hurriyet/75/0x0/5ea3e3ec0f254428ac99a395.jpg",
    "meta_img": "https://i4.hurimg.com/i/hurriyet/75/0x0/5ea3e3ec0f254428ac99a395.jpg",
    "movies": [],
    "text": "Plajlar\u0131n ger\u00e7ek sahipleri d\u00f6nd\u00fc\n\nHindistan\u2019\u0131n do\u011fusundaki Odisha eyaletinin kumsallar\u0131nda zeytin renkli ridley denizkaplumba\u011falar\u0131 en son 2013 y\u0131l\u0131nda g\u00f6r\u00fclm\u00fc\u015ft\u00fc. Mart ay\u0131nda \u0131ss\u0131z kalan kumsalda bu y\u0131l 70 binden fazlas\u0131 arz\u0131 endam etti. Denizkaplumba\u011falar\u0131 i\u00e7in benzer bir durum Brezilya sahillerinde de ya\u015fand\u0131. Orada da sahillerde \u015fahin gagal\u0131 denizkaplumba\u011fas\u0131 gibi nesli yok olman\u0131n e\u015fi\u011findeki denizkaplumba\u011falar\u0131 g\u00f6r\u00fcl\u00fcyor art\u0131k.\n\nVar m\u0131 bize yan bakan? Yok...\n\n\u00d6rdekler, etleri, yumurtalar\u0131 ve t\u00fcyleri i\u00e7in beslenebilseler de d\u00fcnya \u00fczerinde \u00e7ok geni\u015f bir da\u011f\u0131l\u0131m g\u00f6steren ve \u00f6zg\u00fcrl\u00fcklerine d\u00fc\u015fk\u00fcn hayvanlar. Bir\u00e7ok t\u00fcr\u00fc bulunan ve insanl\u0131\u011fa \u00f6zellikle sevimlilikleriyle esin kayna\u011f\u0131 olan \u00f6rdekler, mevsimlik g\u00f6\u00e7ler yapar. Foto\u011fraftaki \u00f6rdek s\u00fcr\u00fcs\u00fc kendisi i\u00e7in en tehlikeli olan canl\u0131 t\u00fcrlerinden insanlar\u0131n evlerine \u00e7ekilmesiyle Adana Adnan Menderes Bulvar\u0131\u2019nda adeta bir \u00e7ete edas\u0131yla dola\u015f\u0131yor.\n\n\n\n\n\nSokaklarda \u00e7akallarla dans\n\n\u00c7akallar Amerika k\u0131tas\u0131nda k\u0131r kurdu olarak da biliniyor. Geceleri \u00fcrk\u00fct\u00fcc\u00fc ulumalar\u0131yla insanlar\u0131n sesinden korktu\u011fu canl\u0131lar aras\u0131ndaki \u00e7akallar, insanlar\u0131n evlere kapanmas\u0131yla birlikte g\u00fcnd\u00fczleri de \u015fehirlerde g\u00f6r\u00fclmeye ba\u015flad\u0131. Foto\u011fraftaki \u00e7akal, ABD\u2019nin San Francisco \u015fehrinde bo\u015f sokaklarda dola\u015f\u0131rken g\u00f6r\u00fcnt\u00fclendi.\n\n\n\nBir kedi g\u00f6rd\u00fcm\n\nKuzey ve G\u00fcney Amerika\u2019da ya\u015fayan, y\u0131rt\u0131c\u0131 bir t\u00fcr olan puma (Puma concolor), da\u011f aslan\u0131 olarak da biliniyor. Foto\u011fraftaki puma \u201cBir zamanlar buralar hep benimdi\u201d dercesine G\u00fcney Amerika\u2019daki \u015eili\u2019nin Santiago \u015fehrinde volta at\u0131yor.\n\n\n\nBu \u00e7imleri de deneyelim!\n\nBu alageyikler Do\u011fu Londra\u2019n\u0131n Harold Hill banliy\u00f6s\u00fcnde me\u015fhur \u0130ngiliz \u00e7imleriyle beslenmeye inmi\u015f.\n\n\n\nG\u00f6kdelenleriniz mi g\u00fczel, ben mi?\n\nTavusku\u015flar\u0131 s\u00fcl\u00fcngiller familyas\u0131na ait gezegenimizin en ihti\u015faml\u0131 canl\u0131lar\u0131ndan. Bizlerin t\u00fcyleri nedeniyle genellikle kafesler ard\u0131nda, esaret alt\u0131nda g\u00f6rd\u00fc\u011f\u00fcm\u00fcz g\u00f6z al\u0131c\u0131 renklere sahip bu canl\u0131lar tarih boyunca zengin sofralar\u0131 s\u00fcsleyen eti nedeniyle de insanlardan \u00e7ok \u00e7ekmi\u015f. Modern insanl\u0131\u011f\u0131n sembollerinden Dubai\u2019de ya\u015fayanlar\u0131n g\u00f6kdelenlere kapanmas\u0131yla meydan \u015fimdi onlara kalm\u0131\u015f g\u00f6r\u00fcn\u00fcyor.\n\n\n\nDa\u011fdan indim...\n\nLlandudno, Galler\u2019de deniz k\u0131y\u0131s\u0131nda bir kasaba. Da\u011fke\u00e7ileriyse bu tatil kasabas\u0131n\u0131n yeni sakinleri. \u0130nsanlar\u0131n ortada g\u00f6r\u00fcnmeyi\u015fini f\u0131rsat bilerek bir turist kafilesi rahatl\u0131\u011f\u0131nda sokaklarda dola\u015f\u0131yorlar.\n\n\n\nEn g\u00fcvenli mesafe\n\nGeyikler ne yaz\u0131k ki bir\u00e7ok hayvana g\u00f6re hayata \u015fanss\u0131z ba\u015flayan canl\u0131lar. Onlar otla, ba\u015fka bir\u00e7ok canl\u0131 da onlarla besleniyor. En tehlikelisiyse geyikleri av hayvan\u0131 olarak g\u00f6ren insanlar. Sika geyi\u011fi (Cervus nippon) olarak da bilinen Japon geyikleri de insanlarla aralar\u0131ndaki g\u00fcvenli mesafeyi vir\u00fcs nedeniyle sa\u011flayan canl\u0131lardan. \u0130nsanlar\u0131n eve kapanmas\u0131yla antik Japon kenti Nara\u2019n\u0131n sokaklar\u0131nda mart ay\u0131ndan bu yana korkmadan dola\u015f\u0131yorlar.\n\n\n\nSu \u00e7ok g\u00fczel, gelin!\n\nVenedik\u2019te insanlar\u0131n sokaktan \u00e7ekilmesiyle suyun rengi de\u011fi\u015fti ve bir\u00e7ok canl\u0131 kanala d\u00f6nd\u00fc. Sosyal medyada payla\u015f\u0131lan yunus foto\u011fraflar\u0131 do\u011fru olmasa da bir\u00e7ok suku\u015fu ve \u00f6rdek kanal\u0131n tad\u0131n\u0131 \u00e7\u0131kar\u0131yor.\n\n\n\nG\u00f6\u00e7men ku\u015flar\u0131 havada g\u00f6rme zaman\u0131\n\nT\u00fcrkiye g\u00f6\u00e7men ku\u015flar i\u00e7in \u00f6nemli bir g\u00f6\u00e7 rotas\u0131. \u0130stanbul Bo\u011faz\u0131, her g\u00f6\u00e7 d\u00f6neminde b\u00fcy\u00fck bir \u015f\u00f6lene ev sahipli\u011fi yap\u0131yor. Bug\u00fcnlerde o \u015f\u00f6lenin sonuna yakla\u015f\u0131yoruz. Kafan\u0131z\u0131 kald\u0131r\u0131p g\u00f6ky\u00fcz\u00fcn\u00fc izleme zaman\u0131.\n\nKu\u015f g\u00f6\u00e7\u00fc a\u00e7\u0131s\u0131ndan T\u00fcrkiye\u2019nin en \u015fansl\u0131 b\u00f6lgesi Marmara, en \u015fansl\u0131 ili \u0130stanbul... Karadeniz\u2019den ve Hatay\u2019dan \u00fclkemize giren ku\u015flar\u0131n \u00f6nemli bir b\u00f6l\u00fcm\u00fc \u0130stanbul \u00fczerinde bir araya gelip Avrupa yolculu\u011funa devam ediyor. Marmara B\u00f6lgesi\u2019nde g\u00f6zlem yapabilece\u011finiz di\u011fer yerlerse Meri\u00e7 Havzas\u0131, \u0130\u011fneada Ormanlar\u0131, Manyas, Uluabat ve \u0130znik g\u00f6lleri.\n\n\n\nBu d\u00f6nemde hava kirlili\u011fi azal\u0131yor mu?\n\nD\u00fcnya Sa\u011fl\u0131k \u00d6rg\u00fct\u00fc (DS\u00d6) verilerine g\u00f6re, hava kirlili\u011fi her y\u0131l d\u00fcnya \u00e7ap\u0131nda 7 milyon insan\u0131 \u00f6ld\u00fcr\u00fcyor. T\u00fcrk Toraks Derne\u011fi (TTD) \u00c7evre Sorunlar\u0131 ve Akci\u011fer Sa\u011fl\u0131\u011f\u0131 \u00c7al\u0131\u015fma Grubu Ba\u015fkan\u0131 Yard. Do\u00e7. Dr. Nil\u00fcfer Ayka\u00e7\u2019a g\u00f6re de hava kirlili\u011fi akci\u011fer kanserinden \u00f6l\u00fcmlerin y\u00fczde 25\u2019inden sorumlu. Kirlili\u011fin ba\u011f\u0131\u015f\u0131kl\u0131k konusunda da \u00f6nemli bir negatif etken oldu\u011funu kan\u0131tlayan bilimsel \u00e7al\u0131\u015fmalara dikkat \u00e7eken Ayka\u00e7, ABD ve Avrupa\u2019da hava kirlili\u011finin y\u00fcksek oldu\u011fu b\u00f6lgelerde COVID-19 nedeniyle \u00f6l\u00fcm oran\u0131n\u0131n da y\u00fcksek oldu\u011funu belirtiyor.\n\nAncak Ayka\u00e7, son d\u00f6nemde bu sorunu en ciddi ya\u015fayan illerden olan \u0130stanbul\u2019da kirlili\u011fin belirgin bir \u015fekilde azald\u0131\u011f\u0131n\u0131n, Uluda\u011f\u2019\u0131n zirvelerinin dahi g\u00f6r\u00fclebilecek \u015fekilde temizlendi\u011finin alt\u0131n\u0131 \u00e7izerek ekliyor; \u201cHen\u00fcz tam olarak net bir veri ortaya koymak i\u00e7in biraz erken olsa da kirlili\u011fe ba\u011fl\u0131 sorunlar\u0131n azald\u0131\u011f\u0131 y\u00f6n\u00fcnde g\u00f6zlemlerimiz var.\u201d\n\n\n\n\n\n\n\n",
    "keywords": [
        "olan",
        "bu",
        "zamanlar",
        "buralar",
        "nedeniyle",
        "olarak",
        "i\u00e7in",
        "ve",
        "bir",
        "hep",
        "bizimdi",
        "da",
        "bir\u00e7ok",
        "en"
    ],
    "meta_keywords": [
        "hayvan",
        "\u00e7evre",
        "sa\u011fl\u0131k",
        "Sa\u011fl\u0131k A.\u015e"
    ],
    "publish_date": null,
    "summary": "Plajlar\u0131n ger\u00e7ek sahipleri d\u00f6nd\u00fcHindistan\u2019\u0131n do\u011fusundaki Odisha eyaletinin kumsallar\u0131nda zeytin renkli ridley denizkaplumba\u011falar\u0131 en son 2013 y\u0131l\u0131nda g\u00f6r\u00fclm\u00fc\u015ft\u00fc.\nMart ay\u0131nda \u0131ss\u0131z kalan kumsalda bu y\u0131l 70 binden fazlas\u0131 arz\u0131 endam etti.\nDenizkaplumba\u011falar\u0131 i\u00e7in benzer bir durum Brezilya sahillerinde de ya\u015fand\u0131.\nOrada da sahillerde \u015fahin gagal\u0131 denizkaplumba\u011fas\u0131 gibi nesli yok olman\u0131n e\u015fi\u011findeki denizkaplumba\u011falar\u0131 g\u00f6r\u00fcl\u00fcyor art\u0131k.\nVar m\u0131 bize yan bakan?\nYok...\u00d6rdekler, etleri, yumurtalar\u0131 ve t\u00fcyleri i\u00e7in beslenebilseler de d\u00fcnya \u00fczerinde \u00e7ok geni\u015f bir da\u011f\u0131l\u0131m g\u00f6steren ve \u00f6zg\u00fcrl\u00fcklerine d\u00fc\u015fk\u00fcn hayvanlar.\nBir\u00e7ok t\u00fcr\u00fc bulunan ve insanl\u0131\u011fa \u00f6zellikle sevimlilikleriyle esin kayna\u011f\u0131 olan \u00f6rdekler, mevsimlik g\u00f6\u00e7ler yapar.\nFoto\u011fraftaki \u00f6rdek s\u00fcr\u00fcs\u00fc kendisi i\u00e7in en tehlikeli olan canl\u0131 t\u00fcrlerinden insanlar\u0131n evlerine \u00e7ekilmesiyle Adana Adnan Menderes Bulvar\u0131\u2019nda adeta bir \u00e7ete edas\u0131yla dola\u015f\u0131yor.\nSokaklarda \u00e7akallarla dans\u00c7akallar Amerika k\u0131tas\u0131nda k\u0131r kurdu olarak da biliniyor.\nGeceleri \u00fcrk\u00fct\u00fcc\u00fc ulumalar\u0131yla insanlar\u0131n sesinden korktu\u011fu canl\u0131lar aras\u0131ndaki \u00e7akallar, insanlar\u0131n evlere kapanmas\u0131yla birlikte g\u00fcnd\u00fczleri de \u015fehirlerde g\u00f6r\u00fclmeye ba\u015flad\u0131.\nFoto\u011fraftaki \u00e7akal, ABD\u2019nin San Francisco \u015fehrinde bo\u015f sokaklarda dola\u015f\u0131rken g\u00f6r\u00fcnt\u00fclendi.\nBir kedi g\u00f6rd\u00fcmKuzey ve G\u00fcney Amerika\u2019da ya\u015fayan, y\u0131rt\u0131c\u0131 bir t\u00fcr olan puma (Puma concolor), da\u011f aslan\u0131 olarak da biliniyor.\nFoto\u011fraftaki puma \u201cBir zamanlar buralar hep benimdi\u201d dercesine G\u00fcney Amerika\u2019daki \u015eili\u2019nin Santiago \u015fehrinde volta at\u0131yor.\nBu \u00e7imleri de deneyelim!\nBu alageyikler Do\u011fu Londra\u2019n\u0131n Harold Hill banliy\u00f6s\u00fcnde me\u015fhur \u0130ngiliz \u00e7imleriyle beslenmeye inmi\u015f.\nG\u00f6kdelenleriniz mi g\u00fczel, ben mi?\nTavusku\u015flar\u0131 s\u00fcl\u00fcngiller familyas\u0131na ait gezegenimizin en ihti\u015faml\u0131 canl\u0131lar\u0131ndan.\nBizlerin t\u00fcyleri nedeniyle genellikle kafesler ard\u0131nda, esaret alt\u0131nda g\u00f6rd\u00fc\u011f\u00fcm\u00fcz g\u00f6z al\u0131c\u0131 renklere sahip bu canl\u0131lar tarih boyunca zengin sofralar\u0131 s\u00fcsleyen eti nedeniyle de insanlardan \u00e7ok \u00e7ekmi\u015f.\nModern insanl\u0131\u011f\u0131n sembollerinden Dubai\u2019de ya\u015fayanlar\u0131n g\u00f6kdelenlere kapanmas\u0131yla meydan \u015fimdi onlara kalm\u0131\u015f g\u00f6r\u00fcn\u00fcyor.\nDa\u011fdan indim...Llandudno, Galler\u2019de deniz k\u0131y\u0131s\u0131nda bir kasaba.\nDa\u011fke\u00e7ileriyse bu tatil kasabas\u0131n\u0131n yeni sakinleri.\n\u0130nsanlar\u0131n ortada g\u00f6r\u00fcnmeyi\u015fini f\u0131rsat bilerek bir turist kafilesi rahatl\u0131\u011f\u0131nda sokaklarda dola\u015f\u0131yorlar.\nEn g\u00fcvenli mesafeGeyikler ne yaz\u0131k ki bir\u00e7ok hayvana g\u00f6re hayata \u015fanss\u0131z ba\u015flayan canl\u0131lar.\nOnlar otla, ba\u015fka bir\u00e7ok canl\u0131 da onlarla besleniyor.\nEn tehlikelisiyse geyikleri av hayvan\u0131 olarak g\u00f6ren insanlar.\nSika geyi\u011fi (Cervus nippon) olarak da bilinen Japon geyikleri de insanlarla aralar\u0131ndaki g\u00fcvenli mesafeyi vir\u00fcs nedeniyle sa\u011flayan canl\u0131lardan.\n\u0130nsanlar\u0131n eve kapanmas\u0131yla antik Japon kenti Nara\u2019n\u0131n sokaklar\u0131nda mart ay\u0131ndan bu yana korkmadan dola\u015f\u0131yorlar.\nSu \u00e7ok g\u00fczel, gelin!\nVenedik\u2019te insanlar\u0131n sokaktan \u00e7ekilmesiyle suyun rengi de\u011fi\u015fti ve bir\u00e7ok canl\u0131 kanala d\u00f6nd\u00fc.\nSosyal medyada payla\u015f\u0131lan yunus foto\u011fraflar\u0131 do\u011fru olmasa da bir\u00e7ok suku\u015fu ve \u00f6rdek kanal\u0131n tad\u0131n\u0131 \u00e7\u0131kar\u0131yor.\nG\u00f6\u00e7men ku\u015flar\u0131 havada g\u00f6rme zaman\u0131T\u00fcrkiye g\u00f6\u00e7men ku\u015flar i\u00e7in \u00f6nemli bir g\u00f6\u00e7 rotas\u0131.\n\u0130stanbul Bo\u011faz\u0131, her g\u00f6\u00e7 d\u00f6neminde b\u00fcy\u00fck bir \u015f\u00f6lene ev sahipli\u011fi yap\u0131yor.\nBug\u00fcnlerde o \u015f\u00f6lenin sonuna yakla\u015f\u0131yoruz.\nKafan\u0131z\u0131 kald\u0131r\u0131p g\u00f6ky\u00fcz\u00fcn\u00fc izleme zaman\u0131.\nKu\u015f g\u00f6\u00e7\u00fc a\u00e7\u0131s\u0131ndan T\u00fcrkiye\u2019nin en \u015fansl\u0131 b\u00f6lgesi Marmara, en \u015fansl\u0131 ili \u0130stanbul... Karadeniz\u2019den ve Hatay\u2019dan \u00fclkemize giren ku\u015flar\u0131n \u00f6nemli bir b\u00f6l\u00fcm\u00fc \u0130stanbul \u00fczerinde bir araya gelip Avrupa yolculu\u011funa devam ediyor.\nMarmara B\u00f6lgesi\u2019nde g\u00f6zlem yapabilece\u011finiz di\u011fer yerlerse Meri\u00e7 Havzas\u0131, \u0130\u011fneada Ormanlar\u0131, Manyas, Uluabat ve \u0130znik g\u00f6lleri.\nBu d\u00f6nemde hava kirlili\u011fi azal\u0131yor mu?\nD\u00fcnya Sa\u011fl\u0131k \u00d6rg\u00fct\u00fc (DS\u00d6) verilerine g\u00f6re, hava kirlili\u011fi her y\u0131l d\u00fcnya \u00e7ap\u0131nda 7 milyon insan\u0131 \u00f6ld\u00fcr\u00fcyor.\nT\u00fcrk Toraks Derne\u011fi (TTD) \u00c7evre Sorunlar\u0131 ve Akci\u011fer Sa\u011fl\u0131\u011f\u0131 \u00c7al\u0131\u015fma Grubu Ba\u015fkan\u0131 Yard.\nDr. Nil\u00fcfer Ayka\u00e7\u2019a g\u00f6re de hava kirlili\u011fi akci\u011fer kanserinden \u00f6l\u00fcmlerin y\u00fczde 25\u2019inden sorumlu.\nKirlili\u011fin ba\u011f\u0131\u015f\u0131kl\u0131k konusunda da \u00f6nemli bir negatif etken oldu\u011funu kan\u0131tlayan bilimsel \u00e7al\u0131\u015fmalara dikkat \u00e7eken Ayka\u00e7, ABD ve Avrupa\u2019da hava kirlili\u011finin y\u00fcksek oldu\u011fu b\u00f6lgelerde COVID-19 nedeniyle \u00f6l\u00fcm oran\u0131n\u0131n da y\u00fcksek oldu\u011funu belirtiyor.\nAncak Ayka\u00e7, son d\u00f6nemde bu sorunu en ciddi ya\u015fayan illerden olan \u0130stanbul\u2019da kirlili\u011fin belirgin bir \u015fekilde azald\u0131\u011f\u0131n\u0131n, Uluda\u011f\u2019\u0131n zirvelerinin dahi g\u00f6r\u00fclebilecek \u015fekilde temizlendi\u011finin alt\u0131n\u0131 \u00e7izerek ekliyor; \u201cHen\u00fcz tam olarak net bir veri ortaya koymak i\u00e7in biraz erken olsa da kirlili\u011fe ba\u011fl\u0131 sorunlar\u0131n azald\u0131\u011f\u0131 y\u00f6n\u00fcnde g\u00f6zlemlerimiz var.\u201d",
    "article_html": "",
    "meta_description": "185\u2019ten fazla \u00fclkede g\u00f6r\u00fclen koronavir\u00fcs nedeniyle d\u00fcnya n\u00fcfusunun \u00fc\u00e7te biri k\u0131s\u0131tlanm\u0131\u015f ko\u015fullarda ya da karantinada ya\u015f\u0131yor. Bu durum insanl\u0131k i\u00e7in trajik olsa da memnun olanlar da var. Geyiklerden ke\u00e7ilere, tavusku\u015flar\u0131ndan vah\u015fi kedilere kadar \u015fehirlerin \u00e7evresinde ya\u015fayan bir\u00e7ok yaban hayvan\u0131 bo\u015f sokak ve...",
    "meta_lang": "tr"
}