{
    "article_id": "6fbdf9f557eea139cc870d6078d2fe62.1590266216.3444438",
    "title": "Korona ve Moda: Normalle\u015fme S\u00fcrecinin Yeni Trendleri Neler Olacak?",
    "authors": [
        "Sevi\u0307l Erdo\u011fan",
        "Sono Smano Yla",
        "D\u00fcnya Dan",
        "Mars A Bir Yolculuk",
        "Seli\u0307n Irmak Ka\u00e7maz",
        "T\u00fcm K\u00f6t\u00fc Yorumlar Ad\u0131na Senden \u00d6z\u00fcr Dilerim Larissa...",
        "Berrak Tang\u00fcl\u00fc",
        "Mahrum B\u0131rakma Kendini",
        "An'I Ya\u015fa",
        "Ay\u00e7a \u00c7i\u0307zer",
        "Pandemi S\u00fcrecinde Otomobil Bak\u0131m\u0131",
        "Si\u0307bel Ya\u015far \u015ei\u0307\u015fman",
        "Pandemi Tuvale Nas\u0131l Yans\u0131yacak",
        "Sema Yazici",
        "G\u00f6kku\u015fa\u011f\u0131",
        "Di\u011fer Ad\u0131yla Alaimisema",
        "Ece Demi\u0307rcan",
        "Yeni Normalle\u015fme D\u00f6nemine Girdik",
        "B\u00fckre \u0130ki\u0307zer",
        "Zaman Her \u015eeyin \u0130lac\u0131"
    ],
    "canonical_link": "https://www.hurriyet.com.tr/mahmure/korona-ve-moda-normallesme-surecinin-yeni-trendleri-neler-olacak-41522723",
    "url": "http://hurriyet.com.tr/mahmure/korona-ve-moda-normallesme-surecinin-yeni-trendleri-neler-olacak-41522723",
    "top_img": "https://i4.hurimg.com/i/hurriyet/75/0x0/5ec65b3a2269a204d4df9962.jpg",
    "meta_img": "https://i4.hurimg.com/i/hurriyet/75/0x0/5ec65b3a2269a204d4df9962.jpg",
    "movies": [],
    "text": "Moda d\u00fcnyas\u0131ndaki de\u011fi\u015fimleri, \u00f6n\u00fcm\u00fczdeki y\u0131l\u0131n trendlerini, koronavir\u00fcs\u00fcn modaya olan etkilerini merak ettik, Loie \u0130stanbul'un kurucusu P\u0131nar Y\u0131lmaz'a sorduk.\n\nP\u0131nar Han\u0131m, sizi k\u0131saca tan\u0131yabilir miyiz?\n\n1986 \u0130stanbul do\u011fumluyum, ikiz bir erkek karde\u015fim var. Evliyim ve 6 ya\u015f\u0131nda Kuzey ad\u0131nda fazlas\u0131yla hareketli bir o\u011flum var. Marmara \u00dcniversitesi G\u00fczel Sanatlar Fak\u00fcltesi Tekstil Tasar\u0131m B\u00f6l\u00fcm\u00fc mezunuyum. E\u011fitimimi tamamlad\u0131ktan sonra \u201cHa\u00e7iko Kids\u201d ismiyle ilk markam\u0131 kurdum. \u00c7ocuk ayakkab\u0131s\u0131 ve haz\u0131r giyim \u00fcr\u00fcnleri haz\u0131rl\u0131yorduk. \u0130lk tecr\u00fcbemdi ve \u00e7ok sevdi\u011fim bir markayd\u0131. \u0130nan\u0131lmaz keyifli bir i\u015fti. Ancak hamilelik d\u00f6nemime denk geldi\u011fi i\u00e7in devam ettiremedim.\n\n\u015eimdi yeni markam Loie \u0130stanbul ile yoluma devam ediyorum. Ayakkab\u0131 ve \u00e7anta her zaman tutkumdu. Kalbimden y\u00fckselen sese kulak verdim diyebilirim. Piyasaya daha mesafeli bak\u0131nca \u00f6nemli bir bo\u015flu\u011fu yakalad\u0131\u011f\u0131m\u0131 d\u00fc\u015f\u00fcn\u00fcyorum. Markan\u0131n DNA\u2019s\u0131nda karakterimle ba\u011flant\u0131l\u0131 \u00e7ok say\u0131da detay var. \u00d6rne\u011fin \u00e7ok heyecanl\u0131 ve m\u00fckemmeliyet\u00e7i bir yap\u0131m var.\n\nBu \u00f6zelliklerim hem \u00f6zel hayat\u0131ma hem de markamla ilgili her t\u00fcrl\u00fc s\u00fcrece yans\u0131yor. Loie olarak s\u00fcrekli yeni tasar\u0131mlar ve koleksiyonlar \u00fcretiyoruz. Her \u00fcr\u00fcn\u00fcn \u00e7\u0131k\u0131\u015f yolcu\u011funu ayr\u0131 bir heyecan sebebi asl\u0131nda. \u0130\u015fimizi heyecanla ve zevkle yap\u0131yoruz.\n\nModa Tasar\u0131mc\u0131s\u0131 P\u0131nar Y\u0131lmaz\n\n\u015eimdilerde g\u00fcndemimiz malum Koronavir\u00fcs. Vir\u00fcsle m\u00fccadele, karantinada olmak, evden \u00e7\u0131kamamak moda sekt\u00f6r\u00fcn\u00fc nas\u0131l etkiledi?\n\nBence en \u00e7ok etkilenen sekt\u00f6rlerden biri moda oldu. \u00c7\u00fcnk\u00fc \u00f6ncelikleri de\u011fi\u015fti insanlar\u0131n bu d\u00f6nemde. Bu durum al\u0131\u015fveri\u015f al\u0131\u015fkanl\u0131klar\u0131na da yans\u0131d\u0131. L\u00fcks t\u00fcketim ve haz\u0131r giyim alan\u0131nda bir miktar daralma olaca\u011f\u0131n\u0131 d\u00fc\u015f\u00fcn\u00fcyorum. Fakat bu demek de\u011fil ki bizler al\u0131\u015fveri\u015f yapmayaca\u011f\u0131z, eski hayat\u0131m\u0131za d\u00f6nmeyece\u011fiz. 'Yeni normal' olarak tan\u0131mlanan d\u00f6neme uyum sa\u011flayan markalar daha da g\u00fc\u00e7lenecek.\n\n\u00d6zellikle de dijital alana yat\u0131r\u0131m yapanlar\u2026 Milano ve Paris moda haftalar\u0131nda defileler online olarak yay\u0131nlanacak mesela. Bu yepyeni bir s\u00fcreci de ba\u015flatacak. \u0130leride fuarlar da b\u00f6yle olacak bence. Hatta \u00fcretim bile m\u00fcmk\u00fcn oranda az insan kullan\u0131larak makinelerle devam edecek. Ancak sosyal mesafe kimsenin yarat\u0131c\u0131l\u0131\u011f\u0131n\u0131n bitece\u011fi anlam\u0131na gelmiyor. Tasar\u0131mc\u0131lar\u0131n her ortamda \u00e7ok iyi i\u015fler \u00e7\u0131karaca\u011f\u0131ndan eminim.\n\nSiz tasar\u0131mlara ve \u00fcretime devam ediyor musunuz bu s\u00fcre\u00e7te?\n\nTabii ki bizi de etkiledi bu s\u00fcre\u00e7. \u00d6zellikle de \u00fcretim konusunda. Biz dijital kanallar\u0131m\u0131z \u00fczerinden sat\u0131\u015fa devam ettik ancak tedarik\u00e7ilerimiz kapal\u0131yd\u0131. Evde kald\u0131\u011f\u0131m\u0131z s\u00fcreci de yeni sezon haz\u0131rl\u0131klar\u0131na odaklanarak ge\u00e7irdik. \u015eu s\u0131ralar \u00fcretimimize eski ritminde olmasa da herhangi bir problem ya\u015famadan devam ediyoruz.\n\nHer ne kadar karantinada olsak da online al\u0131\u015fveri\u015fler bir hayli artt\u0131. Bu s\u00fcre\u00e7te en \u00e7ok ra\u011fbet g\u00f6ren \u00fcr\u00fcnler neler? Ki\u015filer en \u00e7ok neler sat\u0131n al\u0131yor?\n\nEvet online sat\u0131\u015flar artt\u0131. E-ticaret \u015fu an top noktas\u0131n\u0131 ya\u015f\u0131yor. \u00d6ncelikli olarak ev ihtiya\u00e7lar\u0131 ve ki\u015fisel bak\u0131m \u00fcr\u00fcnleri daha \u00e7ok ra\u011fbet g\u00f6r\u00fcyor san\u0131yorum. Giyim sekt\u00f6r\u00fcnde de kad\u0131nlar \u00f6zellikle evde olundu\u011fu i\u00e7in g\u00fcnl\u00fck veya spor giyim \u00fcr\u00fcnlerini tercih ediyor. Loie\u2019deki al\u0131\u015fveri\u015f istatistikleri de bu y\u00f6nde. G\u00fcnl\u00fck gruplar, sandaletler ve terlikler daha \u00e7ok sat\u0131ld\u0131.\n\nBu y\u0131l ald\u0131\u011f\u0131m\u0131z k\u0131yafetleri, ayakkab\u0131lar\u0131, \u00e7antalar\u0131 diledi\u011fimiz gibi kullanamad\u0131k. Bu, 2021 y\u0131l\u0131n\u0131n moda trendlerini etkileyecek mi?\n\nMutlaka etkileyecek diye d\u00fc\u015f\u00fcn\u00fcyorum. \u00c7\u00fcnk\u00fc yeni koleksiyonlar\u0131n \u00e7\u0131k\u0131\u015f\u0131nda da sarkmalar oldu. Bu e\u011filimi koleksiyonlar\u0131n birle\u015fmesi olarak da g\u00f6recek t\u00fcketiciler. Bu etki k\u00fcresel olarak de\u011fi\u015fiklikleri de beraberinde getirecek. Trendler de bu y\u00f6nde evrilecek.\n\n2021 y\u0131l\u0131n\u0131n ayakkab\u0131 ve \u00e7anta trendleri neler olacak?\n\nKal\u0131n di\u015fli postal tabanlardan yine g\u00f6rece\u011fiz. Ya\u011fmurcu tarzda botlar tekrar trend olacak. \u00c7antalarda da rahatl\u0131k \u00f6n planda olacak. Gelecek sene de daha sala\u015f modelleri bir\u00e7ok markan\u0131n tasar\u0131mlar\u0131nda g\u00f6rece\u011fiz. Kal\u0131p gibi duran modeller de\u011fil de daha yumu\u015fak dokuda \u00e7antalar \u00f6n planda olacak. \u00c7antada da konfor \u00f6n planda olacak yani.\n\nEvdeyiz diye moday\u0131 bir kenara m\u0131 atmal\u0131y\u0131z? Bir kad\u0131n olarak; siz kad\u0131nlara bu s\u00fcre\u00e7te neler \u00f6nerirsiniz?\n\n\u0130nsano\u011flu sosyal bir varl\u0131k ve umut her zaman i\u00e7imizde var olacak. Yeni normal dedi\u011fimiz s\u00fcre\u00e7le birlikte tercihlerimiz de\u011fi\u015fikli\u011fe u\u011frasa da trend olan par\u00e7alar\u0131 almaya devam edece\u011fiz. Hayat\u0131m\u0131za yepyeni kurallar\u0131 adapte edece\u011fiz. Ve bence bu s\u00fcrece de en h\u0131zl\u0131 \u015fekilde uyum sa\u011flayaca\u011f\u0131z. \u015eu s\u0131ralar gelecek k\u0131\u015fa yat\u0131r\u0131m olarak Loie\u2019den ayakkab\u0131 ve \u00e7izme al\u0131yor m\u00fc\u015fterilerimiz.\n\nYani ihtiya\u00e7lar kar\u015f\u0131lanmaya devam ediyor. Ancak benim \u00f6nerim bu s\u00fcre\u00e7te az ve \u00f6z par\u00e7alar almal\u0131 t\u00fcketiciler. \u0130htiya\u00e7lar iyi belirlenmeli. Trendleri takip edenler de bilir; kad\u0131nlar her \u015feyden de\u011fil belki ama dolapta olmas\u0131 gereken par\u00e7alardan asla vazge\u00e7meyecektir. Ben de bu gruba dahilim :)\n\nR\u00f6portaj: Selin Irmak KA\u00c7MAZ",
    "keywords": [
        "s\u00fcrecinin",
        "\u00e7ok",
        "moda",
        "bu",
        "normalle\u015fme",
        "trendleri",
        "yeni",
        "daha",
        "olacak",
        "korona",
        "olarak",
        "devam",
        "ve",
        "bir",
        "neler",
        "da"
    ],
    "meta_keywords": [
        "korona modas\u0131",
        "koronan\u0131n moda sekt\u00f6r\u00fcne etkileri",
        "korona moday\u0131 nas\u0131l etkileri"
    ],
    "publish_date": null,
    "summary": "Moda d\u00fcnyas\u0131ndaki de\u011fi\u015fimleri, \u00f6n\u00fcm\u00fczdeki y\u0131l\u0131n trendlerini, koronavir\u00fcs\u00fcn modaya olan etkilerini merak ettik, Loie \u0130stanbul'un kurucusu P\u0131nar Y\u0131lmaz'a sorduk.\n1986 \u0130stanbul do\u011fumluyum, ikiz bir erkek karde\u015fim var.\nEvliyim ve 6 ya\u015f\u0131nda Kuzey ad\u0131nda fazlas\u0131yla hareketli bir o\u011flum var.\n\u00c7ocuk ayakkab\u0131s\u0131 ve haz\u0131r giyim \u00fcr\u00fcnleri haz\u0131rl\u0131yorduk.\n\u0130lk tecr\u00fcbemdi ve \u00e7ok sevdi\u011fim bir markayd\u0131.\n\u0130nan\u0131lmaz keyifli bir i\u015fti.\nAncak hamilelik d\u00f6nemime denk geldi\u011fi i\u00e7in devam ettiremedim.\n\u015eimdi yeni markam Loie \u0130stanbul ile yoluma devam ediyorum.\nAyakkab\u0131 ve \u00e7anta her zaman tutkumdu.\nPiyasaya daha mesafeli bak\u0131nca \u00f6nemli bir bo\u015flu\u011fu yakalad\u0131\u011f\u0131m\u0131 d\u00fc\u015f\u00fcn\u00fcyorum.\nMarkan\u0131n DNA\u2019s\u0131nda karakterimle ba\u011flant\u0131l\u0131 \u00e7ok say\u0131da detay var.\n\u00d6rne\u011fin \u00e7ok heyecanl\u0131 ve m\u00fckemmeliyet\u00e7i bir yap\u0131m var.\nBu \u00f6zelliklerim hem \u00f6zel hayat\u0131ma hem de markamla ilgili her t\u00fcrl\u00fc s\u00fcrece yans\u0131yor.\nLoie olarak s\u00fcrekli yeni tasar\u0131mlar ve koleksiyonlar \u00fcretiyoruz.\nHer \u00fcr\u00fcn\u00fcn \u00e7\u0131k\u0131\u015f yolcu\u011funu ayr\u0131 bir heyecan sebebi asl\u0131nda.\n\u0130\u015fimizi heyecanla ve zevkle yap\u0131yoruz.\nVir\u00fcsle m\u00fccadele, karantinada olmak, evden \u00e7\u0131kamamak moda sekt\u00f6r\u00fcn\u00fc nas\u0131l etkiledi?\nBence en \u00e7ok etkilenen sekt\u00f6rlerden biri moda oldu.\nBu durum al\u0131\u015fveri\u015f al\u0131\u015fkanl\u0131klar\u0131na da yans\u0131d\u0131.\nL\u00fcks t\u00fcketim ve haz\u0131r giyim alan\u0131nda bir miktar daralma olaca\u011f\u0131n\u0131 d\u00fc\u015f\u00fcn\u00fcyorum.\nFakat bu demek de\u011fil ki bizler al\u0131\u015fveri\u015f yapmayaca\u011f\u0131z, eski hayat\u0131m\u0131za d\u00f6nmeyece\u011fiz.\n'Yeni normal' olarak tan\u0131mlanan d\u00f6neme uyum sa\u011flayan markalar daha da g\u00fc\u00e7lenecek.\n\u00d6zellikle de dijital alana yat\u0131r\u0131m yapanlar\u2026 Milano ve Paris moda haftalar\u0131nda defileler online olarak yay\u0131nlanacak mesela.\nBu yepyeni bir s\u00fcreci de ba\u015flatacak.\n\u0130leride fuarlar da b\u00f6yle olacak bence.\nHatta \u00fcretim bile m\u00fcmk\u00fcn oranda az insan kullan\u0131larak makinelerle devam edecek.\nSiz tasar\u0131mlara ve \u00fcretime devam ediyor musunuz bu s\u00fcre\u00e7te?\nEvde kald\u0131\u011f\u0131m\u0131z s\u00fcreci de yeni sezon haz\u0131rl\u0131klar\u0131na odaklanarak ge\u00e7irdik.\n\u015eu s\u0131ralar \u00fcretimimize eski ritminde olmasa da herhangi bir problem ya\u015famadan devam ediyoruz.\nHer ne kadar karantinada olsak da online al\u0131\u015fveri\u015fler bir hayli artt\u0131.\nBu s\u00fcre\u00e7te en \u00e7ok ra\u011fbet g\u00f6ren \u00fcr\u00fcnler neler?\n\u00d6ncelikli olarak ev ihtiya\u00e7lar\u0131 ve ki\u015fisel bak\u0131m \u00fcr\u00fcnleri daha \u00e7ok ra\u011fbet g\u00f6r\u00fcyor san\u0131yorum.\nGiyim sekt\u00f6r\u00fcnde de kad\u0131nlar \u00f6zellikle evde olundu\u011fu i\u00e7in g\u00fcnl\u00fck veya spor giyim \u00fcr\u00fcnlerini tercih ediyor.\nG\u00fcnl\u00fck gruplar, sandaletler ve terlikler daha \u00e7ok sat\u0131ld\u0131.\nBu, 2021 y\u0131l\u0131n\u0131n moda trendlerini etkileyecek mi?\n\u00c7\u00fcnk\u00fc yeni koleksiyonlar\u0131n \u00e7\u0131k\u0131\u015f\u0131nda da sarkmalar oldu.\nBu e\u011filimi koleksiyonlar\u0131n birle\u015fmesi olarak da g\u00f6recek t\u00fcketiciler.\nBu etki k\u00fcresel olarak de\u011fi\u015fiklikleri de beraberinde getirecek.\n2021 y\u0131l\u0131n\u0131n ayakkab\u0131 ve \u00e7anta trendleri neler olacak?\n\u00c7antalarda da rahatl\u0131k \u00f6n planda olacak.\nKal\u0131p gibi duran modeller de\u011fil de daha yumu\u015fak dokuda \u00e7antalar \u00f6n planda olacak.\n\u00c7antada da konfor \u00f6n planda olacak yani.\nBir kad\u0131n olarak; siz kad\u0131nlara bu s\u00fcre\u00e7te neler \u00f6nerirsiniz?\n\u0130nsano\u011flu sosyal bir varl\u0131k ve umut her zaman i\u00e7imizde var olacak.\nYeni normal dedi\u011fimiz s\u00fcre\u00e7le birlikte tercihlerimiz de\u011fi\u015fikli\u011fe u\u011frasa da trend olan par\u00e7alar\u0131 almaya devam edece\u011fiz.\nVe bence bu s\u00fcrece de en h\u0131zl\u0131 \u015fekilde uyum sa\u011flayaca\u011f\u0131z.\n\u015eu s\u0131ralar gelecek k\u0131\u015fa yat\u0131r\u0131m olarak Loie\u2019den ayakkab\u0131 ve \u00e7izme al\u0131yor m\u00fc\u015fterilerimiz.\nAncak benim \u00f6nerim bu s\u00fcre\u00e7te az ve \u00f6z par\u00e7alar almal\u0131 t\u00fcketiciler.\nTrendleri takip edenler de bilir; kad\u0131nlar her \u015feyden de\u011fil belki ama dolapta olmas\u0131 gereken par\u00e7alardan asla vazge\u00e7meyecektir.\nBen de bu gruba dahilim :)R\u00f6portaj: Selin Irmak KA\u00c7MAZ",
    "article_html": "",
    "meta_description": "Koronavir\u00fcs ile m\u00fccadele etti\u011fimiz ve evden \u00e7\u0131kamad\u0131\u011f\u0131m\u0131z \u015fu g\u00fcnlerde genellikle spor k\u0131yafetler giyiyoruz, ma\u011faza gezemiyoruz. Bu s\u00fcre\u00e7te moda kavram\u0131n\u0131 hayatlar\u0131m\u0131zdan ister istemez uzakla\u015ft\u0131rd\u0131k. Haliyle pandemi s\u00fcrecinden en \u00e7ok etkilenen sekt\u00f6rlerden biri de moda oldu. 'Yeni normal' d\u00fczende moda sekt\u00f6r\u00fcnde de...",
    "meta_lang": "tr"
}