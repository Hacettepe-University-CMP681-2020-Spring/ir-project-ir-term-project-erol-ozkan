{
    "article_id": "d37883fb7af01ba67a9862e564cd8a5f.1590266272.6581206",
    "title": "T\u00fcrkiye\u2019nin ilk online astronomi etkinli\u011fi \u2019Coronastronomy\u2019",
    "authors": [],
    "canonical_link": "https://www.hurriyet.com.tr/teknoloji/turkiyenin-ilk-online-astronomi-etkinligi-coronastronomy-41520742",
    "url": "http://hurriyet.com.tr/teknoloji/turkiyenin-ilk-online-astronomi-etkinligi-coronastronomy-41520742",
    "top_img": "https://i4.hurimg.com/i/hurriyet/75/0x0/5ec3625118c7731734b9eaa4.jpg",
    "meta_img": "https://i4.hurimg.com/i/hurriyet/75/0x0/5ec3625118c7731734b9eaa4.jpg",
    "movies": [],
    "text": "Uluslararas\u0131 Astronomi Birli\u011fi, koronavir\u00fcs salg\u0131n\u0131 nedeniyle okullarda e\u011fitim ve toplu astronomi etkinli\u011fi yap\u0131lamamas\u0131 nedeniyle yarat\u0131c\u0131 fikirler i\u00e7eren online etkinliklerin ger\u00e7ekle\u015ftirilmesinin uygun olaca\u011f\u0131 \u00f6nerisinde bulundu. Kozmik Anafor Astronomi Toplulu\u011fu, Kosova Astronomi Kul\u00fcb\u00fc, Uluda\u011f \u00dcniversitesi Astronomi Toplulu\u011fu, Arel \u00dcniversitesi Astronomi Kul\u00fcb\u00fc ile Kozmoloji ve Astrofizik Kurulu bir araya gelerek, \"Sanat\u0131n\u0131 astronomi ile harmanla\" slogan\u0131yla yola \u00e7\u0131k\u0131lan, astronomi bilimi ve sanat\u0131n bir araya getirildi\u011fi bir T\u00fcrkiye\u2019nin, ilk online uluslararas\u0131 yar\u0131\u015fmas\u0131n\u0131 organize etti.\n\n\n\nT\u00fcrkiye\u2019nin d\u00fcnya genelindeki astronomi ve uzay bilimleri topluluklar\u0131na tan\u0131t\u0131m\u0131na b\u00fcy\u00fck katk\u0131da bulunan yar\u0131\u015fmaya, T\u00fcrkiye\u2019nin yan\u0131 s\u0131ra, ABD, Almanya, Arjantin, Fransa, Hindistan, \u0130ngiltere, \u0130ran, \u0130spanya, Kosova, Meksika, Polonya, Rusya, Suriye, \u015eili ve T\u00fcrkmenistan gibi 16 \u00fclkenin vatanda\u015flar\u0131 toplam 125 eserle kat\u0131ld\u0131.\n\n\n\nAstronomlar ve sanat\u00e7\u0131lardan olu\u015fan se\u00e7ici j\u00fcri \u00fcyeleri, t\u00fcm eserleri birbirinden ba\u011f\u0131ms\u0131z de\u011ferlendirip puanlad\u0131. Se\u00e7ici j\u00fcri ve astonomi kul\u00fcpleri taraf\u0131ndan verilen t\u00fcm puanlar toplanarak her kat\u0131l\u0131m kategorisinde birinciler belirlendi. Titizlikle y\u00fcr\u00fct\u00fclen puanlama sonras\u0131nda, dijital sanatlar kategorisinde T\u00fcrkiye\u2019den Mirkan Yusuf Kalkan, Klasik sanatlar kategorisinde \u0130ran\u2019dan Hemad Javadzade, \u00d6zg\u00fcn materyal tasar\u0131m\u0131 kategorisinde T\u00fcrkiye\u2019den U\u011fur Aybat birincili\u011fe lay\u0131k g\u00f6r\u00fcld\u00fc. T\u00fcm kategorilerden ba\u011f\u0131ms\u0131z olarak, j\u00fcri \u00f6zel \u00f6d\u00fcl\u00fc olan \u2019En \u0130yi Kozmik Sanat\u00e7\u0131\u2019 kategorisinde, el kesimi ka\u011f\u0131t kolaj \u00e7al\u0131\u015fmas\u0131yla Mehmet Seymeno\u011flu \u00f6d\u00fcl\u00fcn sahibi oldu.\n\n\n\nEtkinlik d\u00fczenleme kurulundan Zafer Emecan, E\u011fitim ve \u00f6\u011fretimin aksad\u0131\u011f\u0131, insanlar\u0131n evde kalmak zorunda oldu\u011fu zor g\u00fcnlerde, bu uluslararas\u0131 etkinli\u011fi d\u00fczenledi\u011fimiz i\u00e7in \u00e7ok mutluyuz. Gelen yo\u011fun kat\u0131l\u0131m, bu mutlulu\u011fu per\u00e7inledi. Kat\u0131l\u0131m s\u00fcrecinde eserlerini yeti\u015ftiremeyen y\u00fczlerce astronomi ve sanat tutkununun iste\u011fi nedeniyle, \u00f6n\u00fcm\u00fczdeki s\u00fcre\u00e7te ikincisini yapmay\u0131 d\u00fc\u015f\u00fcn\u00fcyoruz\" dedi.",
    "keywords": [
        "kategorisinde",
        "online",
        "kat\u0131l\u0131m",
        "j\u00fcri",
        "t\u00fcm",
        "nedeniyle",
        "ilk",
        "astronomi",
        "coronastronomy",
        "ve",
        "bir",
        "\u00fcniversitesi",
        "uluslararas\u0131",
        "etkinli\u011fi",
        "t\u00fcrkiyenin"
    ],
    "meta_keywords": [
        "Coronastronomy",
        "astronomi",
        "SeoHaber"
    ],
    "publish_date": null,
    "summary": "Uluslararas\u0131 Astronomi Birli\u011fi, koronavir\u00fcs salg\u0131n\u0131 nedeniyle okullarda e\u011fitim ve toplu astronomi etkinli\u011fi yap\u0131lamamas\u0131 nedeniyle yarat\u0131c\u0131 fikirler i\u00e7eren online etkinliklerin ger\u00e7ekle\u015ftirilmesinin uygun olaca\u011f\u0131 \u00f6nerisinde bulundu.\nKozmik Anafor Astronomi Toplulu\u011fu, Kosova Astronomi Kul\u00fcb\u00fc, Uluda\u011f \u00dcniversitesi Astronomi Toplulu\u011fu, Arel \u00dcniversitesi Astronomi Kul\u00fcb\u00fc ile Kozmoloji ve Astrofizik Kurulu bir araya gelerek, \"Sanat\u0131n\u0131 astronomi ile harmanla\" slogan\u0131yla yola \u00e7\u0131k\u0131lan, astronomi bilimi ve sanat\u0131n bir araya getirildi\u011fi bir T\u00fcrkiye\u2019nin, ilk online uluslararas\u0131 yar\u0131\u015fmas\u0131n\u0131 organize etti.\nT\u00fcrkiye\u2019nin d\u00fcnya genelindeki astronomi ve uzay bilimleri topluluklar\u0131na tan\u0131t\u0131m\u0131na b\u00fcy\u00fck katk\u0131da bulunan yar\u0131\u015fmaya, T\u00fcrkiye\u2019nin yan\u0131 s\u0131ra, ABD, Almanya, Arjantin, Fransa, Hindistan, \u0130ngiltere, \u0130ran, \u0130spanya, Kosova, Meksika, Polonya, Rusya, Suriye, \u015eili ve T\u00fcrkmenistan gibi 16 \u00fclkenin vatanda\u015flar\u0131 toplam 125 eserle kat\u0131ld\u0131.\nAstronomlar ve sanat\u00e7\u0131lardan olu\u015fan se\u00e7ici j\u00fcri \u00fcyeleri, t\u00fcm eserleri birbirinden ba\u011f\u0131ms\u0131z de\u011ferlendirip puanlad\u0131.\nSe\u00e7ici j\u00fcri ve astonomi kul\u00fcpleri taraf\u0131ndan verilen t\u00fcm puanlar toplanarak her kat\u0131l\u0131m kategorisinde birinciler belirlendi.\nTitizlikle y\u00fcr\u00fct\u00fclen puanlama sonras\u0131nda, dijital sanatlar kategorisinde T\u00fcrkiye\u2019den Mirkan Yusuf Kalkan, Klasik sanatlar kategorisinde \u0130ran\u2019dan Hemad Javadzade, \u00d6zg\u00fcn materyal tasar\u0131m\u0131 kategorisinde T\u00fcrkiye\u2019den U\u011fur Aybat birincili\u011fe lay\u0131k g\u00f6r\u00fcld\u00fc.\nT\u00fcm kategorilerden ba\u011f\u0131ms\u0131z olarak, j\u00fcri \u00f6zel \u00f6d\u00fcl\u00fc olan \u2019En \u0130yi Kozmik Sanat\u00e7\u0131\u2019 kategorisinde, el kesimi ka\u011f\u0131t kolaj \u00e7al\u0131\u015fmas\u0131yla Mehmet Seymeno\u011flu \u00f6d\u00fcl\u00fcn sahibi oldu.\nEtkinlik d\u00fczenleme kurulundan Zafer Emecan, E\u011fitim ve \u00f6\u011fretimin aksad\u0131\u011f\u0131, insanlar\u0131n evde kalmak zorunda oldu\u011fu zor g\u00fcnlerde, bu uluslararas\u0131 etkinli\u011fi d\u00fczenledi\u011fimiz i\u00e7in \u00e7ok mutluyuz.\nGelen yo\u011fun kat\u0131l\u0131m, bu mutlulu\u011fu per\u00e7inledi.\nKat\u0131l\u0131m s\u00fcrecinde eserlerini yeti\u015ftiremeyen y\u00fczlerce astronomi ve sanat tutkununun iste\u011fi nedeniyle, \u00f6n\u00fcm\u00fczdeki s\u00fcre\u00e7te ikincisini yapmay\u0131 d\u00fc\u015f\u00fcn\u00fcyoruz\" dedi.",
    "article_html": "",
    "meta_description": "T\u00fcrkiye'nin ilk uluslararas\u0131 online astronomi yar\u0131\u015fmas\u0131 olan 16 \u00fclkeden 125 ki\u015finin kat\u0131ld\u0131\u011f\u0131 \u2019Coronastronomy\u2019 sonu\u00e7land\u0131.",
    "meta_lang": "tr"
}